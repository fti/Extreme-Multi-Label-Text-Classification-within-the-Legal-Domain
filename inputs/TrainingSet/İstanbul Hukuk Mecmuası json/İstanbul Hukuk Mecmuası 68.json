{
     "Tip": "Makale",
     "Dergi İsmi": "İstanbul Hukuk Mecmuası ",
     "Üniversite İsmi": "İstanbul Üniversitesi",
     "Gün": "30",
     "Ay": "09",
     "Yıl": "2020",
     "Cilt": "78",
     "Sayı": "3",
     "Başlık": "Normatif Hukuki Pozitivizm ve Kapsam Sorunu:  Uluslararası Hukuk Örneği",
     "Title": "Normative Legal Positivism and the Problem of Scope: ‘International Law  Example",
     "Yazar İsmi": [

          "Abdullah Ada"
     ],
     "Danışman İsmi": "",
     "Anahtar Kelimeler": [
          "H.L.A. Hart", "Uluslararası hukuk", "Normatif pozitivizm", "Etik pozitivizm", "Epistemik değerler"
     ],
     "Keywords": [
          "H.L.A",
          "Hart", "International law", "Normative positivism", "Ethical positivism", "Epistemic values"
     ],
     "Özet": "Normatif hukuki pozitivizm kavramı, hukuki pozitivizmin hukuk sistemine yerleştirilmesi ve bu sisteme katılımcı olanların hukuku hukuki pozitivizmin ortaya koyduğu şekilde anlaması gerekliğini ifade eden bir tezi ifade edebileceği gibi, hukuki pozitivizme yöneltilmiş bir grup eleştiriyi de kapsamına almaktadır. Bu çalışmada hukuki pozitivizme yöneltilen tüm görüntülerin aksine, gerçekte normatif bir teori olma şeklindeki eleştirinin hukuki pozitivizmin bizatihi tasvir etme faaliyeti bakımından değil de, tasvir edilen gerçekliğin kapsamının belirlenmesi ve tanımlanması noktasında haklı sayılabileceği savunulacaktır. Bu yaklaşımın daha önce yapılan hukuki pozitivizm savunmaları tarafından karşılanamayacak yönü, hukuki pozitivizmce yapılan faaliyetin tasviri bir faaliyet olduğunu kabul etmesi ve kapsama odaklanmasıdır. Çalışmamızda, H.L.A. Hart ın uluslararası hukuka dair düşünceleri bağlamında bu düşünce irdelenecektir. Buna göre, her ne kadar Hart ın yerel hukuk analizi başarılı sayılabilirse de, Hart bu analizin genel ve dışlayıcı olarak hukuk kavramının analizini sunduğu noktasında yanılmıştır. Bu bağlamda, Hart ın uluslararası hukuku geçerli bir sebep olmaksızın hukukun dışında tutmasının normatif bir tutuma işaret ettiği iddia edilecektir.",
     "Abstract": "While the concept of normative positivism expresses the thesis that legal positivism should be entrenched in legal systems and the participants of those legal systems should regard law as analyzed by legal positivism, it also encapsulates a group of criticisms directed to legal positivism. In this paper, it will be argued that the criticism directed at legal positivism in the way that it is a normative theory, regardless of all appearances, could be right in terms of determining and describing the boundaries of the social fact in question, though not in terms of the descriptiveness of legal positivism per se. The aspect of this approach that cannot be met by the previous counter-arguments is that it concedes that legal positivism s analysis is a descriptive one and instead focuses on the scope of that analysis. In this paper, H.L.A. Hart s ideas on international law will be examined in the context of this approach. We argue that, though Hart s analysis of municipal law could be taken as successful, he is wrong that his analysis presents a general and exclusive analysis of the concept of law. In this sense, it will be argued that the fact that Hart excludes international law from his analysis without a valid justification implies a normative attitude.",
     "Metin": "H.L.A. Hart, 1958 tarihli klasik Positivism and the Separation of Law and Morals makalesinin ilk bölümünde, erken dönem pozitivist yazarlar Jeremy Bentham ve John Austin in  hukukun ne olduğuyla ne olması gerektiğinin  birbirinden farklı şeyler olduğuna dair ısrarlarının, başka bir deyişle ayrım tezinin, pratik yönünü inceler. Bu bağlamda öncelikle Bentham ve faydacı düşünceye tabi yazarların sıkı birer hukuki reform taraftarı ve kişisel haklar savunucusu olduğuna işaret eder. Ona göre, ne Bentham ne de Austin  şehirler yanarken dilsel ayrımlarla uğraşan kuru analistler  değildi; ilgili dönemin hukuki sorunlarıyla yakından ilgiliydiler. Bu yakın ilgi yazarların ayrım tezini inceleyiş tarzlarında da kendini göstermiştir. Bentham, örneğin, ayrım tezinin bütünüyle anarşist bir anlayışla doğal hukukçu bir anlayış şeklindeki iki tehlike arasında, bunlarda hukuka uyma noktasında var olan sakıncalardan ari bir anlayış getirdiğini iddia eder.1 Benzeri şekilde, Austin de derslerinde sıklıkla ayrım tezinin  hukukçuya netlik sağladığından  söz etmektedir.2 Bu bağlamda, her iki yazara göre de ayrım tezi, gerek ona tabi insanlar tarafından gerekse hukukçular tarafından olsun, kabul edilmesi gereken bir tezdir. Bu gereklilik kaynağını, doktrinde sıklıkla işaret edildiği üzere, erken dönem hukuki pozitivistler olan Bentham ve Austin in hukuka dair görüşlerinin hukuksal reforma dair görüşleri tarafından önemli ölçüde etkilenmesinden almaktadır.Peki, bu etkinin ölçüsü tam olarak nedir? Ayrım tezi, açıkça, tasviri ya da tasviri olma gayesinde, nihayetinde hukukun ne olduğuna yönelmiş negatif bir tezdir. Tümüyle normatif gerekçelerle ortaya konmuş olması, ayrım tezini tasviri bir tez olmaktan çıkarır mı? Bu soruya belki olumsuz cevap verilebilir, ancak bu cevap tartışmanın günümüzde geldiği şekliyle sonlandırılması bakımından yeterli olmayacaktır.  Kimi  çağdaş  hukuk  felsefecileri,  hukuki  pozitivizmin  ve  ortaya koyduğu hukuk anlayışının aslında tasviri olmadığını, tasviri olma görüntüsü altında normatif olduğunu ileri sürmektedirler. Buna göre, örneğin, pozitivistler  Hukuk şudur!  dediği zaman aslında  Hukuk şu şekilde anlaşılmalıdır!  demiş olmaktadır.3 Bu kişiler, argümanlarını zaman zaman yukarıda sözü edilen erken dönem normatif geleneğe dayandırmakta, hukuki pozitivizmin temel varsayımlarından olan tarafsızlık ilkesini mercek altına almaktadırlar. Esasen,  toplumsal  olguları  tasvir  edebilme  yeteneğimiz  olduğu  gibi reddedilmeyecekse  ya  da  bu  yeteneğe  dair  problemler  tüm  tasvir  faaliyetleri 1  HLA Hart, ‘Positivism and the Separation of Law and Morals  (1958) 71 Harvard Law Review 593, 598.2  ibid 599.3  Bu anlayış bir yönüyle objektiflik varsayımında bulunan ahlaki önermelerin aslında duygu ifadeleri olduğu şeklindeki metaetik yaklaşımlara benzetilebilir.1660Ada / Normatif Hukuki Pozitivizm ve Kapsam Sorunu: Uluslararası Hukuk Örneğibakımından geçerliyse, bir eleştiri olarak hukuki pozitivizmin normatifliği gücünü önemli ölçüde yitirmektedir. Buna rağmen, hukuki pozitivizmin –neredeyse- tüm normatif  varsayımlardan  ari  bir  konumda  bulunma  yönündeki  varsayımının  da temelsiz olduğunu gösteren emareler vardır. Bu doğrultuda, çalışmamızda hukuki pozitivizme yöneltilen tüm görüntülerin aksine, gerçekte normatif bir teori olma eleştirisinin hukuki pozitivizmin tasvir etme faaliyeti bakımından değil de, tasvir edilen  gerçekliğin  kapsamının  belirlenmesi  ve  tanımlanması  noktasında  haklı sayılabileceği savunulacaktır.I. İki Tür Normatif PozitivizmDoktrinde birçok farklı tür birçok farklı şekilde sunulmuş olsa da,4 normatif pozitivizmin çalışmamız açısından iki önemli türünden bahsedilebilir. Etik pozitivizm olarak adlandırabileceğimiz ilk türe göre, farklı yönleriyle hukuki pozitivizm olması gerekendir. Bu gereklilik farklı yönler itibariyledir: hukuki pozitivizmin tasvir ettiği türden bir hukuk sistemi kabul edilip yerleştirilmelidir; teorisyenler ve hukuka tabi olanlar hukuku hukuki pozitivizmin anladığı şekilde anlamalıdır; hâkimlerin muhatap olduğu hukuk hukuki pozitivizmin ortaya koyduğu hukuk olmalıdır. Andrei Marmor un da işaret ettiği üzere, bu anlayış Hart ın Postscript inde sözünü ettiği hukuki  pozitivizmin   tasviri  ve  ahlaken  tarafsız   olduğu  yönündeki  iddiasıyla çelişmemektedir.6 Çünkü hukuk zaten hukuki pozitivizmin tasviri şekilde analizini yapıp varlığı için zorunlu ve yeterli unsurları ortaya koyduğu bir sosyal olgudur, bunun kabulünün ve toplumda hâkim kılınmasının iyi sonuçlarına işaret etmek bu olguyu bir isteğe dönüştürmez. Farklı bir ifadeyle, normatif hukuki pozitivizm bu anlamıyla tasviri anlamda hukuki pozitivizmi varsayan, yani bu anlamda hukuki pozitivizmin hukukun ne olduğuna dair tespitlerini kabul eden, ancak bununla yetinmeyip hukukun bu şekilde anlaşılmasının ayrıca iyi olduğuna işaret eden bir anlayıştır. İkinci türde ise,  normatif hukuki pozitivizm  bizatihi normatif bir tez olmaktan öte, hukuki pozitivizme yöneltilmiş bir eleştiridir. Buna göre, hukuki pozitivizm aslında hukukun ne olduğuna dair tasviri bir tez değil, hukukun nasıl anlaşılması gerektiğine dair normatif önermeler içeren normatif bir tezdir. Bu bakımdan etik pozitivizmden farkı, tasviri anlamda hukuki pozitivizmi varsaymaması, dahası bu olasılığı reddetmesidir. Burada eleştiri unsurunu sağlayan da temel olarak hukuki 4  Burada akla ilk gelen iradeci pozitivizm ve normatif pozitivizm ayrımındaki anlamıyla, yani hukuku bir normlar sistemi olarak gören anlayış olarak normatif pozitivizm olsa da, bu makalede sözü edilen anlamıyla normatif pozitivizm oldukça farklı bir içeriğe sahiptir. İlgili ayrımlar için bkz. Andrei Marmor,  Legal Positivism: Still Descriptive and Morally Neutral,  Oxford Journal of Legal Studies 26, no. 4 (2006): 684–85.  Normatif pozitivizm  kavramını bu anlamıyla ilk olarak kullanan Jeremy Waldron dur. Bkz. Jeremy Waldron,  Normative (Ethical) Positivism,  in Hart s Postscript, ed. Jules Coleman (Oxford University Press, 2001), 411–13.5  Hukuki pozitivizmin hayata geçirilmesi gerektiğini ifade eden ilk kişi olmasa da,  etik pozitivizm  kavramını ilk ortaya atan Tom Campbell dır. Bkz. Tom D. Campbell, The Legal Theory of Ethical Positivism (Routledge, 1996).6  Marmor (n 5) 685.1661İstanbul Hukuk Mecmuası 78/3pozitivizmin tasviri ve değerlerden bağımsız olma yönündeki iddiasıdır. Ancak bu tasvirilik olasılığının reddini farklı şekillerde anlamak mümkündür. Aşağıda bu reddin farklı derecelerde anlamının tartışmayı nasıl yönlendirdiği ortaya konularak, hukuki pozitivizme yöneltilen normatiflik eleştirisinin ne ölçüde haklı olduğu tartışılacaktır.II. Metodoloji Tartışması ve Kapsam SorunuBir eleştiri olarak normatifliğin hukuki pozitivizm özelinde haklı olup olmadığıyla ilgili önemli bir soru bu durumun hukuki pozitivizme has bir problem mi, yoksa saf tasviri olma iddiasında olan tüm teorik çabaların kaderi mi olduğu olabilir. Eğer tasviri olma iddiasındaki herhangi bir çaba zorunlu olarak belli kabullerden, normatif önermelerden hareket etmek zorunda kalıyorsa, hukuki pozitivizm de buna dair ölçüyü aşmıyorsa, normatiflik eleştirisi bir anlamda gücünü yitirmektedir. Bu durumu değerlendirmek için, öncelikle hukuki pozitivizme yönelik normatiflik iddia ve eleştirilerinin farklı yönler itibariyle olduğuna dair ifadelerimizi hatırlatmak uygun olabilir. Yine, bazı yönlere dair etik pozitivist iddiaların eleştiriye tabi yönlerle bağlantısının olmadığı söylenebilir. Farklı yönlere dair normatiflik hallerini tüketici olmayan bir şekilde gruplandırmak gerekirse;(1) Öncelikle bir grup normatiflik iddialarının odağının hukuki pozitivizmin hukuk sisteminin işleyişi ve buna dair toplumsal sonuçlar olduğunu söyleyebiliriz. Bu tür yaklaşımlar genellikle etik pozitivizmin inceleme alanına girer ve bir eleştiri olarak normatif pozitivizmin konusunu oluşturmazlar.(2) İkinci grup normatiflik iddialarının odağı, kişilerin hukuk anlayışı üzerindedir ve  ilgili  iddialar  bunun  etik  sonuçlarıyla  ilgilenir.  İster  hukuka  uyma bakımından halk tarafından olsun, ister teorik faaliyetler bakımından hukuk felsefecileri tarafından olsun, hukuki pozitivizmin ortaya koyduğu hukuk anlayışının kabul edilmesinin pratik sonuçları tartışma konusudur ve yukarıda açıkladığımız  şekliyle  bir  eleştiri  olarak  normatif  hukuki  pozitivizmin konusunu oluşturmazlar.(3) Üçüncü grup normatiflik iddiasının odağı doğrudan teori kurma sürecine ve bizatihi hukuki pozitivizmin ortaya koyduğu hukuk analizine dairdir; bu süreç ve analizin sonuçlarına değil. İşte, eleştiri olarak hukuki normatif pozitivizm bu noktalara yöneltilmiştir ve hukuki pozitivizmin tasvirilik perdesini kaldırmak için analiz süreci sonrasına değil, doğrudan analiz sürecine odaklanmak gerekir.Elbette, bu üçüncü grupta yer alan normatiflik iddiaları doktrinde çok farklı şekillerde karşımıza çıkmaktadır. Dahası, bu iddialar kimi zaman tam anlamıyla eleştiri olarak değerlendirilemeyecek şekillerde ve her üç grubun harmanlanması yoluyla formüle edilmektedirler. Waldron, örneğin, bir hukuk anlayışının ortaya 1662Ada / Normatif Hukuki Pozitivizm ve Kapsam Sorunu: Uluslararası Hukuk Örneğikonması  noktasında  hukuk  felsefecisinin  hukuk  sisteminin  diğer  sistemlerden ayrılmasının ve bu ayrımın kişilerin hayatlarını yönlendirmeleri bakımından önemine dair bir normatif seçimden hareket etmek zorunda olduğunu iddia etmektedir.7 Bu bakımdan hukuki pozitivizm aynı zamanda normatif bir tezdir, ancak bu normatiflik bir zorunluluktan kaynaklanmaktadır. Bu açıdan ele alındığında hukuki pozitivizmin eleştirilebileceği  nokta,  ilgili  önem  değerlendirmesini  doğru  şekilde  yapmamış olması olabilir.Bu tartışmaların özel bir kolu burada da inceleme konusu yapılacak olan hukuk felsefesinin metodolojisi hakkındadır. John Finnis ve Stephen R. Perry gibi yazarlar, normatif bir olgu olan ‘hukuk  kavramının analizinin pozitivizmin benimsediği ‘metodolojik pozitivizm  ya da tasviri yöntemle uygun şekilde yapılamayacağı, hukuk  felsefecisinin  bizatihi  ahlaki  argümantasyona  dâhil  olması  gerektiğini iddia etmektedir. Bu gereksinimden farkında olmadan da olsa etkilenen hukuki pozitivistlerin analizlerine bakıldığında, normatif varsayımlara rastlanabilmektedir. Stephen R. Perry, bu doğrultuda Hart ın Postscript inde yer alan teorisinin değerlere karşı tarafsız ve tasviri olduğuna dair ifadelerinin gerçekle tutarlılığını inceler. Ona göre, Hart ın ‘metodolojik pozitivizmi ni bir tür ‘tasviri-açıklayıcı  metoda benzetebiliriz. Bu tür yaklaşımlar, sosyal olgulara dair ‘dışardan , değerlere karşı tarafsız ve tasviri teoriler kurmaya odaklanmıştır. Bu yaklaşımların ampirik veriyi karakterize etmelerinde esas alınan kriter bu karakterizasyonların açıklayıcı gücüdür, ki bu da sağladığı ‘öngörü gücü, teorik basitlik  gibi ‘metateorik  kriterlere göre belirlenir.9 Ancak Perry e göre, Hart hukuk olgusunu –büyük ölçüde – tanıma kuralı aracılığıyla açıklarken bu metateorik kriterleri dikkate almamış görünmemektedir. Hart ın tanıma kuralına tanıdığı merkezi önemi  sadece birincil normlara sahip hukuk sistemlerinin sorunlu olduğu  şeklinde temellendirdiği ifadeleri, normatif önermelerdir.10 Her ne kadar normatiflik kaçınılmaz olsa da; hukuki pozitivizmin (1) tasvirilik iddiası bir yönüyle gerçeği yansıtmamaktadır ve (2) normatifliğin teoriye dâhil edilme şekli – normatiflik içeren hukuk pratiğinin bu normatifliği içerdiğini dışarıdan bir bakış açısıyla tespit etmekle yetindiğinden –sorunludur.11Stephen R. Perry ve benzeri argümanları daha önce ileri sürmüş olan John Finnis in görüşleri hukuki pozitivist Brian Leiter tarafından eleştirilmiştir. Finnis e göre, teori inşası sırasında olgular arasında öneme dayalı bir seçim yapılmak zorundadır ve bu da zorunlu olarak teorisyen tarafından hukukun ne olması gerektiğine dair pratik akıl yürütmeyi gerektirmektedir. Leiter, her ne kadar öneme dayalı teorik unsur seçiminin 7  Waldron (n 5) 426–433.8  HLA Hart, The Concept of Law (3rd edn, Oxford University Press 2012) 240.9  Stephen R Perry, ‘Hart s Methodological Positivism  in Jules Coleman (ed), Hart s Postscript: Essays on the Postscript of the Concept of Law (Oxford University Press 2004) 320.10  ibid 323.11  ibid 325–354.1663İstanbul Hukuk Mecmuası 78/3zorunluluğunu kabul etse de, bu seçimin ahlaki ya da pratik akıl yürütme, başka bir deyişle Hart ın varlığını tespitle yetindiği  içerden bakış açısı na teorisyenin bizatihi bürünmesiyle gerçekleşmesi gerektiğini de, hukuki pozitivizmin bu ya da farklı bir normatifliği barındırdığını da reddetmektedir.12 Bu doğrultuda, Leiter epistemik ve ahlaki değerler arasında bir ayrıma girmektedir. Epistemik değerler, teori inşası sırasında dikkat edilmesi arzu edilen  ispata dair uygunluk, basitlik, yerleşik teorik varsayımlara  ve  metotlara  uygunluk  ve  açıklamada  tutarlılık  gibi   değerlerdir. Ahlaki değerlerse,  pratik rasyonellik  ve  nasıl yaşamalıyız, başkalarına karşı yükümlülüklerimiz neler  gibi sorularla ilgili olan değerlerdir.13  Kanımızca,  her  ne  kadar  felsefecinin  doğrudan  normatif  değerlendirmelerde bulunmasının gerekip gerekmediği ayrıca tartışılması gerekliyse de, bir sosyal olgu olarak hukukun anlaşılmasında hukuki pozitivizmin  içerden bakış açısı na dışardan bakışı yeterli görünmemektedir. Hukukun sosyal bir olgu olması, doğal olarak onun anlaşılmasının hukuka katılıp onu sürdürenlerin hakkındaki bakış açılarını içeriksel olarak  dikkate  almayı  gerektirir;  yapay  olgu  olarak  hukukun  doğası  bu  içerik tarafından kurulmaktadır.14 Yani, her ne kadar teorisyen bizatihi içerden bakış açısıyla hukuka bakmak zorunda değilse de, hukuku içeriden bakanların perspektifini yeterli ölçüde yansıtması ve bunun için de içeriden bakanların hukuk anlayışının içeriğini ortaya koyması elzemdir. Buna rağmen, diyelim ki hukuki pozitivizmin analizi Perry nin iddia ettiği şekilde kusurlu olmasın. Yani, hukuk kavramını uygun bir metodoloji ile ele almadığı yönündeki iddiayı göz ardı edip, kullandığı metodolojinin uygun metodoloji olduğunu varsayalım. Bu halde, pozitivizm inceleme konusu her neyse – çünkü inceleme konusunun hukuk kavramı olduğunu kabul edersek metodolojinin uygun olmadığını kabul etmek zorunda kalıyoruz – bunu tasviri şekilde ele aldığını ve bunda başarılı olduğunu söylemiş oluyoruz. Bu durumda da hukuki pozitivizmin analizini yaptığı olgunun, yerel hukuk sistemleri mekaniği olduğu söylenebilir.Sorulması gereken soru, somut gerçeklikler baz alındığında, bir olguyu hukuk ya da hukuk sistemi olarak tanımlamak bakımından kapsamın ne olması gerektiğidir. Burada sözü edilen gereklilik, Finnis ve Perry nin iddia ettiği gibi ahlaki/pratik değerlendirme değil, ilgili sosyal olguyu uygun şekilde analiz etme anlamındaki gerekliliktir. Misalen, bir elmanın, elma olarak tanımlanmasında normatif bir yön görünmemektedir. Belki kapsamlı bir analiz durumunda elma çekirdeği, elma ağacı ve bitkilerden genel olarak bahsetmek makul olabilir. Aynı şekilde, hukuk normunu hukuk normu olarak tanımlamak, yani onu tasviri olarak bu şekilde adlandırmakta 12  Brian Leiter, ‘Beyond Hart/Dworkin Debate: The Methodology Problem in Jurisprudence  (2003) 48 American Journal of Jurisprudence 17, 33.13  ibid 34–35.14  Abdullah Ada, ‘Yapay Olgu Teorilerinin Hukuki Pozitivizm ve Doğal Hukuk Teorisi Ile Uyumluluğu  (2019) 6 Hukuk Kuramı 22.1664Ada / Normatif Hukuki Pozitivizm ve Kapsam Sorunu: Uluslararası Hukuk Örneğinormatif bir eğilimden söz etmek mümkün değildir. Bu durum, hukuki pozitivizmin özellikle sosyal kaynak tezi bağlamındaki birçok tespiti bakımından da geçerli sayılabilir. Bununla birlikte, nasıl belirli bir elma ağacının sadece yeryüzünde –görünen- kısmı belli amaçlar bakımından elma ağacı olarak adlandırılamayacaksa, hukuk ve hukuk sistemi bakımından da aynısı geçerli sayılmalıdır. Belli amaçlar doğrultusunda yer üstünde kalan kısma elma ağacı demek uygun olabilecekse de – misalen ağacı günlük yaşamda bir çocuğa tanıtırken işaret edip  bak, bu bir elma ağacı!  derken olduğu gibi – yalnızca bu kısmı inceleyip elma ağacı olgusunun tam bir analizinin sunulduğunu iddia etmek doğru olmayabilir. Bu,  bizi  sonraki  bölümde  detaylı  olarak  incelenecek  kapsam  sorununa götürmektedir. Bu sorun, analiz konusu olgu ile olguya dair çizilen teorik sınırlar arasındaki uyumun sağlanması sorunudur. Keza, Austin ve sonrası analitik hukuk felsefenin çıkış noktası da ahlakın hatalı olarak hukuk olgusuna dahil edilerek anlaşılmasının  eleştirilmesi  olmuştur.  Yine,  H.L.A.  Hart  da  Austin i  hukukun sınırlarını çizerken buyruk şeklinde formüle edilmemiş normları dışarıda bırakmakla suçlamıştır. Elbette, bu eleştiriler yapılırken hukukun gerçekte ne olduğu baz alınmış, Finnis-Leiter tartışmasında ön plana çıkan önem değerlendirmesine dair bir hata kastedilmemiştir. Bu bakımdan, eğer hukuki pozitivizmin normatifliğiyle kapsam sorunu arasında bir bağlantı kurabilirsek, Leiter in yukarıda sözü edilen savunmasıyla da karşılanamayacak bir eleştiri ortaya koymuş olabiliriz. Bu bakımdan, aşağıda ele alınacak düşünce hukukun gerçekte ne olduğu ve hukuk felsefecisi tarafından çizilen sınırlar noktasına odaklanmaktadır. Eğer hukuk gerçekte daha geniş ya da daha dar bir kapsama sahipse ve hukuki pozitivizm bilinçli olarak bu kapsamı değil de daha dar ya da daha geniş bir kapsamı hukuk olarak kabul ediyorsa, bu bir anlamda hukukun bu kadarıyla ele alınmasının iyi olacağı düşüncesine dayanıyor olabilir. Burada ‘olabilir  şeklinde kesin olmayan bir ifade kullanmak kanımızca doğrudur; çünkü pozitivizmin görüntünün aksine normatif bir teori olduğu iddiası büyük ölçüde niyete odaklanmış bir iddiadır. Yukarıda Finnis ve Perry tarafından izlenen strateji ise, hukuk kavramı hakkında teori kurmanın doğası gereği normatif bir faaliyet olmak zorunda olduğu fikrine dayandığı için kesin ifadeler kullanılması tutarlıdır. Bununla birlikte bu çalışmada tasviri teorik faaliyetin hukuk bakımından mümkün olabileceği varsayıldığından, bu tasviri faaliyetin normatif kaygılarla yönlendirildiğine dair işaretler aranmaktadır. Aşağıda, bu doğrultuda Hart ın The Concept of Law unda uluslararası hukuka dair düşünceleri incelenecektir.III.  Uluslararası Hukuk Gerçekten Hukuk mudur? Kapsam bakımından normatifliğin incelenmesinde Hart ın uluslararası hukuk analizinin seçilme nedeni açıktır. Eğer Hart, hukuku olması gerektiğinden daha dar bir çerçevede incelemişse, misalen – kapsama alınması gerektiği varsayımında – 1665İstanbul Hukuk Mecmuası 78/3uluslararası hukuku hukuk analizinin dışında bırakmışsa, bunun hukuk kavramının bu şekilde anlaşılması gerektiği yönünde bir tavra işaret ettiği; en azından tasvirden öte (description) buyruğun (prescription) söz konusu olduğu tahmin edilebilir. Elbette, burada olması gereken kapsamın ne olduğuna dair düşüncelere ayrıca odaklanmak gerekir.Hart ın uluslararası hukuka dair analizinin, temel olarak  uluslararası hukuk gerçekten hukuk mudur?  şeklinde kabaca formüle edilebilecek soruna odaklandığını söyleyebiliriz.15 Hart bu doğrultuda öncelikle uluslararası hukukun gerçek anlamda hukuk olmadığını savunanlarca ileri sürülen  bağlayıcı olmaması  gibi özellikleri inceleyerek  aslında  bu  türden  hukuka  dair  zorunlu  olmayan  unsurlara  dayalı argümanların  geçersiz  olduğunu  ileri  sürmüştür.   Yerel   hukuku  hukuk  yapan bağlayıcılığı  olmadığından,  uluslararası  hukukun  hukuk  olmadığı  da  bağlayıcı olmadığı  düşüncesi  temelinde  savunulamaz.  Bunun  yerine  Hart,  ilgili  sorunu tartışmanın hukuku hukuk yapan özelliği, yani neyin sisteme dahil olup olmadığının kendisi aracılığıyla belirlenebildiği bir tanıma kuralına sahip olması bakımından tartışmayı yeğler. Yalnız Hart bu tartışmayı doğrudan yürütmek yerine, uluslararası hukukun  hukuk  olduğu  yönünde  şüpheleri  olanların  aslında  neyi  kastediyor olabileceği üzerine yoğunlaşır. Bu noktadaki kafa karışıklığını sonuç olarak şu şekilde ortadan kaldırmak ister: benzer amaçlara odaklanıp benzer yöntem ve ilkeleri benimsediklerinden yerel hukuk ve uluslararası hukuk fonksiyon ve içerik bakımından benzemekte, ikincisinin birincisinin aksine ikincil kuralları olmadığından formları bakımından ayrışmaktadırlar.16Hart ın ulaştığı nokta ilk bakışta oldukça makul görülebilirse de, yaptığı ayrımın aslında yerel hukukla uluslararası hukuk arasında değil, hukukla uluslararası hukuk arasında olduğu fark edildiğinde bu izlenim ortadan kalkmaktadır. Ona göre, misalen Londra gibi özel isimlerden farklı olarak, hukukun ne olduğu sorusu salt konvansiyona – ya da insanların neyi hukuk olarak adlandırdığına – bakılarak cevaplandırılamaz. Londra, herkes orayı Londra olarak adlandırdığı için Londra dır. Ancak,  tüm ciddi disiplinler bakımından o disiplinin genel terimlerinin neye uygulanacağı her zaman bir prensibe ya da rasyonele dayalıdır .17 Dolayısıyla hukukun ne olduğunun tespiti için insanların neyi hukuk olarak kabul ettiğine dair konvansiyonu değil de, kavramı kullananlara  her  zaman  açık  olmayabilecek  bazı  temel  prensipleri  esas  almak gerekecektir. Bilindiği üzere, Hart için hukukun varlığı bakımından en temel prensip tanıma kuralının varlığı olmuştur. Bu noktada iki önemli hususa işaret etmek gerekir:15  Bu ifade doğrudan Hart tarafından kullanılmıştır. Bkz. Hart (n 9) 214.16  ibid 237.17  ibid 215.1666Ada / Normatif Hukuki Pozitivizm ve Kapsam Sorunu: Uluslararası Hukuk Örneği1) Bu prensiplere nasıl ulaşılacaktır?2) Konvansiyonun rolü ne olacaktır?Konvansiyonun kavramın sınırlarını tespitteki rolünün tamamen reddinin makul bir  yaklaşım  olmadığı  düşünülebilir.  Keza,  kavramı  kullananların  hukuktan  ne anladığından  tamamen  kopuk  bir  analiz  bir  anlamda  hayal  ürünüdür.  Bununla birlikte,  Hart ın  yaklaştığı  noktadan  bakıldığında  kavramın  doğru  kullanışını belirleyen ilkelerle konvansiyonel kullanım arasındaki – olduğu kadarıyla – uyum rastlantısal görünmektedir. Bir ihtimal, bilinçli ya da bilinçsiz olarak kişiler bu temel belirleyici ilkeleri, hata payı mevcut olmak şartıyla, kullanarak neyin hukuk olup neyin olmadığını ayırt edebilmektedirler. Ancak sonuç değişmemektedir; ilkeler her zaman belirleyici olmakta, konvansiyon ilkelerden sonra gelmektedir. Bu durumda konvansiyon bize en fazla ilkelerin içeriğine dair kesin olmayan bir fikir verebilir. Peki, hal böyleyken, söz konusu ilkelere nasıl ulaşılacaktır? Hart ın tüm kitap boyunca olduğu gibi, uluslararası hukuka ayırdığı bölümde de başlangıç noktasının konvansiyonel  kullanım  olduğunu  söyleyebiliriz.  Örneğin,  uluslararası  hukukun gerçek anlamda hukuk olmadığını yanlış argümanlarla savunanların düştüğü iki yanılgıya işaret ederek,  her iki yanılgı da uluslararası hukukun, hukukun açık, standart örneği olarak kabul edilen yerel hukukla zıtlaştırılmasından doğmaktadır  demektedir.18 Ancak her ne kadar konvansiyonel kullanıma önceki bölümlerde çok daha fazla önem vermiş olsa da burada yalnızca başlangıç noktasıdır. Belirtildiği üzere, kullanımı belirleyen – ya da belirlemesi gereken – ilkeler esas önemli olandır ve konvansiyona bakılarak çıkartılmamalıdırlar.Konumuz açısından önemli olan Hart ın bu ilkelere nasıl ulaştığıdır. O, kitabın ilk bölümünde yaptığı işi – konvansiyonel anlamda – bir tanım faaliyetinden ayırarak şöyle tarif etmektedir:  [kitabın amacı] yerel hukuk sisteminin ayrıksı yapısının geliştirilmiş bir analizini ortaya koyan bir hukuk teorisi sunmaktır .19 Hemen aynı sayfada, Hart muhtemelen onuncu bölümde incelediği uluslararası hukuku kastederek,  Okuyucu kitapta kimi noktalarda  hukuk  veya  hukuk sistemi  kelimelerinin uygulanıp uygulanmayacağı bakımından hukuk teorisyenlerinin şüpheye düştüğü şüpheli örneklere (borderline cases) dair tartışmalarla karşılacaktır  demektedir.20 Bu 18  ibid 216.19  ibid 17.20  ibid.1667İstanbul Hukuk Mecmuası 78/3bakımdan uluslararası hukuk şüpheli örnek, yerel hukuk da açık örnek olmaktadır.21 Peki öncekini şüpheli sonrakini de açık örnek yapan ölçüt nedir? Öncelikle bunun Hart a göre, her ne kadar tekrar tekrar atıfta bulunsa da, konvansiyonel kullanım olamayacağı  açıktır,  çünkü  yaptığı  inceleme  genel  kullanıma  değil  ilkelere odaklanmıştır.  Keza,  onuncu  bölümde  bizatihi  kendisi  konvansiyonel  kullanım tarafından şekillenen uluslararası hukukun hukuk olmadığını  bağlayıcı  olmadığına bağlayan görüşleri eleştirmiştir. İkinci bir ihtimal, uluslararası hukuku şüpheli örnek yapanın uygulamaya dair yukarıda sözü edilen ilkeler olabileceğidir. Kitabın ilk ve son bölümleri birlikte değerlendirildiğinde, Hart ın kastının bu olduğu söylenebilir; çünkü uluslararası hukukun şüpheli durumunu kendi ilkesine, yani tanıma kuralına – bunun bulunmamasına – bağlamıştır.Kanımızca burada Hart ın analizinde kapsama dayalı olarak ortaya çıkan bir normatifliğe işaret eden hususlar söz konusudur. İlk olarak, Hart ın uluslararası hukuku  şüpheli  örnek  olarak  kabul  etmesini  sağlayan  kriter,  yerel  hukukun incelenmesinden çıkarılan bir ilke olmuştur. Elbette, yerel hukuk kriter alındığında uluslararası hukuk şüpheli örnek konumuna düşmektedir. Ancak uluslararası hukuk esas alınsaydı, yani hukuk olmaya dair kriter uluslararası hukukun mekanizmaları incelenerek tespit edilseydi, bu kez yerel hukuk şüpheli örnek durumuna düşerdi.22 Burada akla doğrudan yerel hukuk ile uluslararası hukukun, öncekinin hukukun  açık ve standart  örneği olması bakımından bir farklılığın söz konusu olduğu, ilkelerin de yerel hukuktan çıkarılması gerektiği fikri gelmektedir. Ancak bu yargıya ulaşabilmek için yerel hukukun hangi gerekçeyle hukukun açık ve standart örneği olduğunu da  temellendirmek  gerekmektedir.  Konvansiyonel  olarak,  yani  insanların  yerel hukuku bu şekilde kabul ettikleri gerekçesiyle öyle olduğunu kabul etmek yukarıda açıklanan sebeplerle mümkün değildir. Kalan tek ihtimal, Hart ın yerel hukuku belli bir temellendirme olmaksızın hukukun esaslı örneği olarak kabul edip, uluslararası hukuku hukukun dışında bırakmış olmasıdır. Bu da deskriptiflik görüntüsü altında – hukukun sınırlarına dair – bir normatif tutuma, yahut en azından bir buyruğa (prescription) işaret etmektedir. Objektif bir bakışla, Hart ın çalışmasının yerel hukuk sistemleriyle sınırlı, kitabın başlığında belirtilen ve kitap boyunca sıklıkla 21  Payandeh, konuyla ilgili makalesinde Hart ın uluslararası hukukun  hukuk  olduğunu kabul ettiğini, ancak bir  hukuk sistemi  olmadığını belirttiğini iddia etmiştir. Her ne kadar makalemizde dile getirilen (normatiflik) iddia(sı), Hart ın uluslararası hukukun hukuk ya da hukuk sistemi niteliğinden hangisini reddetmiş olduğundan bağımsız olarak sürdürülebilirse de, Payandeh in Hart yorumuna katılmak mümkün değildir. Hart ın konuya ilişkin aktardığımız ifadeleri incelendiğinde, uluslararası hukukun primitif ve modern hukuk sistemlerine farklı açılardan benzerliği, onun aslında hukuk olduğunun kabulü değil, hukukun şüpheli bir örneği olduğundan hukuk olduğunun reddi anlamına geldiği şeklinde yorumlanmalıdır. Ayrıca Hart kanaatimce hiçbir yerde ‘hukuk  ile ‘hukuk sistemi  arasında bir ayrım yapmamış, en fazla ‘primitif hukuk (sistemi)  ile ‘modern-yerel hukuk sistemi  arasında ayrım yapmış ve bunlardan ikincisini hukuk kavramıyla bağdaştırmıştır. Payandeh in yorumu ancak Hart ın hukuk kavramını bu iki ayrı sistemi de kapsar şekilde kullanması halinde geçerli olabilirdi ki, bu Hart ın çizdiği şemayla uyumlu değildir. Mehrdad Payandeh, ‘The Concept of International Law in the Jurisprudence of H.L.A. Hart  (2011) 21 The European Journal of International Law 967, 977; Waldron ise, kanaatimizce isabetli şekilde, ‘hukuk  ve ‘hukuk sistemi  şeklindeki bu ayrımdan bahsetmemekte, konuyu doğrudan ‘uluslararası hukukun hukuk olup olmadığı  sorunsalı üzerinden incelemektedir. ibid 135. 22  Aynı yönde görüşler için bkz Payandeh (n 22) 980; Jason A Beckett, ‘The Hartian Tradition in International Law  (2008) 1 The Journal Jurisprudence 51, 83–84.1668Ada / Normatif Hukuki Pozitivizm ve Kapsam Sorunu: Uluslararası Hukuk Örneğivurgulananın aksine, hukuk kavramının analizi sayılamayacak bir analiz teşkil ettiği söylenebilir. Buna rağmen, kitapta yerel hukuk, aşamalı olarak hukuka dönüşmektedir.Son olarak, burada Perry nin de işaret ettiği başka bir noktaya da işaret etmek gerekir. Hart, belli yerlerde birincil ve ikincil kurallara dair temellendirmesini normatif gerekçelere dayandırıyor görünmektedir. Mesela, yine Onuncu Bölüm de Hart; Beşinci bölümde gördüğümüz üzere, yalnızca birincil kurallardan oluşan ilkel sosyal yapı, çok sıkı şekilde kenetlenmiş ve dünyadan izole toplumlar hariç tüm toplumlar bakımından önemli kusurlara sahiptir. Böyle bir rejimin durağan olması beklenir – çünkü kuralları sadece zamanla oluşup yok olma süreciyle değişebilir; kurallarını ve hangi durumlardan bunların ihlal edildiğini tespit etmek zordur; kuralları  ihlal  edenlere  uygulanacak  sosyal  baskı  da  rastgele,  zayıf  ve  zaman tüketicidir. Bu sebeple, ikincil kuralları yerel hukuk bakımından bu kusurlara farklı ama ilgili çareler olarak anlamayı aydınlatıcı bulduk. 24 demektedir.Hart ın birincil ve ikincil kurallar arasında yaptığı ayrımın sıklıkla işaret edilen bu normatif yönü, uluslararası hukuka dair yaptığımız çıkarımları da destekler mahiyettedir. Yerel  hukuk  sistemlerini  anlamak  için  veya  bu  sistemlerde  türlü işlevlere sahip olduğu için faydalı olduğu kabul edilen birincil ve ikincil kurallar ayrımının, ayrıca yerel hukuk sistemlerinin temel özelliği kabul edilmesi kabul edilebilirse de, kurumsal hukuk kavramını – hukuk kelimesinin tanımını değil – tüketici olduğunu savunmak için yeterli bir sebep görünmemektedir. Dolayısıyla yerel hukuk sistemlerine dair dışlayıcı sınırlama tarafından işaret edilen normatif ya da buyruksal seçim, bu sistemlerin anlaşılması bakımından faydalı görülen teorik araçlar tarafından desteklenmektedir.IV. Hart ı SuçlamakYukarıda çizilen tablo sırf Hart ı eleştirmek adına girişilen zorlama çabalardan birisi olarak görülebilir. Keza Hart, bir bilim adamı yaklaşımıyla ele aldığı bir sosyal olguyu – bu olgu zorunlu olarak hukuk olmasa da – başarıyla analiz etmiş görünmektedir. Bununla birlikte, III. Bölüm ün son paragrafında ifade edilen, IV. Bölüm de de dikkat etmeye  çalıştığımız  hususu  gözden  kaçırmamak  gerekir.  Tekrarlamak  gerekirse,  tüm görüntülere rağmen normatif bir teori olma  iddiası niteliği gereği teorisyenin niyetine yönelmiş durumdadır ve bu bakımdan  şah-mat  türünden argümanlar ileri sürmek pek mümkün görünmemektedir. IV. Bölüm de de, her ne kadar Hart ın geçerli gerekçeleri olmaksızın uluslararası hukuku hukukun dışarıda bıraktığını iddia etmiş olsak da, bunun normatif gerekçelere ancak işaret edebileceğini söylemek gerekir. Elbette, normatifliği her zaman ‘gizli bir politik/ahlaki niyeti olmak  şeklinde güçlü 23  Perry (n 10) 323.24  Hart (n 9) 227.1669İstanbul Hukuk Mecmuası 78/3şekilde anlamamak gerekir, ki sözü edilen  şah-mat  türü argümanlar da bu tür niyetleri varsayar. Spontane, istemli veya istemsiz şekilde gelişebilen çeşitli motivasyonlar teoriyi gerçeklerden koparıp belirli bir yöne çekebilir.   Bu bakımdan, her ne kadar başlangıçta uluslararası hukukun hangi normatif gerekçelerle hukukun dışında bırakılmak istenebileceğini hayal etmek güç görünse de,  doktrinde  uluslararası  hukukun  hukuk  dışında  bırakılmasının  veya  hukuka dâhil edilmesinin tümüyle politik gerekçelere dayandığı da savunulmuştur. Hans Kelsen, Hart ın The Concept of Law kitabının yayınlanmasından daha önce bir tarihte yayınlanan Saf Hukuk Kuramı kitabında, her ne kadar Hart gibi uluslararası hukuku belli yönlerden primitif kabul etse de, temelde tümüyle farklı bir yaklaşım sergilemektedir: uluslararası hukukun yerel hukukla bir bütün oluşturduğunu, bu bütünün anlamının uluslararası hukukun yerel hukuk sistemlerini yetkilendiriyor olduğunu iddia etmekte ve uluslararası hukukun hukuk olma niteliğini reddedenleri  sübjektiflikle   suçlamaktadır.  Sübjektiflik  burada  güçlü  anlamıyla  normatif motivasyonların varlığına işaret etmektedir: Sadece kişinin kendi devlet hukuk sisteminin değil, aynı zamanda diğer hukuk sistemlerinin ve özellikle uluslararası hukukun da geçerli hukuk normları olarak kavranması gerekliliği düalistik inşayı […] kendi kendini yıkmaya zorlar. Ve düalistik inşanın taraftarlarınca bütünüyle ortaya çıkarılmamış olan sonuçları, düalistik görüşün altında yatan siyasal tasarımı açıkça ortaya koyar: Devletin egemenliği nosyonunu, […] devletin en üstün hukuki topluluk olduğu nosyonunu muhafaza etmek. […] Devlet hukuk sisteminin önceliği nihayetinde (egemenlik dogması çerçevesinde) sadece diğer devletlerin egemenliğini […] değil, uluslararası hukuku da inkâr etmiş olur .25Görüldüğü üzere, Kelsen e göre, uluslararası hukukun hukuk olma niteliğini reddetmenin  kökeninde  devletin  egemenliği  yönündeki  bir   siyasal  tasarım  yatmaktadır.  Yalnız  bu  güçlü  tezi  Hart a  veya Austin  gibi  uluslararası  hukuk bakımından benzeri yaklaşıma sahip başka bir hukuki pozitiviste uygulamak oldukça zor  görünmektedir.  Bir  kere  iddianın  açık-seçikliği  noktasındaki  soru  işaretleri bir tarafa, belli bir yazar bakımından doğrulanabilirliği de şüphelidir. Özel olarak Hart bakımından, Austin e yönelttiği egemenlik kavramı– kavramın gerçeklikte bir karşılığının bulunmadığı yönündeki – eleştirisi aksi yönde bir emare olarak gösterilebilir. Roger Cotterrell e göre, Hart ın hukuku bir normlar bütünü olarak kurgulamasının altında da hukukun üzerinde olarak tasvir edilen bir egemenin varlığını ret ve  Hukukun Üstünlüğü  ideali yatmaktadır.26 Kelsen, ulus-devlet ve egemenlik anlayışına karşı duruşuyla, uluslararası hukukun hukuk olup olmadığı sorununu politik bir mesele olarak görmeye daha yatkın görünmektedir.2725  Hans Kelsen, Saf Hukuk Kuramı: Hukuk Kuramının Sorunlarına Giriş (Nora Kitap 2016) 147–148.26  Roger Cotterrell, Hukukbilimin Politikası: Hukuk Felsefesine Eleştirel Bir Giriş (Pinhan Yayıncılık 2019) 153–155.27  ibid 175–178.1670Ada / Normatif Hukuki Pozitivizm ve Kapsam Sorunu: Uluslararası Hukuk ÖrneğiBu bakımdan Hart ın yaptığı analiz yetersizlikle suçlanabilirse de, taraflılıkla, yani güçlü anlamda bir normatif yaklaşımla suçlanması oldukça zor görünmektedir. Bu bakımdan en iyi strateji, onun kuramındaki görüntülere rağmen buyruk niteliği taşıyan unsurların izini sürmek ve analizdeki yetersizliğin bir tür seçimden kaynaklandığını göstermektir. Kanaatimizce uluslararası hukuk bakımından III. Bölüm de belirtilen hususlar Hart ın analizinde bu duruma işaret etmektedir. Hart ın özelinde normatifliği sağlayan motivasyonların neler olduğunu tespit etmek ise kolay görünmemektedir. Elbette, Payandeh in işaret ettiği gibi, The Concept of Law un yazıldığı tarihte Milletler Cemiyeti nin  2.  Dünya  Savaşı nı  önlemedeki  başarısızlığı  ve  sonrasında  gelen çöküşünün etkisini halen sürdürüyor olması ya da yazıldığı dönemde ileride uluslararası hukukta gerçekleşecek gelişmeleri öngörememiş olması gibi bazı konjonktürel hususlar da Hart ın uluslararası hukuk hakkındaki görüşlerini etkilemiş olabilir.28 Bununla birlikte, sonraki yıllardaki gelişmelere şahit olmasına rağmen Hart ın orijinal metinde değişikliğe gitmemesi ve Postscript te de mevzuya dair yeni görüşlere yer vermemesi, bu tür açıklamaların tek başına yetersiz olduğunu göstermektedir. Waldron a göre, Hart ın  uluslararası  hukuk  yaklaşımını  şekillendiren,  daha  doğrusu  uluslararası hukukun The Concept of Law da bu denli kısır bir tartışma konusu olarak kalmasına sebep olan, onun uluslararası hukuku  önemsiz  ve hukuk felsefesinin yalnızca ikincil bir ilgi alanı olarak görmesiydi.29 Waldron un Hart ın doğrudan ifadelerine dayanan bu tespiti şüphesiz isabetlidir. Bununla birlikte, bu açıklama da Hart ın neden analizini mevcut şekliyle ortaya koyduğunu tek başına açıklamamaktadır. Kanaatimce burada The Concept of Law un  gövdesi  diyebileceğimiz yerel hukuk analizinde Hart ın tanıma kuralına atfettiği merkezi öneme ve bu kavramla uluslararası hukukun analizinin oluşturabileceği zorluklara ayrı bir parantez açmak gerekir. Yerel hukuku ikincil normlar, en başta da tanıma kuralı aracılığıyla derin bir analize tabi tutan Hart ın, Kitap ta 10. Bölüm e ulaştığında önünde genel olarak iki seçenek bulunmaktaydı: ya uluslararası hukuku da benzeri şekilde ikincil kurallar temelinde bir analize tabi tutacak ya da uluslararası hukukun tanıma kuralının bulunmadığından bahisle – tam anlamda – hukuk olma niteliğini reddedecekti. Burada sorulması gereken, Hart ın seçiminin teorik gereklerle açıklanabilecek bir tür tercih olup olmadığıdır. Başka bir değişle, bu seçimin Leiter in anladığı anlamda epistemik değerlerle, örneğin  açıklamada tutarlılık la açıklanıp açıklanamayacağıdır. Payandeh  ve  Waldron,  farklı  yollardan  da  olsa,  Hart ın  iddia  ettiğinin  aksine uluslararası  hukukta  da  ikincil  normların  tespit  edilebileceğini  iddia  ederken,30 Beckett,  Hart ın  genel  yaklaşımının  uluslararası  hukuku  açıklama  bakımından yetersiz kaldığını savunmaktadır.31 Dolayısıyla, Hart ın uluslararası hukuku da tanıma 28  Payandeh (n 22) 979.29  Waldron (n 22) 133; Bu hususa Payandeh de işaret etmiştir. Payandeh (n 22) 979.30  Payandeh (n 22) 989–993; Waldron (n 22) 135–139.31  Beckett (n 23) 51.1671İstanbul Hukuk Mecmuası 78/3kuralı çerçevesinde analizden imtina etmesi, Beckett in savunduğu üzere yerel hukuk sistemlerini açıklamada kullanılan teorik araçların uluslararası hukuku açıklamakta yetersiz kalması kaynaklı, dolayısıyla epistemik değerlerle ilişkilendirilebilecek bir seçim olarak kabul edilebilir. Tanıma kuralı modelinin yerel hukuku açıklamakta geçen uzun zaman tarafından ispatlanan işlerliği ve aynı modelin birçok açıdan farklılık gösteren uluslararası hukuku açıklamadaki muhtemel yetersizliği, Hart ın seçimini bu anlamda haklı gösterebilir. Bununla birlikte, Hart ın bu yetersizliğin faturasını bizatihi modele değil de uluslararası hukuka kesmesi normatif izler taşıyan bir seçimi göstermektedir.32 Hart ın karşı karşıya kaldığı ikilemde 10. Bölüm de yapılması gereken, ya uluslararası hukukun analizi bakımından uygun ve farklı teorik araçlar seçilerek yeni bir analize girişilmesi ya da kitabın münhasıran yerel hukuk analizine hasredildiği kabul edilerek 10. Bölüm e hiç yer verilmemesiydi.     V. Sonuç: Tanıma Kuralının Ötesine GeçmekLeiter tarafından ileri sürülen epistemik ve ahlaki değerler ayrımı, bizlere hukuk felsefesi hakkında önemli dersler vermektedir. Teorisyenin tümüyle dışında kaldığı bir teori kurma süreci söz konusu değilse de teorisyenin bu anlamda konumlandırılmasının nitelik ve yoğunluğunun tespiti önemlidir. Yukarıda, Hart ın yapmaya giriştiği işi yetkinlikle yaptığı ancak nitelendirme noktasında hatalı olduğu savunulmuştur. Hart ın yaptığı, hukuk kavramının değil, yerel hukuk sistemi olgusunun mekaniğinin analizidir. Hukuk tanımına odaklanmadığını belirtmesi de Hart için yeterli görünmemektedir, çünkü yerel hukuku açık ve standart örnek olarak kabul etmesi konvansiyonel kullanıma dayanmaktadır. Hart ın yerel hukuktan farklı olması hariç uluslararası hukukun gerçek anlamda hukuk olmadığına dair bir argümanı olmadığından, genellemesinin bir buyruk teşkil ettiğini söylemek mümkündür. Hart ın metodolojik yaklaşımı baz alındığında yapılması gereken, hukuk kavramını karşılayan sosyal olguların incelenerek, bunları ayrışan özelliklerine rağmen hukuk kılan unsurların tespitidir. Uluslararası hukukun bizatihi varlığı, bu unsurun tanıma kuralı olmadığına işaret etmektedir. Dolayısıyla hukuk kavramımızda uluslararası hukuk ve yerel hukukta ortak unsurlar, Hart ın sözünü ettiği ilkelere ulaşmayı sağlayacaktır.Hakem Değerlendirmesi: Dış bağımsız.Çıkar Çatışması: Yazar çıkar çatışması bildirmemiştir.Finansal Destek: Yazar bu çalışma için finansal destek almadığını beyan etmiştir.Peer-review: Externally peer-reviewed. Conflict of Interest: The author has no conflict of interest to declare.Grant Support: The author declared that this study has received no financial support.32  Benzeri bir noktayı Beckett şöyle ifade etmektedir:  […] Hart gerçekte uluslararası hukukun bir hukuk sistemi olmadığını iddia ederken haklıydı; ancak bu durum uluslararası hukuk ya da onun  hukuk  olma niteliğinden çok, Hart ın modelinin metodolojik zayıflıkları hakkında bir şeyler gösteriyor , ibid 83.1672Ada / Normatif Hukuki Pozitivizm ve Kapsam Sorunu: Uluslararası Hukuk Örneği",
     "Kaynakça": "Ada A, ‘Yapay Olgu Teorilerinin Hukuki Pozitivizm ve Doğal Hukuk Teorisi Ile Uyumluluğu  (2019) 6 Hukuk Kuramı 22Beckett JA, ‘The Hartian Tradition in International Law  (2008) 1 The Journal Jurisprudence 51Campbell TD, The Legal Theory of Ethical Positivism (Routledge 1996)Cotterrell R, Hukukbilimin Politikası: Hukuk Felsefesine Eleştirel Bir Giriş (Pinhan Yayıncılık 2019)Hart HLA, ‘Positivism and the Separation of Law and Morals  (1958) 71 Harvard Law Review 593——, The Concept of Law (3rd edn, Oxford University Press 2012)Kelsen H, Saf Hukuk Kuramı: Hukuk Kuramının Sorunlarına Giriş (Nora Kitap 2016)Leiter B, ‘Beyond Hart/Dworkin Debate: The Methodology Problem in Jurisprudence  (2003) 48 American Journal of Jurisprudence 17Marmor A, ‘Legal Positivism: Still Descriptive and Morally Neutral  (2006) 26 Oxford Journal of Legal Studies 683Payandeh M, ‘The Concept of International Law in the Jurisprudence of H.L.A. Hart  (2011) 21 The European Journal of International Law 967Perry SR, ‘Hart s Methodological Positivism  in Jules Coleman (ed), Hart s Postscript: Essays on the Postscript of the Concept of Law (Oxford University Press 2004)Waldron J, ‘Normative (Ethical) Positivism  in Jules Coleman (ed), Hart s Postscript (Oxford University Press 2001)——, ‘International Law:  A Relatively Small and Unimportant  Part of Jurisprudence?  in Luis Duarte d Almeida, James Edwards and Andrea Dolcetti (eds), Reading HLA Hart s ‘The Concept of Law  (Hart Publishing 2013)1673"
}