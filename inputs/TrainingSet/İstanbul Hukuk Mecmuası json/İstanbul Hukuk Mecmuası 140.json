{
     "Tip": "Makale",
     "Dergi İsmi": "İstanbul Hukuk Mecmuası ",
     "Üniversite İsmi": "İstanbul Üniversitesi",
     "Gün": "08",
     "Ay": "06",
     "Yıl": "2018",
     "Cilt": "76",
     "Sayı": "1",
     "Başlık": "Borçlar Hukukunda  Falsa Demonstratio Non Nocet (Yanlış Niteleme Zarar Vermez)  Kuralının Uygulanması",
     "Title": "Implementation of  Falsa Demonstratio Non Nocet  Rule in Law of Obligations",
     "Yazar İsmi": [

          "Sanem Aksoy Dursun"
     ],
     "Danışman İsmi": "",
     "Anahtar Kelimeler": [
          "İrade beyanı" , "Yorum" , "Sözleşme"
     ],
     "Keywords": [
          "Declaration of intent" , "Interpretation" , "Contract"
     ],
     "Özet": "Falsa demonstratio non nocet olarak bilinen bu eski kural TBK m.19 tarafından düzenlenmiştir. Bu hükme göre tarafların yaptıkları yanlış nitelemelere bakılmaksızın gerçek ortak iradeye göre yorum yapmak gerekir. Aslında vasiyetname yorumunda önemli olan bu hükmün borçlar hukuku alanında anlamını araştırmak gerekir. İrade beyanlarının ve sözleşmenin yorumunda bu kuralın uygulama alanını tespit etmek gerekir. Yorum teorisi açısından bakıldığında aslında gerçek irade tespit edilebildiği sürece farazi iradeye dayanan objektif yorum teorilerine başvurmaya gerek yoktur. Dolayısıyla bu kural yorum teorisi açısında önem taşır. Çünkü gerçek iradeden artık ümidin kesildiği halde farazi iradeye başvurmak gerekir. İşte gerçek iradeden hangi hallerde vazgeçilmesi gerektiği araştırılırken bu kuralın önemli bir işlevi vardır.  Kuralın borçlar hukukundaki anlamı da konumuzu oluşturmaktadır.",
     "Abstract": "The old rule known as falsa demonstratio non nocet is actually a reflection of Article 19 of the Turkish Code of Obligations. It means that a false statement will not be taken into consideration as long as the real intent of the parties can be interprited. In other words, false statements that do not reflect the real will of the parties should not be taken into account during interpretation.  The rule is important not only in succession law but also in contract law. This is particularly true during interpretations of contracts and declarations of intent because it enables one to draw the line between real intent and fictive intent. Objective interpretation theories that are based on fictive intent do not apply as long as real intent can be determined. Thus, it is important to clarify the function of rules in contract law.",
     "Metin": "Falsa demonstratio non nocet,  yanlış niteleme zarar vermez  olarak bilinen eski bir yorum kuralıdır. Yanlış nitelemeden kastedilen bir kelimenin, ifadenin yaygın, bilinen anlamı dışında kullanılmasıdır. Kelimeler dilin araçlarıdır. İnsanlar kelimelere  belirli  anlamlar  yükler  ve  bunlar  aracılığıyla  iletişim  kurarlar.  Bu bakımdan kelimelerin yaygın anlamlarının dışında kullanılmaları taraflar arasındaki iletişimi engelleyebilir. Sözleşme hukuku açısından bakıldığında taraflardan birinin, herkes tarafından  portakal  olarak bilinen meyveye  elma  demesi hukuken pek çok sorun doğurabilir. Ancak bazı hallerde yanlış nitelemeden herhangi bir sorun doğmaz. Yanlış nitelemenin bir sorun doğurmaması için en önemli şart, muhatabın bu durumu fark etmesi ya da bilmesidir.  Sözleşme hukukunda çok eski olan bu kural TBK m. 19/f.1 de de ifade bulmuştur. TBK  m.19 a  göre   Bir  sözleşmenin  türünün  ve  içeriğinin  belirlenmesinde  ve yorumlanmasında,  tarafların  yanlışlıkla  veya  gerçek  amaçlarını  gizlemek  için kullandıkları sözcüklere bakılmaksızın, gerçek ve ortak iradeleri esas alınır.  Böylece taraflar yanlışlıkla veya bilerek gerçek iradelerine uymayan beyanlarda bulunduklarında sözleşmenin  içeriği  tarafların  yanılarak  beyanda  bulundukları  hususlar  dikkate alınmadan birbirine uygun, gerçek ortak iradelerine göre belli olacaktır. Bu incelemenin amacı  yanlış niteleme zarar vermez  olarak bilinen kuralın borçlar hukukundaki anlamını araştırmak, işlevleri üzerinde durmaktır. Aslında bu kural özellikle vasiyetnameler yorumlanırken özel bir öneme sahiptir. TMK m.504/f.2 hükmü doğrudan doğruya bu kurala dayanır. Bu hükme göre ölüme bağlı tasarruflarda kişinin veya şeyin belirtilmesinde açık yanılma halinde miras bırakanın gerçek arzusu kesin olarak tespit edilebiliyorsa tasarruf bu arzuya göre düzeltilir. Ancak miras hukuku bakımından özel bir yeri ve önemi olan kuralın, bu çalışmada sadece borçlar hukuku alanındaki görünümü incelenecektir. Gerek irade beyanları gerek sözleşmeler yorumlanırken ihtiyaç duyulan bu kuralın açıklanması önemlidir. Çünkü yanlış niteleme ancak bazı hallerde sorun doğurmaz, bazı hallerde ise yanlış niteleme ciddi hukuki sorunlar doğurur. Bu durum ise yorum teorileri açısından farklı ihtimallerin incelenmesi anlamına gelir. Türk hukuku açısından fazla üzerinde durulmamış olan bu kuralın özellikle irade beyanlarının yorumu açısından incelenmesi, çerçevesinin çizilmesi gerekir. İşte bu çalışmanın amacı yanlış nitelemenin hangi hallerde herhangi bir hukuki sorun doğurmayacağını tespit etmektir.Falsa  demonstratio  non  nocet  kuralı,  sözleşme  hukukunda  her  şeyden  önce irade  beyanları  yorumlanırken  kullanılır.  Burada  özellikle  ortak  hata  ve  karşı tarafça anlaşılan hata kavramları, kuralın anlaşılması bakımından önem taşır. İrade beyanlarının yorumlanmasının yanı sıra sözleşme yorumlanırken de bu ilkeden faydalanılabilir. Borçlar hukuku alanında şekil serbestisi olmakla birlikte sözleşmenin 134Aksoy Dursun / Borçlar Hukukunda Yanlış Niteleme Zarar Vermez Kuralının Uygulanmasıgeçerliliğinin bir şekle bağlandığı hallerde bu kuralın uygulanıp uygulanamayacağı da ayrı bir tartışma konusudur ki bu sorun son kısımda incelenecektir. A. Falsa Demonstratio Non Nocet Kuralının Uygulama AlanıBorçlar  hukukunda  irade  beyanları  ve  sözleşme  yorumlanırken  bu  kurala başvurulabilir. TBK m.19 da karşılığını bulan bu ilke gerçek ortak irade tespit edilebildiği sürece onun dikkate alınması gerektiği esasına dayanmaktadır. Buradan yola çıkan bir görüşe göre bu kural, borçlar hukuku alanında irade teorisinin bir görünümüdür. Buna göre irade teorisi beyan sahibinin iradesini araştırır ve ona göre yorum yapar. Ancak bu görüşü tamamıyla kabul etmek mümkün değildir, çünkü irade teorisinin uygulama alanı bulduğu vasiyetnameden farklı olarak sözleşme iki tarafı olan bir hukuki işlemdir. Bu bakımdan sözleşme hukuku alanında irade beyanının,  muhatabından  bağımsız  bir  biçimde  dikkate  alınması  söz  konusu olamaz.  Oysa  vasiyetnamelerde  bir  muhatap  bulunmadığı  için  irade  prensibi mutlak bir biçimde uygulama alanı bulur. Bu kuralın borçlar hukuku alanında da uygulanması (vasiyetnameden farklı olarak) ancak belirli şartların gerçekleşmesi ile söz konusu olabilir. Bu da muhatap ile beyan sahibinin arasında tabii bir uygunluk halinin doğduğunun kabul edilmesidir. Gerçekten aslında bu kuralın sözleşmelerde uygulanabilmesi  muhatabın,  yanlış  nitelemeye  rağmen  beyan  sahibinin  gerçek iradesini anlamış olmasına bağlıdır. Bu açıdan bakıldığında muhatabın anlayışına böyle değer verilmiş olduğu bir halde irade teorisinden bahsetmek doğru olmaz.Borçlar hukuku alanında bu kuralın uygulanması muhatabın anlayışı ile sıkı bir biçimde ilişkilidir. Muhatabın irade beyanının içeriğini anlaması, anlaması gerekmesi ya da hiç anlamaması birbirinden farklı hukuki sonuçlar doğurur. Bu bakımdan bu kuralın irade beyanları yorumlanırken uygulanması aslında hata kavramıyla da çok yakından ilgilidir.  İrade beyanlarının uyuşup uyuşmadığı hiç şüphesiz bir yorum sorunu iken mesele aynı zamanda hata kavramıyla ve sözleşmenin kurulup kurulmadığı hususlarıyla da yakından ilgilidir. Aşağıda bu sorunlar konumuzla sınırlı olarak ele alınacaktır.Sözleşmenin kurulup, hükümleri arasında yorum ihtilafı olduğu hallerde de falsa demonstratio  non  nocet  ilkesinden  faydalanılabilecektir.  Bu  husus  sözleşmenin yorumuyla ilgilidir ve bu çalışmamızda incelenecektir. 1.Kuralın  irade  beyanları  yorumlanırken  uygulanması.  Falsa  demostratio non nocet kuralı irade beyanları yorumlanırken iki halde karşımıza çıkar. Bunlardan birinci hal ortak hata, ikincisi ise karşı tarafın anladığı hata halleridir.  Aşağıda bu halleri inceleyeceğiz.  a. Ortak hata. Genel kabul gören görüşlere göre, sözleşme hukukunda falsa demonstratio non nocet  kuralı ortak hata olarak anılan durumlarda uygulama 1  Paul Piotet, La Formation du Contrat, Berne, 1956,  s. 86.135İstanbul Hukuk Mecmuası 76/1alanı bulur. Bu durumda her iki taraf da bir yanılgıya düşmüşlerdir ancak yanılma sadece nitelemededir yoksa iradeler birbiriyle örtüşmektedir. Bir başka deyişle hem A hem de B aslında 12 no lu parsel için anlaştıkları halde yanlışlıkla 17 no lu parsel demişlerdir. Bu kural gereğince yorum, ortaya çıkan irade beyanlarına göre değil, tarafların gerçek ortak iradesine göre yapılmak gerekir. Böylelikle sözleşme tarafların gerçek iradesini yansıtan 12 no lu parsel üzerinden kurulmuş olur. Gerçek ortak iradeye göre yapılan yorum esas alındığı için sözleşmenin hata sebebiyle iptal edilmesi de söz konusu olmayacaktır (TBK m. 19/f.1). Bu gibi hallerde irade beyanları arasında gerçek bir uyuşmadan söz edilir.Bu konuda Alman hukukunda verilen meşhur bir örnek ise şöyledir: İki Norveçli balık tüccarı Türkçe köpek balığı anlamına gelen  Haakjöringsköd  isimli balığın satışı  üzerinde  anlaşıyorlar  ancak  bu  kelimeyi  aslında  taraflar   balina  balığı  anlamında  kullanıyorlar.  Oysa  Norveç  dilinde  köpek  balığı  anlamına  gelen  bu kelime yüzünden köpek balığı gönderilmek suretiyle borç ifa edildiğinde ise alıcı tazminat talebinde bulunuyor. Daha sonra dava esnasında her ne kadar taraflar köpek balığı dese de aslında sözleşmenin konusunun balina satışı olduğu ortaya çıkıyor ve mahkeme alıcının tazminat talebini kabul ediyor 5. Bu örnekte olduğu gibi ortak düşülen bir hatanın olup olmadığı ihtilaf konusu olabilir. Taraflardan biri sonradan gerçek iradeye göre değil de beyana göre anlam verdiğini  iddia  ederse  öbür  tarafın,  hataya  düşmekle  birlikte  gerçek  iradenin uyuştuğunu ortaya koyması gerekecektir. İşte yukarıdaki örneklerde olduğu gibi bu hallerde falsa demonstratio non nocet kuralı devreye girecek ve sözleşme beyan sahibinin gerçek iradesine uygun olarak kurulmuş olacaktır (TBK m.1). Burada önemli olan tarafların ortak bir hataya düştüğünün ortaya konulmasıdır. Tarafların yanlış bir niteleme yapmaları genellikle bir hata sonucu olur. Bu halde taraflar bir hataya düşmekte ancak hataya düştüklerini fark etmemektelerdir. Bu hallerin çoğunda taraflar aynı hataya birbirlerinden habersiz bir şekilde düşerler. Kramer e göre bu durum ile en çok tarafların hukuki bilgi eksikliğinden kaynaklanan hatalarda karşılaşılabilir. Örneğin taraflar kira diyecek yerde ödünç diyebilirler. Bunun sebebi ise tarafların sözleşmenin hukuki özelliklerini, tarafların hak ve yükümlülükleri tam 2  Karl Larenz, Allgemeiner Teil des deutschen Bürgerlichen Rechts, Ein Lehrbuch, 7., neubearbeitete Auflage, München, Beck, s. 371-372; Necip Kocayusufpaşaoğlu, Güven Nazariyesi Karşısında Borç Sözleşmelerinde Hata Kavramı, İstanbul, 1968, s. 118; Dieter Medicus, Allgemeiner des BGB, 18., neubearbeitete Auflage, Heidelberg, Müller Verlag, N 327.3  Medicus, N 327.4  Ernst A Kramer/ Bruno Schmidlin, Berner Kommentar zum Schweizerischen Privatrecht: Allgemeine Einleitung in das schweizerische Obligationenrecht und Kommentar zu Art. 1-18 OR, Bd.VI, 1. Abteilung, 1.Teilband, Bern, Stämpfli, 1986, OR Art. 18  N 84; Jürgen Schmidt, J. Von Staudingers Kommentar zum Bürgerlichen Gesetzbuch mit Einführungsgesetz und Nebengesetzen,12., neubearbeitete Auflage, Berlin, 1983, § 242 N 347; Peter Jäggi/ Peter Gauch, Kommentar zum Schweizrischen Zivilgesetzbuch, Obligationenrecht, Teilband Vb, (Art. 18OR), Zürich, Schulthess, 1980, Art. 18 N 266; Larenz, AT, s. 371-372.5  Medicus, N 327; Larenz, AT, s. 372.6  Berner Komm./ Kramer, Art. 18 N 84.136Aksoy Dursun / Borçlar Hukukunda Yanlış Niteleme Zarar Vermez Kuralının Uygulanmasıolarak bilmemeleridir. Bu durumlarda da hâkim tarafların yaptıkları yanlış niteleme ile bağlı kalmaksızın tarafların iradelerine uygun düşen sözleşmeye ilişkin hükümleri uygulamak zorundadır. Bazı  hallerde  hata  ortak  bir  hesap  hatasından  ya  da  yanlış  bir  yazımdan kaynaklanabilir. Bu gibi hallerde hesap yanlışları dikkate alınmaz. Bu anlamda BK m. 31/son daki durum ile TBK m. 19/f.1 hükmü arasında doğrudan bir bağlantı vardır. Bu halde hata sadece düzeltilir.  Ancak bazen taraflar irade açıklamalarında kullandıkları terimlere ya da ifadelere gündelik ve olağan anlamlarının dışında anlamlar da yüklemiş olabilirler. Bu hallerde de aslında genel olarak kabul görmüş anlayışa göre  yanlış bir niteleme  olmakla birlikte taraflar açısından anlaşılabilir veya bilinen bir durum vardır. Bu bakımdan yanlış niteleme hem fark etmeden yani hata sonucu hem de bilerek söz konusu olabilir. Bu gibi hallerde taraflar arasında  özel bir dil  yahut bir  kod  geliştiğinden bahsedilmektedir. Niteleme ne şekilde olursa olsun önemli olan tarafların gerçek ortak iradelerinin uyuşmasıdır. Örneğin A ve B olan iki arkadaş, B nin arabasına çok hızlı olduğu için  tazı  ismini takmışlardır. Yaptıkları satış sözleşmesine de  tazı satışı  demişlerdir. Taraflar bilerek  tazı  terimine yaygın kullanımının dışında bir anlam yüklemişlerdir.  Bu gibi hallerde falsa demonstratio non nocet kuralı geçerli olacak, tarafların gerçek iradelerine üstünlük verilecek ve aradaki sözleşme, araba satışı olarak yorumlanacaktır. Tarafların belirli bir kelimeye, ifadeye yerleşik ve bilinen anlamından farklı bir  anlam  yüklemeleri  durumunda  bu  anlamın  dikkate  alınmasının  gerekmesi gerçek iradeye her koşulda üstünlük tanındığını gösterir. Çünkü gerçek irade tespit edilebiliyorsa bu, bütün yorum kurallarının, hatta dil kurallarının bile önüne geçer. Benzer şekilde bir kelimenin veya ifadenin birden fazla anlamı varsa tarafların üzerinde birleştikleri anlam dikkate alınır.  Bütün bu durumlarda tarafların gerçek ortak iradesine bakılır. Bu durumlar bilerek de, hata ile de oluşabileceğinden her ne kadar ortak hata denilse bile kavramın aslında daha geniş bir anlam kazanarak kullanıldığı kabul edilmek gerekir.Yanlış nitelemenin bilerek yapıldığı haller muvazaalı işlemlerle çok benzerlik taşır. Ancak yanlış niteleme muvazaa değildir çünkü muvazaalı bir işlemden bahsedebilmek için sadece yanlış niteleme yetmez ayrıca muvazaa anlaşması gerekir. Böylece 7  Berner Komm./ Kramer, Art. 18 N 84; ayrıca bkz. Werner Flume, Allgemeiner Teil des Bürgerlichen Rechts: Das Rechtgeschäft, Zweiter Band, 3. Ergänzte Auflage, Berlin, Springer Verlag, 1979,  s. 406.8  Berner Komm./ Kramer, Art. 18 N 85.9  Berner Komm./ Kramer, Art. 18 N 88; aynı anlamda Şener Akyol, Sözleşmenin Yorumu, İstanbul, Vedat Kitapçılık, 2010, s. 76, yazara göre bu hallerde bir ispat sorunu ile karşılaşılabilir. 10  Larenz, AT, s. 338-339.11  Necip Kocayusufpaşaoğlu, Borçlar Hukuku Genel Bölüm: Borçlar Hukukuna Giriş, Hukuki İşlem, Sözleşme, İstanbul, Filiz Kitabevi, 2017, s. 347; 137İstanbul Hukuk Mecmuası 76/1taraflar yarattıkları görünüşün, aslında hüküm doğurmaması hususunda da anlaşmış olurlar. Oysa falsa demonstratio non nocet kuralının uygulandığı hallerde bilerek veya bilmeyerek yapılmış yanlış niteleme vardır ama bunun ardında herhangi bir anlaşma bulunmaz.  Jäggi/Gauch un isabetle tespit ettiği üzere, bu durumun özellikle bilerek yaratıldığı hallerde de aslında taraflar arasında bir anlaşma vardır. Ancak buradaki anlaşma gerçek muvazaadan farklı olarak başkalarını aldatmaya yönelik değildir. Bu bakımdan yazarlar bu halde  aldatma niyeti olmayan muvazaa dan bahsetmektedirler.Bilerek yapılan yanlış bir niteleme bir başka yönden zihni kayıta benzetilebilir. Zihni kayıt halinde bir kimse bilerek ve isteyerek, ancak karşı tarafı yanıltmak için gerçek iradesine uymayan bir beyanda bulunur bir başka deyişle  evet  diye düşündüğü  halde   hayır   diyebilir.  Oysa  falsa  demonstratio  non  nocet  kuralı kapsamında yanlış niteleme bilerek yapıldığı halde aslında karşı taraf da bu durumu bilmektedir. Hatta bu anlam genişlemesini ya birlikte yapmışlardır ya da muhatap, yukarıdaki örnekte olduğu gibi, zaten bu değişik kullanımın farkındadır. Hâlbuki zihni kayıt durumunda birlikte yapılan bir yanlış niteleme olmaz, zihni kayıt her zaman tek taraflıdır. Ancak elbette zihni kayıt halinde de karşı taraf bilerek yaratılan bu duruma rağmen gerçek iradeyi anlayabilir. Öte yandan, zihni kayıtta bir taraf karşı tarafı yanıltmak için gerçek iradesine uymayan bir beyanda bulunur. Falsa demonstratio non nocet durumunda böyle karşı tarafı yanıltma isteği söz konusu değildir, hatta bir ihtilaf halinde karşı tarafın bu özel anlamı bildiği (bu durumun bilinebilir kılındığı) ortaya konulmaya çalışılacaktır. Latife beyanlarında da bilerek yaratılan bir durum olmakla birlikte bu durum da karşı tarafın beyanı ciddiye almayacağına güvenerek yapılmıştır. Oysa falsa demonstratio non nocet halinde latife beyanı değil  ciddi  bir irade beyanı vardır ve muhatap da bu anlam genişlemelerinin farkındadır. Falsa demonstratio kuralının uygulandığı ortak hatanın bir beyan hatası olması gerekir.  Temel  hatası  bakımından  kural  uygulama  alanı  bulmaz  çünkü  temel hatalarında sözleşme yapmaya iten tasavvurda bir hata söz konusudur. Oysa bu kuralın uygulanması için yanlış bir nitelemenin yapılmış olması gerekir. Her iki tarafın sözleşmeye temel olan tasavvurda yanılmaları da söz konusu olabilir. Temel hatası bakımından her iki tarafın da aynı tasavvurda yanılmaları aranmamakla birlikte her iki taraf ortak bir saik hatasına da düşebilir. Ancak bu haller  falsa demonstratio non nocet  kuralının uygulama alanı dışında kalır.12  Larenz, AT, s. 369,  bu konu özellikle şekle tabi sözleşmeler bakımından önem taşır. 13  Jäggi/Gauch, Art 18 N 175.14  Öte yandan zihni kayıt durumu ile uygulamada çok az karşılaşılmaktadır, bkz. Kocayusufpaşaoğlu, s. 345. Bu konuda bkz. Larenz, AT, s. 363 vd. 15  Kocayusufpaşaoğlu, s. 348.16  Kocayusufpaşaoğlu, s. 346; Larenz, AT, s. 365.17  Kocayusufpaşaoğlu, Hata, s. 118. Yazar  karşı tarafça anlaşılan hata  ifadesinin isabetli olup olmadığını da tartışmaktadır zira beyan muhatabı hatayı anladığı hallerde aslında hata hükümlerine başvurulamamakta, bu hallerde sözleşmenin kurulup kurulmadığı sorunu TBK m.1 e göre çözümlenmektedir. Buna rağmen   karşı tarafça anlaşılan hata  durumunu daha iyi ifade eden bir ifade de bulunmadığını yazar ifade etmektedir, bkz. Kocayusufpaşaoğlu, Hata, s. 122: Berner Komm./ Kramer, Art. 18 N 96.138Aksoy Dursun / Borçlar Hukukunda Yanlış Niteleme Zarar Vermez Kuralının Uygulanmasıb. Karşı tarafça anlaşılan hata. Bu kuralın uygulama alanı bulduğu bir başka hal ise karşı tarafın anladığı hata durumudur. Bu durumda bir taraf öbür tarafın düştüğü hatayı fark etmekte ancak onu uyarmamakla birlikte beyan sahibinin gerçek iradesini dikkate almaktadır. Örneğin A aslında 12 no lu parsel demek istiyor ama yanlışlıkla 17 no lu parsel diyor. Ancak B, A nın düştüğü bu hatayı fark ediyor. Bu gibi hallerde B yani muhatap, halin icabından aslında A nın hataya düştüğünü ve gerçek iradesini anlamaktadır. Keza dil sürçmelerinde (lapsus linguae) de karşı tarafça anlaşılmak şartıyla benzer bir durum ile karşılaşılır. Bütün bu hallerde hatanın oluşmadığı kabul edilir, çünkü beyan sahibinin gerçek iradesi ortaya çıkmış ve sözleşme ona uygun olarak kurulmuştur. Bu durumda TBK m.1 in uygulanması söz konusu olur. Dolayısıyla bu hallerde kural sadece hata karşı tarafça anlaşılmışsa uygulanabilir. Karşı tarafın anladığı hatalarda sözleşmenin kurulup kurulmadığı yani varlığı sorunu söz konusudur. Bu bakımdan burada ihtilaf halinde sadece sözleşmenin meydana gelip gelmediği bakımından bir tespit davası açmak gerekecektir. Böylece sözleşmenin meydana gelmediği anlaşılırsa, hata edenin tazminat ödemesinden farklı olarak, herhangi bir tazminat borcu söz konusu olmayacaktır. Muhatabın hatayı anlamamakla birlikte anlaması gereken hallerde ise sözleşme objektif bir yorumla (güven ya da meram anlatma teorisi çerçevesinde) beyan sahibinin iradesine uygun olarak kurulmuş kabul edilir. Bu durumun da TBK m.1 çerçevesinde hükme bağlanması gerekir. Muhatap, beyan sahibinin gerçek iradesini anlaması gerektiği için artık beyan gerçek iradeye göre hüküm doğurur. Buna göre ya sözleşmenin beyan sahibinin gerçek iradesine uygun olarak kurulduğu ya da hiç kurulmadığı kabul edilir. Bu gibi hallerde TBK m. 30 uyarınca hata hükümlerine başvurmak da söz konusu olmaz. Çünkü hata hükümlerine bir tarafça düşülen hata, karşı  tarafça  anlaşılmıyorsa  veya  anlaşılması  gerekmiyorsa  başvurulabilir.  Bu bakımdan bu durumlar kuralın uygulama alanı dışında kalır.  Ancak muhatap beyan sahibinin hatasını fark etmezse veya fark etmesi gerekmiyorsa bu durumda artık (güven kuramı veya meram anlatma teorisine göre) yapılacak objektif bir yorumla sözleşmenin içeriğinin tespit edilmesi gerekir. Bu halde eğer muhatap anlayışında haklı ise onun anlayışına göre sözleşme kurulmuş olur. Ancak bu hallerde bir hata söz konusu olduğu için iradesi sakatlanan kişi, sözleşmeyi TBK m.30 uyarınca hata hükümlerine göre iptal edebilir. Öte yandan muhatap, hatayı fark edip muhtevası 18  Jäggi/Gauch, Art 18 N 175; Fikret Eren, Borçlar Hukuku Genel Hükümler, 9. Bası, Ankara, Beta, 2006,  s. 144-145; Berner Komm./ Kramer, Art. 18 N 87.19  Berner Komm./ Kramer, Art. 18 N 87.20  Bununla birlikte özellikle bazı hallerde (taraflardan biri [yanılanın muhatabı] veya her ikisi, kurulmamış sözleşmeyi meydana gelmiş sanarlarsa ve çeşitli anlamlara gelen beyanda bulunan yanılanın ihmali ağır olmakla birlikte beyan muhatabınınki hafif olursa) yoklukla sakat olan sözleşmelerde bile culpa in contrahendo sorumluluğu kapsamında bir tazminat borcu doğabileceği ifade edilmektedir. Bu konuda bkz. Kocayusufpaşaoğlu, Hata, s. 126.21  Kocayusufpaşaoğlu, s. 396. Hata kavramı  sözleşmenin kurulmasına engel olan hata ,  sözleşmenin hükümsüzlüğüne yol açan hata  anlamlarında kullanılmaktadır;  bkz. Kocayusufpaşaoğlu, s. 396.22  Bu konuya aşağıda tekrar değinilecektir. Bkz. 1/c/aa139İstanbul Hukuk Mecmuası 76/1açık olmadığı veya zıtlıklarla dolu olduğu için beyanın içeriğini anlamamışsa veya anlaması da gerekmiyorsa bu durumda korunacak bir güven yine söz konusu olmadığı için sözleşme hiç meydana gelmemiştir. Bu halde de hata hükümleri uygulanmaz, yokluğun tespiti olumsuz tespit davasının konusunu oluşturur. Yoklukla sakat olan bir sözleşmenin düzelmesi hiçbir şekilde mümkün değildir. Bu bakımdan icazet verilmesi, sürenin geçmesi sonucu değiştirmeyecek sözleşme asla kurulmuş sayılmayacaktır. Sözleşmenin yoklukla sakat olduğu ilgili herkes tarafından bu arada hataya düşmemiş olan kişi tarafından da ileri sürülebilecektir.c. Falsa demonsratio non nocet kuralının irade beyanlarının yorumundaki yeri ve önemi. Falsa demonsratio non nocet aslında bir yorum kuralıdır. Ancak borçlar hukukunda söz konusu olan yorum teorileri çerçevesinde bu ilkenin kapsamının açıklanması  gerekir. Yanlış  nitelemenin  zarar  vermediği  haller,  uyuşmanın  doğal olarak gerçekleştiği yani irade beyanlarının değil, iradelerin örtüştüğü durumlarda karşımıza çıkar. İradelerin uyuşmasına tabii, doğal uyuşma (natürliche Konsens) denilmektedir. Bu bakımdan yanlış nitelemenin zarar vermediği hallerde bu doğal uygunluk  sağlanmaktadır.  Taraflar  yanlış  nitelemelere  rağmen  birbirlerini  doğru olarak anlamışlardır. TBK m. 19/f.1 hükmü de bu ilke üzerine kuruludur. Gerçekten taraflar bilinçli olarak uyuşmak istedikleri her konuda anlaşmışlarsa bu halde doğal uyuşma vardır. Söz konusu içerik üzerinden kurulan sözleşme taraflar için bağlayıcıdır. Bu durum sadece tarafların objektif olarak yani herkesin aynı şekilde anlam verdiği ifadeler üzerinde örtüşmesi halinde değil herkesin anladığından farklı bir anlam taşıyan ifadeler üzerinde taraflar örtüştükleri hallerde de söz konusu olur. Bu aslında borçlar hukuku alanında geçerli olan irade özgürlüğü ilkesinin bir görünümüdür. Bu gibi hallerde hâkim objektif anlamı dikkate alıp taraflar arasında aslında bir uyuşmazlık olduğu sonucuna varamaz. Zira böyle bir çözüm irade özgürlüğü ilkesine haksız bir müdahale olur. Ancak muhatabın, beyan sahibinin iradesinden ayrılan beyana verdiği değer korunmaya layıksa bu durumda artık doğal bir uyuşmadan bahsedilemez. Zira bu halde muhatap hatayı fark edememiştir ya da etmesi gerekmemektedir.Yorum teorisi açısından bakıldığında bu ilkenin uygulama alanı dışında kalan haller sözleşmenin normatif bir uyuşma sonucu kurulduğu hallerdir. Bu hallerden birincisi muhatabın karşı tarafın hatasını aslında anlamamakla birlikte anlaması gereken hallerdir. Örneğin A  arabamı 10.000 TL ye satıyorum  demiş ama daha önceki konuşmalarından ve somut olayın koşullarından B, A nın hataya düştüğünü aslında arabasını 100.000 TL ye sattığını anlaması gerekiyorsa, bu halde sözleşme ancak normatif bir uyuşma sonucu kurulabilir. Bu bakımdan falsa demonstratio non nocet kuralının uygulama alanı dışında yer alan bir durum vardır. 23  Kocayusufpaşaoğlu, Hata, s. 122; Berner Komm./ Kramer, Art. 18 N 90.24  Ernst A Kramer/ Bruno Schmidlin, Berner Kommentar zum Schweizerischen Privatrecht: Allgemeine Einleitung in das schweizerische Obligationenrecht und Kommentar zu Art. 1-18 OR, Bd.VI, 1. Abteilung, 1.Teilband, Bern, Stämpfli, 1986, OR Art. 1 N 122.25  Berner Komm./ Kramer, Art. 18 N 89 karş. N 101.140Aksoy Dursun / Borçlar Hukukunda Yanlış Niteleme Zarar Vermez Kuralının UygulanmasıYanlış niteleme zarar vermez kuralı sadece açık irade beyanları bakımından uygulama alanı bulur. Bu durum çok açıktır, çünkü irade beyanı ile irade arasındaki çelişkinin örtülü irade beyanlarında ortaya çıkması mümkün değildir. Örtülü irade beyanı zaten hal ve şartlar yorumlanarak ortaya çıkarıldığı için yanlış bir nitelemenin yapılması mantıken söz konusu olmaz. TBK  m.19/f.1  hükmü  sözleşmelerde  doğrudan,  tek  taraflı  irade  beyanları bakımından ise kıyas yolu ile uygulanabilir. Ancak konumuzun dışında kalmakla birlikte vasiyetnameler bakımından söz konusu olan TMK m.504/f.2 nin göz ardı edilmemesi gerekir. TBK m. 1 in açıkladığı gibi bir sözleşmenin kurulmuş sayılması için iradelerin değil irade beyanlarının uyuşması yeterlidir. Buradan asıl kuralın irade beyanlarının uyuşması olduğu bir istisna olarak iradelerin uyuşmasının arandığı ifade edilmektedir. Alman hukukunda Lehmann a göre bu durum muvazaa kavramından yola çıkarak açıklanmalıdır. İki taraflı ortak beyan hatası ile nitelikli muvazaada hali birbirine benzemektedir  çünkü  her  iki  durumda  da  uyuşan  iradeler  ile  uyuşan  beyanlar arasında bir farklılık vardır. Bu bakımdan taraflar nasıl bilerek iç iradelerine uymayan beyanlarda bulunduklarında onların gerçekte uyuşan iradeleri esas alınıyorsa, aynı sonuç tarafların istemeyerek ya da farkında olmadan birbirine uygun iradeden ayrılan beyanlarda bulundukları durumlarda da kabul edilmelidir. Taraflar nasıl bilerek iç iradelerine uymayan beyanlarda bulundukları zaman gerçek ortak iradeleri dikkate alınıyorsa bilmeden veya farkında olmadan aynı durum söz konusu olduğunda da gerçek iradelerin sonuç doğuracağı öncelikle kabul edilmelidir.Oysa doktrinde Larenz tarafından savunulan görüşe göre her ne kadar beyanlar arasındaki uygunluk esas ise de iradeler arasında uygunluğun bulunduğu hallerde artık  bunun  dikkate  alınması  gerekir.  Zira  bu  çözüm  aynı  zamanda  tarafların menfaatine de en uygun düşendir. Tarafların uyuşan iç iradelerine rağmen sözleşmeyi beyanların objektif anlamına göre meydana gelmiş kabul edip dileyene, sözleşmeyi hata hükümlerine göre iptal hakkı tanımak son derece katı ve şekilci bir yaklaşımdır. Bunun için de sözleşmenin irade beyanlarının uygunluğu sonucu oluştuğu yönündeki asıl kurala istisna tanımak gerekir. Bu halde elbette iradeler dikkate alınmaktadır ama bu istisnayı kabul etmek gerekir. Yazara göre bu halleri irade teorisine taviz vermek olarak görmemek gerekir çünkü aksi bir yorum hayat ihtiyaçlarına aykırı olur.   Doktrinde Wieling tarafında savunulan bir başka görüşe göre, zorlama çözümler bulunup istisnalar yaratılmasına aslında gerek yoktur. Yazara göre normatif yorum 26  Berner Komm./ Kramer, Art. 18 N 91.27  Berner Komm./ Kramer, Art. 18 N 92.28  Hans Lehmann, Allgemeiner Teil des Bürgerlichen Gesetzbuches, 12. Auflage,Berlin, 1960, s. 200.29  Karl Larenz, Die Methode der Auslegung des Rechtsgeschäfts, 1966, s.78;  aynı yönde Kocayusufpaşaoğlu, Hata, s. 119.141İstanbul Hukuk Mecmuası 76/1teorileri gereğinden fazla ön plana çıkarılmaktadır. İradelerin doğal olarak örtüştüğü hallerde  bile  sözleşmenin  kurulduğunun  istisna  olarak  kabul  edilmesi  çabasına şüphe ile yaklaşılması ve sorgulanması gerekir. Tam tersine aslında doğal olan irade beyanlarının değil iradenin uyuşmasıdır. İrade uygunsa beyanların uyup uymadığına bakılmaz. Bu anlamda kural ile istisna birbirine karışmıştır. Sadece muhatabın korunması  gereken  hallerde  bu  temel  ilkeden  ödün  verilip  beyanın  hükümsüz kılınması söz konusu edilebilir. Normatif yorum teorilerinden olan güven teorisi taraflar birbirini fiilen doğru olarak anlamadıkları, beyana aynı anlamı vermedikleri hallerde uygulanır. İrade beyanları arasındaki normatif uygunluğa dayanan bu teori iradenin gerçekten örtüştüğü halleri kapsamaz. Bu bakımdan sadece Almanya da değil İsviçre de de güven teorisine eleştirel bakılmaya başlanmış, meram anlatma teorisi ortaya çıkmıştır. Bu teori güven teorisine göre daha kapsamlı bir yorum teorisidir. Türk hukukunda fazla bilinmeyen meram anlatma teorisi aslında iradelerin örtüştüğü halleri de kapsar. Bu bakımdan teori hem tabii uygunluğu esas alır hem de tabii uygunluk bulunmuyorsa normatif (farazi) bir uygunluğun bulunup bulunmadığını araştırarak güven teorisini de kapsayan bir üst yorum teorisi olarak karşımıza çıkar. Böylece yukarıdaki hallerde olduğu gibi iradenin doğal olarak uyuştuğu hallerde de zorlama çözümler ile güven kuramına istisnalar yaratılarak sözleşmenin kurulduğunun kabul edilmesi yerine kendiliğinden,  bu  sonuca  varmak  gerekecektir. Aşağıda  meram  anlatma  teorisi konumuzla sınırlı olarak incelenecektir.aa. Meram anlatma teorisiaaa. Genel olarakİrade beyanları yorumlanırken bugün İsviçre ve Türkiye de güven teorisinin gelişmiş hali olan yeni güven teorisi kabul görmektedir. Bu teorinin daha az gelişmiş hali olarak kabul edilen klasik güven teorisi sadece soyut ve objektif bir muhatabı dikkate alıp somut olayın sübjektif özelliklerini göz ardı ediyordu. Buna göre irade beyanları yorumlanırken herhangi bir dürüst üçüncü kişi muhatap kabul edilerek onun dürüstlük kuralına göre bildiği ve bilmesi gereken bütün şartlar göz önünde tutularak vermesi gereken anlam araştırılmaktaydı. Ancak klasik güven teorisi irade beyanını 30  Hans Josef Wieling, Die Bedeutung der Regel  falsa demonstratio non nocet  im Vertragsrecht, AcP, 172, s. 300 vd. özellikle s. 306. 31  Max Keller/ Christian Schöbi, Allgemeine Lehren des Vertragsrechts, Basel, Helbing & Lichtenhahn, 1988, s. 124 vd.; Esther Lange, Das Auslegungsprinzip des Sichverständlichmachens, Zürich, Schulthess, s. 9 vd. ; Peter Gauch/ Walter R. Schluep/ Jörg Schmidt / Heinz Rey, Schweizerisches Obligationenrecht Allgemeiner Teil, Bd. I, 8. Auflage, Schulthess, 2003, N 215; Eren, s. 146.32  Andreas von Tuhr /Hans Peter, Allgemeiner Teil des Schweizerischen Obligationenrechts, Erster Band, Erste Lieferung, 3. Auflage, Zürich, Schulthess, 1984, s. 287; Selahattin Sulhi Tekinay/ Sermet Akman/ Haluk Burcuoğlu/ Atilla Altop, Tekinay Borçlar Hukuku Genel Hükümler, 7. Baskı, İstanbul, Filiz Kitabevi, 1993, s. 72; Eren, s. 140; Kocayusufpaşaoğlu, Hata, s. 8; bu konuda ayrıntılı bilgi için bkz. Burcu Kalkan Oğuztürk, Güven Sorumluluğu, İstanbul, Vedat Kitapçılık, 2008, s. 25 vd. 142Aksoy Dursun / Borçlar Hukukunda Yanlış Niteleme Zarar Vermez Kuralının Uygulanmasımuhatap açısından ele alıp, beyan sahibinin haklı menfaatini ihmal etmesi yönüyle eleştiriliyordu. Sonraları taraflar arasında daha adil bir menfaat dengesi kurmak adına herhangi makul ve dürüst bir kişi değil makul ve dürüst muhatabın somut olayın özel koşulları da dikkate alınarak bildiği ve bilmesi gereken bütün şartlar (beyan sahibine ilişkin şartlar da) değerlendirilerek vermesi gereken anlam araştırılmaya başlanmış; bu teoriye de yeni güven teorisi denilmiştir. Böylece hem muhatabın hem de beyan sahibinin menfaatleri korunmuş olmaktadır. Ne beyan sahibinin sübjektif olarak verdiği anlam ne de muhatabın somut ilişkiden kopuk bir şekilde herhangi bir dürüst kişi olarak irade beyanına verdiği anlam dikkate alınmaktadır. Somut sözleşmenin bütün özelliklerinin, bu arada sadece herhangi bir üçüncü kişinin değil muhatabın bildiği veya bilmemekle birlikte dürüstlük kuralına göre bilmesi gereken unsurların yorum yaparken dikkate alınması güven kuramına göre yorum bakımından somut olay adaletini sağlamaya daha fazla hizmet etmektedir.Ancak yeni güven teorisi de güven teorisi gibi normatif bir yorum teorisidir. Somut olaylarda tarafların birbirlerini anladıkları hallerde uygulama alanı bulmaz. Gerçekten yanlış niteleme, ortak hata hallerinde güven kuramına başvurmaya gerek yoktur. Ancak taraflar birbirlerini fiilen doğru olarak anlamıyorlarsa güven kuramına gidilir. Bir başka deyişle iki farklı durum birbirini dışlar. Bu iki durumu bir teori altında toplayan bir yorum teorisi olarak meram anlatma teorisi son zamanlarda benimsenmeye başlanmıştır. Bu teori aslında hem iradenin örtüştüğü hem de bu  örtüşmenin  olmayıp  irade  beyanlarının  normatif  olarak  uyup  uymadığının araştırıldığı  halleri  kapsayan  bir  yorum  teorisi  olarak  karşımıza  çıkmaktadır. Aslında teori sahipleri aşamalı bir süreç önerirler. Önce fiili uygunluğun gerçekleşip gerçekleşmediğine bakılır. Sonra da yeni güven teorisi altında incelenen hallerin yani normatif uygunluğun olup olmadığına bakılır. Buna uygun olarak meram anlatma teorisi ikiye ayrılmaktadır: fiili meram anlatma teorisi, farazi meram anlatma teorisi. Bizim konumuz bakımından ele alınması gereken fiili meram anlatma teorisidir çünkü teorinin bu kısmı taraflar arasındaki doğal uyuşmayı kapsamaktadır. Bu bakımdan aşağıda sadece fiili meram anlatmadan bahsedeceğiz.bbb. Fiili meram anlatma teorisiBu teori kapsamında irade beyanında bulunan taraf aslında gerçek iradesine uymayan bir beyanda bulunmuş olmakla birlikte muhatap gerçek iradeyi anlamışsa, 33  Keller/Schöbi, s. 124 vd.; Lange, s. 9 vd. ; Gauch/Scluep/Schmidt /Rey, N 207.  34  Keller/ Schöbi, s. 123 vd; Lange, s. 26 vd. ; Arthur Meier-Hayoz, Berner Kommentar zum Schweizerischen Privatrecht Einleitung Art. 1-10, Bd.I, 1. Ableitung, Bern Stämpfli, 1966, Art 1 N 412; Eren, s. 139 vd; von Tuhr / Peter, s. 287; Tekinay/ Akman/ Burcuoğlu/ Altop, s.73; Kemal Oğuzman/Turgut Öz, Borçlar Hukuku Genel Hükümler, Cilt I, İstanbul, Vedat Kitapçılık, 2017, s. 69 vd. N 238 vd.35  Keller /Schöbi, s.126 vd; Lange, s. 21 vd; Eren, s. 144 vd. ; Alman hukukunda da bu teorinin savulduğu görülmektedir, bkz.  Hans Brox /Wolf Dietrich Walker, Allgemeiner Teil des BGB, 39. Auflage, Vahlen, 2012, N 127-128 vd.; 132,133.36  Lange, s. 21 vd.143İstanbul Hukuk Mecmuası 76/1beyan sahibinin iradesini anlaşılabilir kılmış olduğu kabul edilir. Bu teoriye fiili (gerçek) meram anlatma denmesinin sebebi gerçek iradeler arasında uygunluğun aranıyor ve gerçekleşiyor olmasıdır.   Bu teoriye göre iç irade (inhaltliche Wille)  ve irade beyanı (erklärungswille) vardır. İç irade ile beyan iradesinin farklı olması durumunda bu farklılığın ne şekilde yorumlanacağı tamamen muhatabın bu durumu anlayıp anlamadığına göre değişir. Bu uyuşmazlık fark edilip beyan sahibinin gerçek iradesi anlaşılıyorsa yahut gerçek iradeyi biliyorsa artık bu iç irade dikkate alınır ve buna uygun bir yorum yapılır. Ancak bu iç iradeyi anlamamışsa yahut iç irade ile irade beyanı arasında uyuşmazlığı fark edemiyorsa artık ifade edilmiş olan irade beyanı esas alınacaktır. Bu gibi hallerde sözleşmenin kurulup kurulmadığı ayrıca yapılacak (farazi meram anlatma teorisine göre) bir yoruma bağlıdır. Dolayısıyla irade, muhatap tarafından bilinmediği ya da anlaşılmadığı hallerde fiili meram anlatma teori uygulama alanı bulmaz. Bu teoriyi savunanlar bazı örneklerle hangi hallerde fiili meram anlatmanın söz konusu olabileceğini açıklarlar. Bu örneklerden birine göre çiçekçiye giden bir kişi vitrindeki erengülleri çok beğenip arkadaşına yollamak için sipariş verir, ancak yanlışlıkla erengül yerine bakara gülü siparişi verir. Ama aslında çiçekçi satıcının erengülü kastettiğini anladığı halde daha pahalı olan bakara güllerinden bir demet yollar. Bu halde yorum, muhatap tarafından anlaşılan gerçek iradeye göre yapılarak, sözleşmenin konusunun erengül satışı olduğu sonucuna varılır. Yine bir başka örneğe göre A, 8m bahçesi için çim biçme makinası almak istiyor bu aletin katalog numarası 12 iken yanlışlıkla çok büyük alanlar için talep edilen çim biçme makinasına ait katalog numarasını yazıp satıcı B ye sipariş veriyor. A nın aynı zamanda komşusu olan satıcı B, A nın hatasını fark edip o kadar büyük bir makine almasının mümkün olmadığına karar veriyor. B ile A arasında komşuluk ilişkisi olduğu için B, A nın bahçesinin büyüklüğünü biliyor. Bu durumda da sözleşme A nın gerçek iradesine uygun olarak kurulmuş olur. Bu hallerde aslında beyan sahibi, yanlış beyanına rağmen gerçek iradesini anlaşılabilir kılmaktadır. Muhatabın gerçek iradeyi anlamış olması ile anlamış olmasının gerekmesi arasında bazen ince bir çizgi olabilir. Ancak sözleşmenin kurulması bakımından bu yorum önem taşır. Şöyle ki yukarıdaki örneklerde olduğu gibi gerçek irade anlaşılıyorsa sözleşme buna uygun olarak kurulmuş olacak muhatap gerçek iradeyi anlamış olduğu için sonradan hata sebebiyle sözleşmeyi iptal edemeyecektir. Muhatabın  gül  örneğinde olduğu gibi gerçek iradeyi anlamasına rağmen buna uygun hareket etmediği hallerde karşı tarafın zararını karşılamak zorunda kalacaktır. Oysa gerçek iradenin anlaşılması gereken hallerde güven ya da farazi meram anlatma teorisine 37  Lange, s. 23; Max Keller,  Der Vertragswille im Obligationenrecht , SJZ 58 (1962), s. 366; Keller/Schöbi, s. 127-128.38  Lange, s. 23-24.39  Lange, s. 25.40  Lange, s.24-25.144Aksoy Dursun / Borçlar Hukukunda Yanlış Niteleme Zarar Vermez Kuralının Uygulanmasıgöre sözleşme beyan sahibinin iradesine uygun olarak kurulmuş olacaktır. Ancak bu halde irade anlaşıldığı için muhatap yine hata hükümlerine göre sözleşmeyi iptal etme hakkına sahip olmayacaktır. Meram anlatma teorisinin tarafları bu duruma gerçek iradenin farazi olarak anlaşılması denilmektedir. Muhatap, beyan sahibinin gerçek iradesini anlamamış olmakla birlikte beyan sahibi iradesini anlaşılabilir kılmıştır. Bu durumda muhatabın gerçek iradeyi dürüst bir kişi olarak anlaması gerekmektedir. Bu bakımdan farazi yönden bir uyuşma gerçekleşmiş sayılır. Hem  gerçek  iradenin  hem  de  bu  iradenin  anlaşılabilir  kılınıp  karşı  tarafça anlaşıldığını ortaya koymak için bütün irade beyanları dikkate alınmalıdır. Bu irade açıklamaları sözleşmenin kurulmasından önce veya sonra yapılmış olabileceği gibi yazılı veya sözlü de olabilir. Aynı zamanda sözleşmenin kurulmasından önceki davranışların da dikkate alınması gerekir. Önceden kurdukları sözleşmeler veya verdikleri siparişler varsa, bunlar da dikkate alınır. Bazen yukardaki örnekte olduğu gibi kişinin şahsi durumu (komşusu olması gibi) karşı tarafın iradesini anlamak bakımından önemli olabilir. Benzer şekilde mesleki özellikler, sık yapılan hataların farkına varılmasını sağlayabilir. Ayrıca sadece taraflar arasındaki yer alan açıklamalar değil üçüncü kişilerin yaptıkları da dikkate alınabilir. Gerçek iradenin anlaşılıp anlaşılmadığının tespiti için hâkim çok yönlü bir değerlendirme yapmalıdır.   Ancak bir noktanın özellikle vurgulanması gerekir. Meram anlatma teorisinin kabul edilmesi  sözleşme  hukukunda  irade  teorisinin  benimsenmesi  anlamına  kesinlikle gelmez. Tam tersine bu teori ancak, muhatap beyan sahibinin gerçek iradesini anladığı sürece uygulama alanı bulur. Muhatap, beyan sahibinin iradesini anlamıyorsa fiili meram anlatmaya gidilmez. Aslında görüldüğü gibi bu teori kapsamında geçişler de çok basit bir şekilde olmaktadır. Gerçek irade anlaşılıyorsa ya da biliniyorsa sözleşme buna uygun olarak kurulur. İrade anlaşılmamış olmakla birlikte anlaşılması gerekiyorsa farazi meram anlatmaya geçilir. Orada bir uygunluk olup olmadığına bakılır.   Meram anlatma teorisi aslında bizim konumuz açısından da eskiden beri süregelen bir tartışmayı bir anlamda toparlayan bir boyuta sahiptir. Şöyle ki TBK m.1 hükmüne göre bir sözleşmenin kurulması için iradeler arasında uygunluk sağlanmasa bile beyanlar arasında uygunluğun gerçekleşmesi yeterlidir. Buna göre asıl olanın beyanların uymasıdır, iradeler arasında uygunluk ise aranmaz. Ancak kuralın böyle olması istisna olarak beyanlar birbirine uymasa da (yukarıdaki örnekte olduğu gibi taraflardan biri veya her ikisi için kullanılan ifadeler objektif olarak farklı anlamlara geliyor,  anlam  açık  değil)  iradelerin  birbirine  uyduğu  durumda  sözleşmenin kurulmasına engel olmaz. Oysa meram anlatma teorisi kapsamında aşamalı bir 41  Lange, s. 31-32. Burada gerçekleşebilecek bir başka ihtimal de gerçek iradenin anlaşılabilir kılınmayıp, ancak farazi olarak, dürüst ve makul bir kişi olarak anlaşılmasıdır. Bu konudaki örnekler için bkz.Lange, s. 34-35. Yazar farazi uyuşma ihtimallerini ayrıca tek tek incelemiştir, bkz. Lange, s. 31 vd. 42  Lange, s. 26 vd. 43  Bu konudaki eleştiriler için bkz. Wieling, s.300 vd.145İstanbul Hukuk Mecmuası 76/1değerlendirme yapıldığı için kural ve istisna ayrımına artık pek de gerek yoktur.  Tam tersine önce gerçek uygunluk var mı diye bakılır sonra farazi uygunluk araştırılır. Bu da aslında tabii ve doğal bir süreçtir.  Bu anlamda doğal, tabii olanı ön planda tutan bu yaklaşım aslında sadece irade beyanları  yorumlanırken  değil,  yorum  ve  tamamlama  yaparken  de  karşımıza çıkmaktadır. Bütün bu hallerde mümkün mertebe gerçek iradelere bakılmakta, ancak gerçek irade anlaşılamadığı halde kademe kademe dürüstlük kuralı ışığında objektif bir irade araştırılmaktadır. Ama her halde somut olayın koşulları, tarafların bildikleri, bilmesi gerekenler, teamüller de dikkate alınmaktadır. Somut olayın kendine has özellikleri olmadığı hallerde ise dürüstlük kuralı ve objektif bir değerlendirme daha baskın gelmektedir. İşte irade beyanları ve sözleşmeler de yorumlanırken bütün bu eğilimleri birlikte düşünüldüğünde irade beyanlarının yorumlanması bakımından bütün ihtimalleri kapsayan bu teori bir yenilik getirmekte ve kapsayıcı bir özellik taşımaktadır.  2. Kuralın sözleşme yorumlanırken uygulanması. İrade beyanların sözleşmenin esaslı  noktalarında  örtüştüğü  ve  sözleşmenin  kurulduğu  yönünde  bir  ihtilaf olmaması  durumunda  sözleşmenin  yorumlanması  söz  konusu  olabilir.  Bilindiği gibi, sözleşmenin yorumunda birinci derecedeki ve ikinci derecedeki yorum araçları vardır. Önce birinci derecedeki yorum araçlarına başvurmak gerekir. Bunlar tarafların kullandıkları sözcüklerdir. Yazılı bir metin olması durumunda sözleşme metni dikkate alınmalıdır. Konuşma dilinde de her kelimenin bir anlamı vardır işte yorum yapılırken elbette öncelikle kelimelerin olağan, gündelik, yerleşik anlamları dikkate alınır.  Ancak sözleşmede tarafların kullandıkları kelimelere özel anlamlar yükledikleri, yaygın anlamından yahut ticari teamüllerdeki geçerli olan anlamlarından farklı anlamlarda kullanmaları söz konusu olabilir. Bu durum, tarafların kullandıkları sözcüklere rağmen gerçek iradelerinin tespit edilmesiyle ortaya çıkar. Bu ise somut olayın kendine has, özel şartlarının ortaya konulması ile anlaşılabilir. Taraflar bir  deyimi,  bir  kelimeyi  genel  ve  ticari  çevredeki  yerleşik  anlamının  dışında kullanmışlarsa, bu kelimelerin bireysel anlamda kullanıldığından bahsedilir. Bu durum her şeyin başında sözleşme metninin bir bütün olarak yorumlanmasından ortaya çıkabilir. Bu bakımdan her kelime veya ifade bulunduğu metindeki anlam bütünlüğü gözetilerek yorumlanmalıdır. Metnin bütünü, alt başlıkları, ekleri, öbür sözleşme hükümlerinin birlikte yorumlanması gerekir. Birinci derecedeki yorum araçları bu özel durumun anlaşılması için yeterli olmayabilir. Bu durumda ikincil 44  İbrahim Kaplan, Hâkimin Sözleşmeye Müdahalesi, 2. Bası, Ankara, Seçkin Kitabevi, 2007, s. 44 vd; Jäggi/Gauch, Art. 18 N 348 vd.45  Berner Komm./ Kramer, Art. 18 N 75.46  Jäggi/Gauch, Art. 18 N 351; Kaplan, s. 4747  Jäggi/Gauch, Art. 18 N 351.146Aksoy Dursun / Borçlar Hukukunda Yanlış Niteleme Zarar Vermez Kuralının Uygulanmasıyorum araçlarına başvurulmalıdır.  Bunlar da metnin dışında yer alan unsurlardır. Sözleşmenin yapıldığı hal ve şartlar, sonraki davranışlar, menfaat durumları gerçek iradenin anlaşılmasında rol oynayabilir. TBK m. 19/f.1 bu açıdan ele alındığında, irade beyanlarının tarafların gerçek ortak  iradelerine  göre  yorumlanması  gerektiğinden  bahsetmektedir.  Bu  hüküm gerçek  bir  yorum  hükmü  değildir  çünkü  yorumun  temel  amacı  anlaşılamayan iradenin bulunmasıdır. Oysa bu hüküm gerçek iradenin bilindiği faraziyesinden yola çıkmaktadır. Ancak yine de hüküm,  sözleşmeler ve irade beyanları yorumlanırken bize yardımcı olur.  Hiç değilse sadece lafzi bir yorumun yeterli olmayacağını, önemli olanın tarafların gerçek iradeleri olduğunu ifade etmektedir. Elbette gerçek irade tespit edilemiyorsa bu sefer artık asli ve yardımcı yorum araçları devreye sokularak farazi irade tespit edilerek yorum getirilecektir. Bu bakımdan bu tür yoruma  objektif yorum  da denir. İsviçre Federal Mahkemesi kararlarında bu hususu vurgulamakta ve hâkimin mümkün  oldukça  tarafların  gerçek  iradesini  araştırmak  zorunda  olduğundan bahsetmektedir. Bu bakımdan hâkimin sadece yorum yapılacak sözleşme metniyle yetinmemesi gerektiği, gerçek iradeyi tespit etmekte kullanılabilecek bütün unsurları araştırılması gerektiği bu kararlarda vurgulanmaktadır. Bu durumda gerçek iradeyi tespit etmek yerine hâkimin objektif yorum araçlarını devreye sokması bir başka deyişle İsviçre Borçlar Kanununun 18/f.1 (Türk hukuku açısından TBK m.19) dikkate alınmaması hâkimin hukuk kurallarını ihlal etmesi olarak anlaşılmalıdır. Buradan çıkan sonuç yorum araçlarının sırasına mutlaka uyulması gerektiğidir. Objektif yorum araçlarının ikinci sırada yer aldığı gözden uzak tutulmamalıdır. Tarafların genel, yerleşik ticari teamüllerden ya da uygulamalardan ayrılan farklı anlamlar, uygulamalar benimsediklerinin tespit edilebilmesi için önce yaygın olarak kullanılan, ticari teamüllere uygun olan anlamın tespit edilmesi gerekir.  Zira bir kelimenin, ifadenin, uygulamanın yaygın kullanılan anlamı bilinmelidir ki ondan uzaklaşıp uzaklaşılmadığı anlaşılsın. Her bölgede farklı ticari terimlerin kullanılıyor olması yorum da dikkat edilmesi gereken bir husustur. İşte  sözleşme  yorumlanırken  de  tarafların  gerçek  ortak  iradelerini  bulmak mümkünse  artık  farazi  ortak  iradeye  başvurmaya  gerek  kalmaz.  Bu  bakımdan tarafların yaptıkları yanlış niteleme ile bağlı kalınmamalı, buna rağmen gerçek irade araştırılmalıdır. Bunun için de tarafların iç iradelerin tespit edilebilmesi somut olaya has bütün unsurların ortaya konulması gerekir. 48  Hans Merz, Berner Kommentar zum Schweizerischen Privatrecht Einleitung Artikel 1-10, Bd. I, 1. Abteilung, Herausgegeben von Arthur Meier-Hayoz, Bern, Stämpfli, 1966 ZGB Art.2 N 137.49  BGE 100 II 345[348]; BGE 69 II 319; BGE 107 II 226 [229]; BGE 72 II 79f.; BGE 84 II 418 [421]. 50  Berner Komm./ Kramer, Art. 18 N 76.147İstanbul Hukuk Mecmuası 76/1B. Kuralın şekle tabi sözleşmelerde uygulanması.  Hukuki işlemlerde kural olarak şekil serbestisi geçerlidir. Ancak bazı işlemlerin geçerliliği kanun tarafından veya tarafların anlaşması ile şekle tabi kılınabilir. Bu hallerde kanunda veya tarafların anlaşmasında öngörülen şekle uyulmadıkça sözleşme geçerli olmaz (TBK m. 17). Şekil şartının öngörülmesinin birçok sebebi olabilir. Bunların en başında hukuki işlem güvenliğini sağlamak, kişileri yaptıkları işlem ile ilgili olarak düşünceye sevk etmek ve devlet tarafından tutulan sicillerin güvenilirliğini sağlamak sayılabilir. Şekle tabi sözleşmelerin yorumu söz konusu olduğunda false demonstratio non nocet kuralının uygulama alanı bulup bulmayacağı tartışmalıdır. Özellikle mesele taşınmaz satış vaadi sözleşmeleri bakımından önemlidir. Örneğin taraflar 10 numaralı parselin satımı üzerinde anlaştıkları halde sözleşmede yanlışlıkla 20 numaralı parsel olarak yazılmışsa bu durumda ne yapmak gerekecektir. Yanlış niteleme zarar vermeyecek ve tarafların gerçek ortak iradelerine göre sözleşme kurulmuş mu sayılacak yoksa şekle tabi sözleşmelerde bu kural uygulanamayacak mıdır? Yanlış niteleme şekle tabi bir sözleşmede gerçekleşirse hukuki olarak hangi sonucun doğması gerektiği hususu tartışmalıdır.Birinci görüşe göre falsa demonstratio non nocet kuralı şekle tabi sözleşmeler bakımından uygulama alanı bulmaz. Buna göre şekle tabi bir sözleşme ile mutabık kalınan sözleşmenin birbirine uymadığı söylenebilir. Bu kural sadece şekle tabi olmayan sözleşmeler bakımından temel bir yorum kuralı olarak dikkate alınmalıdır 51. Burada vasiyetnamelerde geçerli olan ima teorisinin benimsenmesini öneren Kaplan a göre ise şekle tabi bir sözleşmenin yorumu yapılırken resmi senede yansımış irade beyanlarından ima yolu ile de olsa tarafların gerçek iradeleri anlaşılabiliyorsa şeklin dışında kalan unsurlardan faydalanılır. Aksi halde sözleşme dışı unsurlara bakılamayacaktır. Bu görüş benimsenirse gerçek irade herhangi bir şekil içinde ima edilmemişse şekil dışı unsurlara bakılamayacak, gerçek iradeye göre sözleşmenin düzeltilmesi mümkün olmadığına göre de şekle aykırılıktan dolayı sözleşme geçersiz kabul edilecektir.Bu konuda bir başka görüşe göre ise şeklin konuluş amacına bakarak bir sonuca varmak gerekir. Şekil şartının öngörülmesi hukuki işlemin taraflarını düşünceye sevk etmek,  üçüncü kişileri korumak, hukuk güvenliğini sağlamak gibi çok çeşitli sebeplere dayanabilir. Şeklin konuluş amacına göre falsa demonstratio non nocet kuralının sınırsız bir biçimde uygulanmasının kabul edilmemesi gerekir. Buna göre şekil şartının konuluş amacı sözleşme tarafları dışında üçüncü kişileri korumayı hedefliyorsa bu durumda bu kural uygulanamaz. Çünkü üçüncü kişiler tarafların düştükleri ortak hatanın farkına varamazlar. Bu bakımdan onlara karşı geçersiz bir 51  Akyol, s. 45; Kaplan, s. 88; aynı yönde Inge Scherer, Andeutungstheorie und falsa demonstratio beim formbedürftigen Rechtsgeschäft in der Rechtssprechung des Reichsgerichts und des Bundesgerichtshofs, 1987, s. 79 vd., ancak yazar üçüncü kişinin korunması söz konusu olmayan hallerde bir istisna yapılıp bu kuralın uygulanabileceğini kabul etmektedir.52  Kaplan, s. 87-88.53  Larenz, AT, s. 344; Medicus, N 124; benzer şekilde Scherer, s. 79 vd. 148Aksoy Dursun / Borçlar Hukukunda Yanlış Niteleme Zarar Vermez Kuralının Uygulanmasısözleşmenin bulunduğu kabul edilmelidir. Üçüncü kişilerin korunmasının ön planda olduğu hallerde sözleşme metni bütün esaslı noktaları kapsamalıdır. Bu durumda metnin dışındaki unsurlara başvurmaya gerek olmaksızın metnin içinden anlaşılması gerekir. Ancak üçüncü kişilerin korunması söz konusu değilse sözleşme geçerli sayılıp gerçek ortak iradeye göre düzeltilebilir. Örneğin şekil sadece tarafları düşünceye sevk etmek için getirilmişse bu halde yanlış nitelemeye rağmen sözleşme geçersiz olmaz, çünkü bu durumda yanlış nitelemenin tarafların bu işlem üzerinde düşünmesine engel olmayacağı kabul edilebilir.   Bu konudaki bir başka görüşe göre borç sözleşmelerinde bu kural şekle tabi sözleşmeler bakımından dahi herhangi bir sınırlama olmaksızın uygulanmalıdır. Üçüncü kişilerin korunması gereken hallerde de bu ilkeden ödün vermek için yeterli bir sebep yoktur. Çünkü şekil sorunu ile yorum sorunu birbirinden farklı olarak ele alınmalıdır. Mesele aslında şekle tabi sözleşmelerin yorumunda şekil dışı unsurların kullanılıp kullanılamayacağı hususu ile yakından ilgilidir. Özellikle bu konunun önemli olduğu alan vasiyetnamenin yorumu meselesidir. Bu konuda başvurulan ima teorisine göre şekle tabi bir sözleşmede yorum yapılabilmesi yorum yapılacak hususun şeklin kapsamında ima edilmiş olmasına bağlıdır. Şeklin kapsamında ima edilmiş bir olgu varsa o zaman sözleşmenin yorumunda o olguya başvurulabilir. Üçüncü görüş sahiplerinin isabetle ifade ettikleri gibi öbür görüşlerde şekil sorunu ve yorum sorunu birbirine karıştırılmaktadır. Yorum yoluyla tespit edilecek iradenin mutlaka  şekil  içerisinde  ima  edilmiş  olmasına  gerek  yoktur.  Vasiyetnamelerin yorumunda bile terk edilmeye başlanan ima teorisinin sözleşmenin yorumunda uygulanmaması gerekir. Bu bakımdan tarafların gerçek ortak iradesine şekil dışı unsurlardan faydalanılarak ulaşılabiliyorsa bu irade dikkate alınmalıdır.   Tarafların  bilerek  yaptıkları  yanlış  nitelemeler  bakımından  ise  bu  durumun muvazaalı işlemlere çok benzediği ve eğer sözleşme şekle tabi ise bu hallerde falsa demonstratio  non  nocet  kuralının  uygulanmaması  gerektiği  ifade  edilmektedir. Böylece örneğin taraflar noterde yapılan bir taşınmaz satış vaadi sözleşmesinde bilerek farklı bir parseli sözleşmesinin konusu yapmışlarsa sözleşmedeki bu bilerek 54  Larenz, AT, s.343-344; Alman Federal Mahkemesi bu konudaki çelişkili kararlar verdiği görülmektedir. Örneğin vasiyetnamelerde ima teorisine dayandığı birçok örnekle karşılaşılırken, taşınmazlar alanında yapılan yanlış parsel nitelemelerinde bu kuralın uygulanmasını kabul etmektedir doktrinde Larenz bu çelişkiyi şeklin konuluş amacının farklı olmasına göre Yüksek Mahkemenin farklı içtihatlar geliştirdiği düşüncesiyle açıklamaktadır. Ayrıntılı bilgi için bkz. Larenz, AT,  s. 343-344.     55  Berner Komm./ Kramer, Art. 18 N 95;56  Sanem Aksoy Dursun,  Ölüme Bağlı Tasarrufların Yorumuna Dair Bazı Düşünceler , İÜHFM, C. LXVI, S.2, 2008, s. 322 vd.57  Bu konuda ayrıntılı bilgi için bkz. Serkan Ergüne, Vasiyetnamenin Yorumu, İstanbul, 12 Levha Yayıncılık, 2011, s. 285 vd. ; Rona Serozan/ Baki İlkay Engin, Miras Hukuku, 2. Bası, Ankara, 2008, s. 221; Peter Breitschmid, Basler Kommentar, Zivilgesetzbuch II, Art. 457-977 ZGB, Art 1-61 SchlT ZGB, Herausgeber: Heinrich Honsell/ Nedim Peter Vogt/Thomas Geiser, 3. Auflage, Basel ,2007, Art. 469 N 8.58  Eren, s. 431; Jäggi / Gauch, Art. 18 N 478; Flume, s. 306; Berner Komm./ Kramer, Art. 18 N 98; Gauch/ Schluep/ Schmid/ Rey, N 1247.149İstanbul Hukuk Mecmuası 76/1yapılan yanlış niteleme kendiliğinden düzelmeyecek ve şekle aykırılıktan dolayı görünüşteki işlem geçersiz olacaktır.SonuçYanlış niteleme zarar vermez olarak bilinen bu eski kural hem irade beyanlarının hem de sözleşmenin yorumunda uygulama alanı bulur. İrade beyanlarının doğru olarak yorumlanması her şeyin başında bir sözleşmenin kurulup kurulmadığı ile ilgilidir. İrade beyanları yorumlanırken ortak hata ve karşı tarafça anlaşılan hata hallerinde bu kuraldan yararlanılarak tarafların yanlış yaptıkları niteleme dikkate alınmaz. Bu hallerde aslında taraflar arasında doğal (tabii) bir uygunluk olduğu kabul edilir ve sözleşme buna uygun olarak kurulur. Yanlış nitelemenin gerçekleştiği ortak hata hallerinde güven kuramına başvurmaya gerek yoktur. Ancak taraflar birbirlerini fiilen doğru olarak anlamıyorlarsa güven teorisine gidilir. Oysa meram anlatma teorisi, güven teorisinden farklı olarak, sadece irade beyanlarının normatif uygunluğunda değil, iradeler arasında tabii bir uygunluğun olduğu haller de uygulama alanı bulur. Bu bakımdan meram anlatma teorisi, bir üst yorum teorisi olarak benimsenmelidir.  TBK m. 19/f.1 bu açıdan ele alındığında tarafların gerçek ortak iradelerine irade beyanlarını yorumlanması gerektiğinden bahsetmektedir. Bu hüküm gerçek bir yorum hükmü olmamakla birlikte yorumda da bir işlevi vardır. Lafzi bir yorumun yeterli olmadığını  ifade  ederken  sözleşmenin  objektif  yorumundan  önce  tarafların  gerçek ortak iradesinin araştırılması gerektiğini ifade etmektedir. Ancak gerçek irade tespit edilemediği hallerde farazi ortak iradeye dayanan objektif yoruma başvurulabilir. Bu bakımdan gerçek ortak irade araştırılmadan objektif yoruma başvurmak yorum kurumu açısından kaçınılması gereken bir durumdur.  Objektif yorum hallerinde bile somut olayın kendine has şartları dikkate alınarak farazi irade tespit edilerek yorum getirilmesi gerekir. Bu açıdan yaklaşıldığında gerçek iradeye aykırı bir yorum da benimsenmemelidir.Son olarak yorum ile şekle ilişkin kuralların karıştırılmaması gerekir. Sözleşme bir şekle tabi olsa bile bu ilkeden faydalanılabilir. Bu hallerde şekle aykırılıktan sözleşmenin geçersiz olduğu kabul edilmemeli, gerekirse şekil dışı unsurlardan yararlanarak gerçek ortak iradeye göre sözleşme yorumlanmalıdır.59  Larenz, AT, s. 369; aynı yönde Flume, s. 306 karş. s. 404.150Aksoy Dursun / Borçlar Hukukunda Yanlış Niteleme Zarar Vermez Kuralının Uygulanması",
     "Kaynakça": "Akyol, Şener; Sözleşmenin Yorumu, İstanbul, Vedat Kitapçılık, 2010. Breitschmid, Peter: Basler Kommentar, Zivilgesetzbuch II, Art. 457 977 ZGB, Art 1 61 SchlT ZGB, Herausgeber: Heinrich Honsell/ Nedim Peter Vogt/Thomas Geiser, 3. Auflage, Basel, 2007.Brox, Hans ; Wolf Dietrich Walker; Allgemeiner Teil des BGB, 39. Auflage, Vahlen, 2012.Dursun, Sanem Aksoy;  Ölüme Bağlı Tasarrufların Yorumuna Dair Bazı Düşünceler , İÜHFM; C. LXVI, S.2, 2008, s. 311 326.Eren, Fikret; Borçlar Hukuku Genel Hükümler, 9. Basım, Ankara, Beta, 2006.Ergüne, Serkan; Vasiyetnamenin Yorumu, İstanbul, 12 Levha Yayıncılık, 2011.Esther Lange; Das Auslegungsprinzip des Sichverständlichmachens, Zürich, Schulthess, 1981.Flume, Werner; Allgemeiner Teil des Bürgerlichen Rechts; Das Rechtgeschäft, Zweiter Band, 3. Ergänzte Auflage, Berlin, Springer Verlag, 1979.Gauch, Peter; Walter R. Schluep; Jörg Schmidt; Heinz Rey; Schweizerisches Obligationenrecht Allgemeiner Teil, Bd. I, 8. Auflage, Schulthess, 2003.Jäggi, Peter; Peter Gauch; Kommentar zum Schweizrischen Zivilgesetzbuch, Obligationenrecht, Teilband V1b, (Art. 18OR), Zürich, Schulthess, 1980.Kalkan Oğuztürk, Burcu; Güven Sorumluluğu, İstanbul, Vedat Kitapçılık, 2008. Kaplan, İbrahim; Hâkimin Sözleşmeye Müdahalesi, 2. Basım, Ankara, Seçkin Kitabevi, 2007,Keller, Max;  Der Vertragswille im Obligationenrecht , SJZ 58 (1962), s. 365 371.Keller, Max; Christian Schöbi; Allgemeine Lehren des Vertragsrechts, Basel, Helbing & Lichtenhahn, 1988.Kocayusufpaşaoğlu, Necip; Borçlar Hukuku Genel Bölüm; Borçlar Hukukuna Giriş, Hukuki İşlem, Sözleşme, İstanbul, Filiz Kitabevi, 2017.Kocayusufpaşaoğlu, Necip; Güven Nazariyesi Karşısında Borç Sözleşmelerinde Hata Kavramı, İstanbul, 1968.Kramer, Ernst A.; Bruno Schmidlin; Berner Kommentar zum Schweizerischen Privatrecht; Allgemeine Einleitung in das schweizerische Obligationenrecht und Kommentar zu Art. 1 18 OR, Bd.VI, 1. Abteilung, 1.Teilband, Bern, Stämpfli, 1986.Larenz, Karl; Die Methode der Auslegung des Rechtsgeschäfts, 1966.Larenz,  Karl;  Allgemeiner  Teil  des  deutschen  Bürgerlichen  Rechts,  Ein  Lehrbuch,  7., neubearbeitete Auflage, München, Beck, 1989.Lehmann, Hans; Allgemeiner Teil des Bürgerlichen Gesetzbuches, 12. Auflage, Berlin, 1960.Medicus, Dieter; Allgemeiner des BGB , 18., neubearbeitete Auflage, Heidelberg, Müller Verlag.Meier Hayoz, Arthur; Berner Kommentar zum Schweizerischen Privatrecht Einleitung Art. 1 10, Bd.I, 1. Ableitung, Bern Stämpfli, 1966.Merz, Hans; Berner Kommentar zum Schweizerischen Privatrecht Einleitung Artikel 1 10, Bd. I, 1. Abteilung, Herausgegeben von Arthur Meier Hayoz, Bern, Stämpfli, 1966.Oğuzman, Kemal; Turgut Öz; Borçlar Hukuku Genel Hükümler, Cilt I, İstanbul, Vedat Kitapçılık, 2017. Piotet, Paul; La Formation du Contrat, Berne, 1956.Schmidt,  Jürgen;  J.  Von  Staudingers  Kommentar  zum  Bürgerlichen  Gesetzbuch  mit Einführungsgesetz und Nebengesetzen,12., neubearbeitete Auflage, Berlin, 1983.151İstanbul Hukuk Mecmuası 76/1Scherer, Inge; Andeutungstheorie und falsa demonstratio beim formbedürftigen Rechtsgeschäft in der Rechtssprechung des Reichsgerichts und des Bundesgerichtshofs, 1987.Serozan, Rona; Baki İlkay Engin; Miras Hukuku, 2. Bası, Ankara, 2008.Tekinay, Selahattin Sulhi; Sermet Akman; Haluk Burcuoğlu; Atilla Altop; Tekinay Borçlar Hukuku Genel Hükümler, 7. Baskı, İstanbul, Filiz Kitabevi, 1993.von Tuhr, Andreas; Hans Peter; Allgemeiner Teil des Schweizerischen Obligationenrechts, Erster Band, Erste Lieferung, 3. Auflage, Zürich, Schulthess, 1984.Wieling, Hans Josef;  Die Bedeutung der Regel  falsa demonstratio non nocet  im Vertragsrecht , AcP, 172, s. 297 316.152"
}