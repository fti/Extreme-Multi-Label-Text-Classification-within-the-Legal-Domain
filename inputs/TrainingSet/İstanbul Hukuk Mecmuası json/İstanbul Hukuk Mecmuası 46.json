{
     "Tip": "Makale",
     "Dergi İsmi": "İstanbul Hukuk Mecmuası ",
     "Üniversite İsmi": "İstanbul Üniversitesi",
     "Gün": "30",
     "Ay": "10",
     "Yıl": "2020",
     "Cilt": "78",
     "Sayı": "4",
     "Başlık": "Medeni Yargıda Istinaf Sebepleriyle Bağlılık Kuralı",
     "Title": "The Principle of Causality in Appeal under the Law of Civil Procedure",
     "Yazar İsmi": [

          "Hilal Ünal Kaya"
     ],
     "Danışman İsmi": "",
     "Anahtar Kelimeler": [
          "Özel hukuk yargılaması", "İstinaf", "Dilekçenin gerekçelendirilmesi", "Sebeple bağlılık kuralı ve sınırları"
     ],
     "Keywords": [
          "Private law proceeding", "Appeal", "Justification of the petition", "The principle of causality and its restrictions"
     ],
     "Özet": "Kullanılan yöntemler farklı olmakla birlikte, aslında her yargılama usulü, en doğru karara ulaşarak adaletin mümkün olduğunca eksiksiz tecelli etmesine yönelmiştir. Ancak bu hedef yargılamaya birtakım sınırlamalar getirilmesine de engel değildir; zira uyuşmazlık belirli bir süre içerisinde, makul masraflar ve emek dâhilinde çözüme kavuşturulmak durumundadır. Asıl sorun, getirilen sınırlamanın nerede başlayıp bitmesi gerektiğindedir. Bu çerçevede makalenin konusunu da istinaf yargılamasına getirilen önemli sınırlandırmalardan birini oluşturan sebeple bağlılık kuralı oluşturmaktadır.İstinafta sebeple bağlılık kuralı, bir yandan istinaf taleplerinin gerekçelendirilmesi gerekliliği ile diğer yandan da tasarruf ilkesi ve aleyhe karar verme yasağı ile yakın ilişki içerisindedir. Gerekçelendirme, istinaf incelemesini yapan mahkemeye yön göstermesi ve karşı tarafa savunma imkânı tanıması nedeniyle önemlidir. Tasarruf ilkesi ve aleyhe karar verme yasağı ise, istinaf incelemesinin sınırlarını oluşturan diğer önemli iki ilke olması nedeniyle konumuz bakımından önem arz eder. Çalışmamızda öncelikle gerekçelendirme kuralı incelenip, sonrasında sebeple bağlılık kuralının Hukuk Muhakemeleri Kanunu ndaki düzenlemesi ve yargı kararlarındaki yansımaları ele alınacaktır. Bu esnada, Yargıtay ın sebeple bağlılık kuralından doğabilecek sakıncaları bertaraf etmek için geliştirdiği çözümler de değerlendirme konusu yapılacaktır. Devamında, sebeple bağlılık kuralının tasarruf ilkesi ve aleyhe karar verme yasağı ile bağlantısı ele alınacak olup, sonuç kısmında konuyla ilgili değerlendirmelerimize yer verilecektir.",
     "Abstract": "Although the methods used are different, in fact, every proceeding procedure aims to establish justice as complete as possible by reaching the most accurate decision. However, such an aim does not prevent the imposition of some restrictions on proceedings since the dispute has to be resolved within a certain time and within reasonable costs and labor. The main matter is where the restriction imposed shall commence and end. In this context, the subject of this article is the principle of causality and its framework, which is one of the crucial restrictions imposed on the proceeding of the appeal.The rule of dependency for the reason in appeal cases is in close relation with the necessity of justifying the appeal requests on the one hand, and the principle of disposition and the prohibition of adjudication on the other. Reasoning is important, as it guides the court conducting the appeal review and allows the opposing party to defend. The principles of disposition and prohibition against adjudication are two important principles that constitute the boundaries of the appeal review. In our study, firstly, the reasoning rule will be examined, and then the regulation of the rule of dependency for the reason in the Turkish Code of Civil Procedure and its reflections in judicial decisions will be discussed. Also, the solutions developed by the Court of Appeal to eliminate the drawbacks that may arise from the rule of dependency for the reason will be evaluated. Subsequently, the connection of the rule of dependency for the reason and the principle of disposition and the prohibition against adjudication will be discussed, and our evaluations will be included in the conclusion section.",
     "Metin": "İstinaf başvurusuyla taraflar, aleyhe hususlar içeren ve hatalı buldukları mahkeme kararına karşı koyarak, yerine lehe ve doğru olduğunu düşündükleri bir başka karar elde etme imkânına sahip olurlar. Bu imkân dâhilinde, istinaf mahkemesi başvuru üzerine, gerektiğinde yeniden tahkikat yaparak, ilk derece mahkemesi kararını kaldırıp yerine kendi kararını verebilir. İstinaf aşamasında yapılacak tahkikat çoğu hukuk sisteminde sınırlandırılmış olmakla birlikte, bu sınırlandırmanın kapsamı her hukuk sisteminde farklıdır.1 Uyuşmazlığın istinaf aşamasına gelmeden önce hâlihazırda bir mahkeme sürecinden geçtiği ve istinaf yargılamasının ikinci derecede gerçekleşen bir yargılama olduğu dikkate alındığında, bu aşamada tahkikatın bazı sınırlamalara tâbi tutulması anlaşılabilir bir durumdur. Ancak sınırlandırmanın nerede başlayıp bitmesi gerektiği sorusuna yanıt aranırken, istinafla elde edilmek istenen amaca ve sınırlandırmanın bu amaçla uyum içerisinde olmasına da özen gösterilmesi gerekir. 6100  sayılı  Hukuk  Muhakemeleri  Kanunu nun  konuyla  ilgili  düzenlemeleri incelendiğinde, istinaf mahkemelerine oldukça sınırlı bir tahkikat yapma yetkisi tanındığı görülür (bkz HMK m 355, 357, 358).2 Sınırlandırmanın en yoğun hissedildiği düzenlemelerden  biri  olan  sebeple  bağlılık  kuralı  uyarınca  istinaf  mahkemesi, kamu düzenine aykırı haller hariç olmak üzere, incelemesini istinaf sebepleri ile bağlı  olarak  gerçekleştirir  (HMK  m  355).  Bir  diğer  ifadeyle,  tarafların  istinaf dilekçelerinde gösterdiği sebepler aynı zamanda istinaf incelemesinin çerçevesini de belirleyecektir. Çalışmamızın temelini istinaf kanun yolunda sebeple bağlılık kuralı, sınırları ve değerlendirilmesi oluşturmakla birlikte, öncesinde konuyla yakından ilgili olan bir başka hususa, istinaf dilekçesinin gerekçelendirilmesine yer verilecektir. Çalışmamızda yargı kararlarına değinilerek uygulamanın da ne yönde geliştiği ele alınıp, sorunlu noktalarda çözüm önerilerinde bulunulmaya çalışılacaktır. 1  Tahkikatın sınırlandırılmış olduğu farklı yargılama hukuku sistemlerine örnek olarak bkz Avusturya Medeni Usul Kanunu (Österreichische Zivilprozessordnung) §§ 462/1, 482, 483; Alman Medeni Usul Kanunu (Deutsche Zivilprozessordnung) §§ 529/1, 531, 533; İsviçre Medeni Usul Kanunu  (Schweizerische Zivilprozessordnung) § 317. /1, e 3cae kapumunu HMK md. 342/3ön verirkenni Usul Kanunu) mahkemesince resen dikkate alinip, bu sartlardan biri eksikse masi 2  22/07/2020 tarih 7251 sayılı Kanun ile HMK nın istinaf ile ilgili hükümlerinde bazı değişiklikler meydana gelmekle birlikte, sebeple bağlılık kuralında ve konuyla bağlantılı olabilecek diğer hükümlerde bir değişiklik olmamıştır. Getirilen yenilikler özetle istinafa başvurulabilecek kararlar (HMK m 341/1), duruşma yapılmadan verilecek kararlar (HMK m 353/1a), duruşma yapılması ve karar verilmesi (HMK m 356/2) ve duruşmaya gelinmemesi ve giderlerin ödenmemesi (HMK m 358/1,3) hususlarını kapsamaktadır.1902Ünal-Kaya / Medeni Yargıda İstinaf Sebepleriyle Bağlılık KuralıI. İstinaf Dilekçesinin GerekçelendirilmesiA. Hukuk Muhakemeleri Kanunundaki İlgili Düzenlemeler  (HMK m 342/2-e; 352/1-d)Kanun koyucu, yargı organları önünde hukuki bir talepte bulunan kişiden bu talebini gerekçelendirmesini beklemektedir (Karş HMK m 119/1-e; 129/1-d, 194, 342/2-e, 364/2-f). Ancak gerekçelendirme sayesindedir ki, mahkeme kendisinden tam olarak ne talep edildiğini ve nedenini anlayabilir. Yine bu sayede mahkeme, önüne gelen bir talebin gerçekten bir menfaati korumak amacıyla mı yoksa keyfiyetten mi ileri sürüldüğünü değerlendirebilir. Eğer talebin karşı tarafı var ise, o da ancak gerekçeyi okuduktan sonra talebin içeriğini ve nedenini öğrenip, savunmasını buna göre hazırlayabilecektir. Dolaysıyla,  gerekçelendirme  bir yandan mahkemeye yol gösterip, yargılamayı hızlandırırken; diğer yandan da karşı tarafa savunma imkânı tanır.3 Bu yönüyle, hukuki bir talebin gerekçesinin gösterilmesi, yargı organları karşısında  adil  yargılanma  hakkının,  silahların  eşitliği  ilkesinin  ve  hatta  usul ekonomisi ilkesinin hayata geçirilmesine zemin hazırlayan önemli bir unsurdur. Her ne kadar sayılan ilkeleri hayata geçirmek birinci derecede mahkemenin görevi olsa da, taraflar da yargılamanın süjesi olarak bu konuda azami özeni göstermelidir.4 Kanun koyucu, istinafa başvuran taraftan da istinaf sebeplerini göstermesini haklı olarak beklemektedir. İstinaf dilekçesinin unsurlarını düzenleyen HMK m 342/2 hükmünün  e  bendinde, başvuru sebepleri ve gerekçesi de yer almaktadır. İlgili düzenleme, başvuruda bulunan taraftan, ilk derece mahkemesi kararındaki hata veya eksikliklerin neler olduğunu, kendi bakış açısıyla dilekçesine yansıtmasını beklemektedir. Başvuran taraf, aynı zamanda ileri sürdüğü istinaf sebeplerini yeterince somutlaştırmalıdır. Örneğin, sadece  verilen karar kanuna aykırıdır  ya da  deliller hatalı değerlendirilmiştir  gibi genel ve soyut ifadeler, gerekçelendirme kuralından beklenen faydayı sağlamayacağı için, geçerli kabul edilmemelidir.5 Bu nedenle Yargıtay ın vermiş olduğu şu karara katılamıyoruz:  […] davalı taraf, süre tutum dilekçesinde  mahkeme kararının hukuka uygun olmaması ve herhangi bir araştırma yapılmaması nedeniyle  istinaf yoluna başvurduğunu açıklamaktadır. Davalı süre tutum dilekçesi olarak adlandırılan dilekçesinde, kısa da olsa, istinaf sebeplerini bildirmiştir. Bu nedenle, Hukuk Muhakemeleri Kanunu nun 355. maddesinin 1. fıkrasına göre, davalının dilekçesinde bildirdiği sebepler ile sınırlı olarak başvurunun esasına yönelik inceleme yapılması gerekirken, istinaf başvurusunun usulden reddine 3  Nevhis Deren Yıldırım, ‘İstinafın Gerekçelendirilmesi ve İstinaf Sebepleri  Prof. Dr. Özer Seliçi ye Armağan (Seçkin Yayıncılık 2006) 701; M Kamil Yıldırım, Hukuk Devletinin Gereği: İstinaf (Nesil Matbaacılık 2000) 110; Nesibe Kurt Konca/Ceren Damar, ‘İş Yargısında İstinaf Kanun Yolu , TBB Dergisi 2016 (125) 213, 215.4  Hakan Pekcanıtez/Oğuz Atalay/Muhammet Özekes, Medeni Usûl Hukuku (Ders Kitabı) (6. Bası Vedat Kitapçılık 2018) 193.5  H. Yavuz Alangoya/M Kamil Yıldırım/Nevhis Deren-Yıldırım, Medeni Usûl Hukuku Esasları (6. Bası Beta Basım Yayın 2009) 521; Tolga Akkaya, Medeni Usûl Hukukunda İstinaf (Yetkin Yayınları 2009) 215. Talebin somutlaştırılmasına ilişkin tartışmalar için bkz Bilge Umar, Hukuk Muhakemeleri Kanunu Şerhi, (2. Bası Yetkin Yayınları 2014) 992.1903İstanbul Hukuk Mecmuası 78/4karar verilmesi bozmayı gerektirmiştir […] .6 Ancak hâkim, gösterilen sebeplerde maddi veya hukuki açıdan belirsiz yahut çelişkili hususlar görürse, bu hususların açıklığa kavuşturulmasını isteyebilecektir (Karş HMK m 31). Benzer şekilde hâkim, hukuki nitelendirmeyi kendisi yapacağı için, başvuran taraf istinaf sebebini yanlış nitelendirmiş olsa bile, kendisi doğru nitelendirmeyi yaparak, gereken incelemeyi yapmalıdır (HMK m 33).7İstinaf sebepleri ve gerekçesi HMK m 342/2 içerisinde dilekçenin unsurları arasında düzenlendikten sonra, aynı maddenin 3 üncü fıkrasında, sebep gösterilmese dahi, şayet başvurucunun kimliği ve hangi karara karşı başvuru yaptığı belirtilmiş ise, bölge adliye mahkemesinin HMK m 355 çerçevesinde gerekli incelemeyi yapması gerektiği düzenlenmiştir. HMK m 355 hükmü, istinaf mahkemesinin kamu düzenine aykırılık hallerini, istinaf sebeplerinden bağımsız olarak inceleyeceğini düzenler. Buradan çıkan sonuç, başvuru dilekçesinde istinaf sebepleri gösterilmese dahi, bölge adliye mahkemesinin esasa girerek, ilk derece mahkemesi kararını kamu düzenine aykırılık yönünden incelemesi gerektiği yönündedir. Bu düzenleme, istinafta ön incelemeyi düzenleyen HMK m 352 hükmüyle birlikte ele alındığında uygulamada birtakım karışıklıklara yol açmaktadır. Zira HMK m 352/1 içerisinde, bölge adliye mahkemesinin başvuru hakkında asıl incelemeye geçmeden önce bir ön inceleme yapacağı ve bu ön inceleme sonunda eksiklik bulunursa öncelikli karar vereceği belirtilmiştir. Ön incelemede dikkate alınacak hususlar arasında başvuru sebeplerinin gösterilip gösterilmediği de yer almaktadır (HMK m 352/1-d). Öncelikli karardan ne anlaşılması gerektiği ise maddede açık değildir. Bu karar her bir eksiklik için farklılık gösterebilir. Örneğin, kesin bir karara karşı yahut süresinden sonra istinafa başvurulmuş ise başvurunun usulden reddi gerekirken; incelemenin başka bir dairenin iş sahasına girmesi durumunda ilgili daireye gönderme kararı verilmesi gerekir.8 Peki dilekçede istinaf sebebi veya gerekçesi hiç gösterilmemiş ise nasıl bir karar vermek gerekir?  Ön  incelemeyi  düzenleyen  HMK  m  352/3  hükmünde,  ancak  eksiklik bulunmadığı anlaşılan dosyanın esas incelemeye alınacağı açıkça belirtilmiştir. HMK m 352/1 içerisinde, istinaf sebeplerinin gösterilip gösterilmediği de ön incelemede dikkate alınacak hususlar arasında sayıldığına göre, şayet bu hususta bir eksiklik var ise, yani başvuru dilekçesinde geçerli bir istinaf sebebi gösterilmemiş ise, bölge adliye mahkemesinin işin esasına girmeden, başvuruyu daha ön inceleme aşamasında reddetmesi gerekir. Ancak HMK m 342/3 hükmünün açık lafzı karşısında bu sonuç geçerliliğini yitirmekte ve istinaf başvurusunda gerekçe gösterilmese dahi, bölge 6  Yargıtay 22. HD, E 2017/33666  K 2017/12649 T 30.05.2017 (Lexpera).7  Detaylı bilgi için bkz Nur Bolayır, Medeni Usûl Hukuku nda Hâkimin Hukuku Re sen Uygulaması İlkesi (On İki Levha Yayıncılık 2019) 13 vd.; Yalçın Kavak, Medeni Hukukun Hakim Tarafından Uygulanması (Legal Yayıncılık 2019) 201. Hâkimin hukuki nitelendirmesine ilişkin İsviçre ve Alman Federal Mahkemesi karar örnekleri için bkz Özge Arpacı, ‘Mahkeme Kararları Işığında Ölüme Bağlı Tasarruf İle Sağlararası Hukuki İşlemlerin Ayrımında Geliştirilen Kriterler , AHBV Üniversitesi Hukuk Fakültesi Dergisi 2020 (24) 150 vd.  8  Ön incelemede verilebilecek kararlara iliskin detaylı bilgi icin bkz Melis Taşpolat Tuğsavul, İstinaf İncelemesi Sonucunda Verilebilecek Kararlar, TBB Dergisi 2018 (134) 322 vd.1904Ünal-Kaya / Medeni Yargıda İstinaf Sebepleriyle Bağlılık Kuralıadliye  mahkemesinin  işin  esasına  girerek,  kamu  düzenine  aykırılık  yönünden inceleme yapması gerekir şeklinde bir sonuca varılmaktadır. B. DeğerlendirilmesiHukuk  Muhakemeleri  Kanunu nun  342 inci  maddesi  ile  352 inci  maddesi arasındaki çelişki kendisini yargı kararlarında da göstermektedir. İstinaf sebeplerinin başvuruda  gösterilmemesi  durumunda,  bölge  adliye  mahkemesi  zaman  zaman başvuruyu daha ön inceleme aşamasında usulden reddetmekte; Yargıtay ise istinafın bu yöndeki tutumunu HMK m 342/3 hükmü karşısında hatalı bulmakta ve dosyanın esasa girilerek kamu düzeni yönünden incelenmesi gerektiğine, şayet kamu düzenine bir aykırılık yok ise, o zaman istinaf başvurusunun esastan reddedilmesi gerektiğine hükmetmektedir.9 Kanaatimizce, gerekçelendirilmemiş istinaf başvurularının işin esasına girilerek kamu düzenine aykırılık yönünden incelenmesi gerektiği yönündeki HMK m 342/3 hükmü isabetli bir düzenleme değildir. Doktrinde daha önce de savunulduğu gibi, şayet sadece başvuranın kimlik ve başvurulan kararın künye bilgisinin verilmesi, istinaf incelemesine başlamak için yeterli sayılırsa (her ne kadar bu halde inceleme sadece kamu düzeniyle sınırlı yapılacaksa da), bu durum, korunmaya değer hukuki yarar içermeyen, keyfi başvurulara neden olabilecek ve yargının iş yükünü gereksiz yere arttırabilecektir.10 Hiçbir neden gösterilmeksizin başlayan istinaf incelemeleri, ilk derece yargılamasını kaybeden tarafı, sırf şansını bir kez daha denemek için uyuşmazlığı  ikinci  derece  yargılamasına  götürmeye  teşvik  edebilecektir.  Öyle ki günümüzde artık  süre tutum dilekçesi  adı altında, hiçbir gerekçe içermeyen başvurularla dahi istinaf incelemesini başlatabilmek mümkün hale gelmiştir.11 Oysaki hukukumuzda kanun yoluna başvurma süresi için tefhim dahi söz konusu olsa, kanun 9  Yargıtay 12. HD, E 2018/9799 K 2019/326 T 16.1.2019; Yargıtay 12. HD, E 2017/8613 K 2018/8003 T  13.09.2018; Yargıtay 22. HD, E 2017/33666 K 2017/12649 T 30.05.2017 (Lexpera). Çoğu zaman da, bölge adliye mahkemesi gerekçelendirilmemiş istinaf taleplerini, kamu düzenine de aykırılık görülmediğini belirterek, usulden red kararı vermektedir. Yargıtay ise bu durumda, kamu düzenine ilişkin bir inceleme yapıldığından yola çıkarak, usulden değil esastan red kararı verilmesi gerektiğini belirterek, kararları bozmaktadır. Bkz: Yargıtay 22. HD, E 2017/10813 K 2017/5656 T 21.3.2017; Yargıtay 22. HD, E 2017/33666 K 2017/12649 T 30.5.2017 (Lexpera). Yargıtay 9. Hukuk Dairesi ise, gerekçelendirilmemiş istinaf taleplerinin kamu düzeni açısından esas incelemesi yapıldıktan sonra, esastan red yerine usulden red kararı verilmesi halinde, şayet bu usule aykırılık sonuca etki etmiyorsa bozma nedeni yapılmaması gerektiğini belirtmiştir. Yargıtay 9. HD, E 2017/20300 K 2018/3709 T  21.2.2018 (Lexpera). 10  Muhammet Özekes, Pekcanıtez Usûl Medenî Usûl Hukuku (15. Bası On İki Levha 2017) 2237- 2238; Akkaya (n 4) 250 vd. Benzer şekilde: Ali Cem Budak/Varol Karaaslan, Medeni Usul Hukuku (3. Bası Adalet Yayınevi 2019) 369. 1, e 3cae kapumunu HMK md. 342/3ön verirkenni Usul Kanunu) mahkemesince resen dikkate alinip, bu sartlardan biri eksikse masi 11   […]Her ne kadar davalı tarafça gerekçeli istinaf dilekçesi süresinde verilmemiş ise de, İlk Derece Mahkemesi kararı davalı vekiline tefhim edilmiş ve süresinde süre tutum dilekçesi verilmekle, istinaf isteminin süresinde yapıldığının kabulü gerekir. Bu durumda, Bölge Adliye Mahkemesince yapılacak iş, HMK nin 342/3.maddesinde belirtildiği üzere, istinaf dilekçesini reddetmeden, HMK nin 355. maddesi uyarınca kamu düzeni ile sınırlı inceleme yapmaktır. Şayet, incelenen mahkeme kararında kamu düzenine aykırılık tespit edilmez ise, işin esasına dair inceleme yapılmış olacağından, HMK nin 353/1b-1 maddesi gereği, istinaf isteminin esastan reddine karar verilmesi gerekecektir[…] . Yargıtay 8. HD, E 2018/11622 K 2019/4271 T 17.4.2019 (Lexpera). Benzer yödeki başka kararlar için bkz Yargıtay 8. HD, E 2017/13412 K 2018/17070 T 10.10.2018; Yargıtay 10. HD, E 2017/439 K 2018/3105 T 5.4.2018;  Yargıtay 12. HD, E 2017/8613 K 2018/8003 T 13.09.2018; Yargıtay 12. HD, E 2018/9799 K 2019/326 T 16.1.2019 (Lexpera).1905İstanbul Hukuk Mecmuası 78/4yoluna başvurma süresinin başlayabilmesi için mahkeme kararının  tüm unsurlarıyla tefhim edilmiş olması  gerekir. Sadece kısa karar tefhim edilmişse, kanun yoluna başvurma süresi gerekçeli kararın tebliğinden itibaren başlayacaktır.12 13 Dolayısıyla hukukumuzda  süre tutum dilekçesi  şeklinde bir kurum aslında mevcut olmadığı gibi, böyle bir kuruma ihtiyaç da yoktur.14Gerekçelendirilmemiş  istinaf  başvurusuna  binaen  başlayan  esasa  ilişkin incelemede, hem mahkemenin hem de karşı tarafın önünü görmesi mümkün olmadığı için, hukuki güvenlik ve hukuki öngörülebilirlik ilkeleri de tehlike altındadır. Bu doğrultuda, aslında istinafta gerekçelendirme kuralının kendisinin kamu düzenini korumaya yönelik bir önlem olduğunu söylemek dahi mümkündür. O zaman ise, daha en başta gerekçelendirilmemiş istinaf başvurusuyla tehlikeye düşen kamu düzenini gözetmeyerek, sonrasında kamu düzenini korumak için inceleme yapmaya başlamak, kanımızca kendi içerisinde de çelişkili bir durumdur. Yapılması  gereken,  gerekçelendirilmemiş  istinaf  başvurularını  ön  inceleme aşamasında  usulden  reddetmektir.15  Hâlihazırda,  ön  incelemede  öncelikli  karar verilmesi gereken halleri düzenleyen HMK m 352/1 hükmü ile eksiklik bulunan dosyanın incelemeye alınamayacağını düzenleyen aynı maddenin 3 üncü fıkrası bu yöndeki bir çözüme yasal zemini hazırlamıştır. 12  Yargıtay Hukuk Genel Kurulu nun konuyla ilgili bir kararında ifade edildiği üzere  […] İİK da yer alan istinaf ve temyiz süresinin başlangıcına esas alınan tefhim kavramının ‘hükme ilişkin tüm hususların gerekçesi ile birlikte açıklandığı hal  olarak anlaşılması zorunludur […]  Yargıtay HGK, E 2013/22-1441 K 2014/1000, T 03.12.2014 (Kazancı). Yargıtay ın aynı yönde yakın tarihli bir başka kararında şu ifadelere yer verilmiştir:  […] Kısa karar, taraf vekillerinin yüzüne karşı tefhim edilmiş ise de gerekçeli karar tüm unsurlarıyla tefhim edilmemiştir. Bu durumda ilk derece mahkemesinin istinaf süresi tefhimden değil gerekçeli kararın tebliğinden itibaren başlar […]  Yargıtay 23. HD, E 2020/425 K 2020/1061 T 17.02.2020 (Legalbank).13  Anayasa Mahkemesi ne göre de hükme ilişkin tüm hususların gerekçesiyle birlikte tefhim edilmediği hallerde gerekçeli kararın taraflara tebliği zorunludur (Anayasa Mahkemesi Başkanlığı nın 20.03.2014 gün ve 2012/1034 Başvuru sayılı kararı). Yine Anayasa Mahkemesi 25.09.2019 tarihinde, Nihal Uslukol (B No: 2016/73086) başvurusunda Anayasa nın 36. maddesinde güvence altına alınan adil yargılanma hakkı kapsamında mahkemeye erişim hakkının ihlal edildiğine karar vermiştir. Anayasa Mahkemesi nin anılan kararında yer vermiş olduğu açıklamalar oldukça çarpıcıdır:  […] Başvurucunun, istinaf süresinin kararın tebliğinden itibaren işlemeye başlayacağına güvenerek kanun yoluna müracaat etmesinin makul görülmesi gerekmektedir. Kanun yolu merciinin, kanun yolu süresinin ilk derece mahkemesi tarafından gerekçesi açıklanmadığı halde tefhimden itibaren başlamasına ilişkin yorumunun öngörülemez nitelikte olup başvurucu üzerinde ağır bir yüke sebep olduğu değerlendirilmiştir. Bu nedenle başvurucunun katlanmak zorunda kaldığı külfetin hedeflenen meşru amaçla orantısız olduğu, dolayısıyla müdahalenin ölçülü olmadığı sonucuna ulaşılmıştır. Anayasa Mahkemesi açıklanan gerekçelerle Anayasa nın 36. maddesinde güvence altına alınan mahkemeye erişim hakkının ihlal edildiğine karar vermiştir […] 14  Umar (n 4) 992.  … eldeki davada gerçekleşmiş bozma sebeplerini istinaf dilekçesinde belirtmeyip sırf hak düşüren süreye uymuş olmak için dilekçe verildiğini, sebeplerin daha sonra ayrı bir dilekçe ile bildirileceği kaydına dilekçede yer vermenin yararı ve geçerliliği yoktur, çünkü  Hukuk usulünde, müddeti muhafaza kurumuna yer verilmemiştir  . Muhammet Özekes, ‘Hukuk Yargılamasında Süre Tutum Müessesesi Yoktur , Prof. Dr. Saim Üstündağ a Armağan (Adalet Yayınları 2009), 389 vd. 15  Aynı yönde: Özekes (n 9) 2237- 2238; Akkaya (n 4) 250 vd. Aksi yönde: Mert Namlı, ‘İş Uyuşmazlıkları ve İstinaf , Sicil İş Hukuku Dergisi 2016 (36) 135. Yazar, gerekçesiz istinaf başvurularının kamu düzeni yönünden incelenmesinin mahkemelerin iş yükünü arttıracağına katılmakla birlikte, bu durumun yargıya olan güveni sağlamlaştıracağından yola çıkarak olumlu bir düzenleme olduğu fikrindedir.  Alman Medeni Usul Kanunu § 522/1  içerisinde, istinaf mahkemesinin, başvurulan kararın istinaf incelemesine tabi olup olmadığı, başvurunun süresinde ve usulüne uygun şekilde yapılıp yapılmadığı ve gerekçelendirilip gerekçelendirilmedigi hususlarının istinaf mahkemesince re sen dikkate alınıp, bu şartlardan biri eksikse başvurunun esasa girilmeden reddedileceği açıkça düzenlenmistir. 1, e 3cae kapumunu HMK md. 342/3ön verirkenni Usul Kanunu) mahkemesince resen dikkate alinip, bu sartlardan biri eksikse masi 1906Ünal-Kaya / Medeni Yargıda İstinaf Sebepleriyle Bağlılık KuralıII. Sebeple Bağlılık KuralıA. Hukuk Muhakemeleri Kanunundaki İlgili Düzenleme (HMK m 355)İstinaf aşamasında yapılacak incelemenin önemli bir sınırını HMK m 355 hükmü oluşturur.  Bu hükme göre istinaf incelemesi, istinaf dilekçesinde belirtilen sebeplerle sınırlı  olarak  yapılır.  Bir  diğer  ifadeyle,  ilk  derece  mahkemesi  kararı,  istinaf mahkemesi tarafından, kural olarak, tarafların ileri sürdüğü nedenler çerçevesinde denetlenebilecektir. İlgili maddede, bu kuralın tek istisnası olarak kamu düzenine aykırılık hali kabul edilmiştir. Kamu düzenini ilgilendiren hususlarda, bölge adliye mahkemesi sebeple bağlı olmaksızın, re  sen inceleme yapabilecektir. Örneğin, maddi hukuk alanında, kişiler ve aile hukuku ile ilgili sevk edilmiş pek çok emredici hükme aykırılık yahut usul hukuku alanında dava şartlarındaki eksiklik, davaya yasaklı hâkimin bakmış olması gibi durumların istinaf mahkemesince kendiliğinden dikkate alınacağına kuşku yoktur.16 Ancak bu gibi kamu düzenini ilgilendirdiği açık olan haller dışında, ilk derece yargılamasında oluşmuş bir eksikliğin yahut yanlışlığın ne vakit istinaf mahkemesince re sen dikkate alınabileceği sorusuna cevap vermek kolay değildir.17 Bir an için, ilk derece yargılamasında hükme esas alınan bilirkişi raporunda birtakım eksiklikler olduğunu, ancak bu eksikliğin başvuran tarafından istinaf sebebi yapılmadığını varsayalım. Söz konusu karar başkaca bir nedenle istinaf mahkemesinin önüne geldiğinde ve istinaf mahkemesi yeniden tahkikat yapmaya karar verdiğinde, acaba bilirkişi raporundaki ilgili eksikliği de dikkate alıp giderebilecek midir? HMK m 355 hükmünün lafzı dikkate alındığında, şayet istinaf dilekçesinde bilirkişi raporundaki eksikliğe itirazda bulunulmamışsa, istinaf mahkemesinin bu eksikliği inceleme konusu yapamayacağı düşünülür. Doktrindeki baskın görüş de, delillerin toplanması ve değerlendirilmesi sırasında oluşabilecek hataların, kamu düzenini ilgilendirmemesi ve de mutlak istinaf sebebi teşkil etmemesinden dolayı, taraflarca ileri sürülmedikçe istinafta dikkate alınamayacağı yönündedir.18 Gerçekten de bilirkişi raporundaki eksikliği kamu düzenine dâhil ederek sebeple bağlılık kuralının istisnası olarak saymak oldukça güçtür. Şayet doktrinde ifade edildiği üzere  yargılama usulü kurallarının ilke olarak tümü için, kuralın konmasında ve gözetilmesinde kamu 16  Yargıtay 9. HD, E 2018/5201 K 2018/11906 T 28.5.2018; Yargıtay 10. HD, E 2017/996 K 2018/3107 T 5.4.2018; Yargıtay 22. HD, E 2017/10813 K 2017/5656 T 21.3.2017 (Lexpera).17  İstinaf incelemesinde kamu düzeni kavramına ilişkin detaylı açıklamalar için bkz Haluk Konuralp,  İstinafta Kamu Düzeni Kavramı , Medeni Usul ve İcra-İflas Hukukçuları Toplantısı VI (Türkiye Barolar Birliği Yayını 2008) 147-148; Cenk Akil, İstinaf Kavramı (Yetkin Yayınları 2010) 356 vd; Sezin Aktepe Artık, ‘İstinaf Kanun Yolunda Kamu Düzeni Kavramı , TBB Dergisi 2018 (134) 260 vd.; Deniz Meraklı Yayla, İstinaf Kanun Yolunda Yeniden Tahkikat Yapılması, (Yetkin Yayınları 2014) 72-73. 18  Baki Kuru, İstinaf Sistemine Göre Yazılmış Medeni Usul Hukuku, (Legal Yayıncılık 2016) 675; Alangoya/Yıldırım/DerenYıldırım (n 4) 522-523; Deren-Yıldırım (n 2) 702; İbrahim Ermenek, ‘İstinaf Kanun Yolu ve Bölge Adliye Mahkemesinin İnceleme  Sınırlarının  Kapsamı   13,  https://www.izmirbarosu.org.tr/Upload/files/haberler/%C%Bstinaf%20Kanun%20Yolu%20ve%20B%C%Blge%20Adliye%20Mahkemesinin%20%C%Bnceleme%20S%C%Bn%C%Brlar%C%Bn%C%Bn%20Kapsam%C%B.pdf (Erişim Tarihi: 24.03.2020); Akil (n 12) 364; Akkaya (n 4) 204,262 263; Aktepe Artık (n 12) 265. Umar ise, Yargıtay ın temyiz başvurusunu incelerken bozma istemini yasa önünde haklı kılacak nedenlerin varlığını kendiliğinden göz önüne alıp bozma kararı verebiliyor iken, istinaf için aksi yöndeki çözümü çelişkili bulmaktadır. Bkz. Umar (n 4) 1030. 1907İstanbul Hukuk Mecmuası 78/4yararı vardır 19 düşüncesinden hareket edilecek olursa, bu durumda – m 355 de dâhil olmak üzere – HMK  nın kamu düzenini istisna olarak düzenleyen hükümlerinin içi boşaltılmış olacaktır.  Diğer yandan ise, istinaf mahkemesinin ilgili eksikliğe rağmen hareketsiz kalmasının ve bilirkişi raporunu olduğu gibi hükmüne esas almasının bazı haksız sonuçlara yol açacağı da aşikârdır. B. Sebeple Bağlılık Kuralının Yargı Kararlarındaki YansımalarıSebeple bağlılık kuralının istinaf incelemesini ne ölçüde sınırlayacağı sorusu, son  dönemlerde  bölge Adliye  mahkemelerini  ve Yargıtay ı  da  oldukça  meşgul etmektedir. Yargıtay 9. Hukuk Dairesi nin yakın zamanda önüne gelen bir işe iade davasında, ilgili soruya tanık delili yönünden yanıt aranmıştır: Davalı işveren, işçinin iş akdinin haklı nedenlerle feshedildiğini ileri sürmüştür. Davalı, bu konuda ilk derece yargılamasında tanık dinletmek istediğini bildirmiş, ancak mahkeme tarafından tanık dinlenmesine yönelik HMK m 240 vd maddelerinde öngörülen usulî işlemler gereği gibi yerine getirilmeden, davalı tarafa tanıklarını hazır etmesi için gelecek celse ile kesin süre verilmesine, hazır etmediği takdirde tanık dinletme talebinden vazgeçmiş sayılacağının ihtarına yönelik bir ara karar oluşturulmuştur. Takip eden oturumlarda, mahkeme, tanık dinlemeye yönelik önceki ara kararı ile ilgili herhangi bir işlem yapmadan ve yeni bir ara karar da oluşturmadan, feshin haklı nedenle değil ancak geçerli nedenle feshedildiğine hükmederek, davanın reddine karar vermiştir. Karara karşı, hem davacı hem de davalı istinaf başvurusunda bulunmuştur. Davalı taraf, istinaf dilekçesinde, feshin geçerli değil haklı nedenle gerçekleştiğinin kabulünü talep etmiş, ancak ilk derece yargılaması sırasında oluşan tanık dinlenmesine yönelik usulî  eksiklikleri  istinaf  sebebi  yapmamıştır.  Bölge  adliye  mahkemesi,  istinaf incelemesinin sebeple bağlı olarak gerçekleşeceğini belirttikten sonra, davalı tarafın tanığa ilişkin herhangi bir istinaf sebebi ileri sürmediğini, kaldı ki verilen süreye rağmen tanık bildirmediğini belirterek, davalı tarafın istinaf başvurusunu reddetmiş ve  davacının  işe  iadesine  karar  vermiştir.  Davalının  temyiz  başvurusu  üzerine Yargıtay ın kararı şu yönde olmuştur: ‘[…] Bölge Adliye Mahkemesi ise davalının hukuki  dinlenme  hakkına  yönelik  olarak  yukarıdaki  hususu  değerlendirmeden davacının istinaf talebini kabul ederek davalının tanık dinletmediği ve ispat yükünü yerine getirmediği gerekçesiyle feshin geçersizliğine davacının işe iadesine karar verilmiş ise de davalının tanık dinletme talebine yönelik olarak usuli işlemler ilk derece mahkemesince yerine getirilmemiş, bu usuli eksiklikler istinaf incelemesi sırasında da giderilmemiştir. Bu nedenlerle, yukarıdaki açıklamalar karşısında tanık dinletme talebine ilişkin olarak usuli işlemler yerine getirilmeden karar verilmesi hatalı olup, bozmayı gerektirmiştir […] . 20 Görüldüğü gibi, temyiz mahkemesi, ilk 19  Umar (n 4) 1031; karş Konuralp (n 12) 147-148.  kalmasinin vegi s. 204. k üzere e tir.snasini düzenleyen pek cok hükmün ici bosaltilmis dirdigi 20  Yargıtay 9. HD, T 20.02.2019 E 2018/6280 K 2019/4222 (Lexpera).1908Ünal-Kaya / Medeni Yargıda İstinaf Sebepleriyle Bağlılık Kuralıderece yargılaması sırasında oluşan tanık dinlenmesine ilişkin usuli eksiklikleri – tarafça istinaf sebebi yapılmış olup olmadığına bakılmaksızın – istinaf incelemesine tabi tutmuş ve bu eksikliklerin ikinci derecede giderilmesi gerektiğine hükmetmiştir. Gerekçesini ise, kamu düzenini yakından ilgilendiren hukuki dinlenilme hakkına dayandırmıştır. Yargıtay 22. Hukuk Dairesi nin yakın zamanda vermiş olduğu başka bir kararda, davalı  işveren,  mütevelli  heyet  kararı  raporunda  darbe  yanlısı  terör  örgütleri ve oluşumlarına destek verdiği belirlenen ya da bunlarla irtibatlı olabilecekleri değerlendirilen  personel  isimlerinin  arasında  davacının  da  isminin  bulunması nedeniyle, davacının işine son vermiştir. Davacının işe iade talebini inceleyen ilk derece mahkemesi, mütevelli heyet kararının idari bir işlem olduğunu, yapılan değerlendirmenin doğru olup olmadığı hususunda mahkemece denetim yapma hak ve  yetkisinin  olmadığını  belirterek,  davanın  reddine  karar  vermiştir.  Davacının istinaf başvurusu üzerine bölge adliye mahkemesi, istinaf incelemesinin başvuru dilekçesindeki sebeplerle sınırlı olarak gerçekleşeceğini ancak davacının gerekçeli istinaf dilekçesini süresinde vermemesi nedeniyle dilekçede belirtilen sebeplerin nazara alınamayacağını belirterek, incelemesini HMK m 355 uyarınca sadece kamu düzeni ile sınırlı olarak gerçekleştirmiştir. İnceleme sonunda kamu düzenine aykırı bir hususun saptanamadığı belirtilerek, davacının istinaf başvurusunun reddine karar verilmiştir. Davacının temyiz başvurusu üzerine ise Yargıtay, ilk derece yargılaması sırasında iş sözleşmesinin feshinin haklı mı, haksız mı yoksa geçerli sebebe mi dayanmakta olduğu hususlarında hiçbir araştırma yapılmadan karar verilmesini adil yargılanma hakkının ihlali olarak görmüş ve bu hakkın kamu düzenini ilgilendirdiğini belirterek şu şekilde karar vermiştir:  […] Bölge adliye mahkemesince gerekçeli kararın tebliğinden itibaren 8 günlük süre geçtikten sonra verilen gerekçeli istinaf başvuru dilekçesinin nazara alınmayacağı belirtilmiş ve kamu düzenine de aykırı bir yön bulunmadığı gerekçesi ile davacının istinaf başvurusu ret edilmiştir. Ancak Mahkemece fesih haklı mı, haksız mı yoksa geçerli sebebe mi dayanmakta olduğu hususlarında  davacının  delilleri  toplanmadan,  iddia  ettiği  hususlara  yönelik  bir araştırma yapılmadan, tarafların hak arama özgürlüğü kapsamında iddia, savunma, usulüne  uygun  şekilde  bilgilendirilme  ve  açıklama  yapma  hakkı  gözetilmeden tamamen davacının adil yargılanma hakkı kısıtlanarak karar verilmiştir. Bu itibarla adil yargılanma hakkı kamu düzenini ilgilendiren en önemli noktalardan biri olup Bölge Adliye Mahkemesince bir değerlendirme yapılması gerekirken hatalı gerekçe ile karar verilmesi bozma nedenidir […] .21 Yukarıda verilen her iki kararın sebeple bağlılık kuralı açısından ortak yanı şudur: İlk derece yargılamasında oluşan hata ve eksiklikler, istinaf aşamasında geçerli şekilde ileri sürülmemelerine rağmen, Yargıtay tarafından istinaf incelemesi kapsamına dâhil 21  Yargıtay 22. HD, E 2018/3323 K 2018/9615 T 24.4.2018 (Lexpera).1909İstanbul Hukuk Mecmuası 78/4edilmişlerdir. Bölge adliye mahkemesi, usulüne uygun şekilde ve süresinde ileri sürülmemiş olan istinaf nedenlerini incelemekten kaçınarak, sebeple bağlılık kuralını oldukça katı uygularken; Yargıtay, ilk derece yargılaması sırasında oluşan hata ve eksiklikleri kamu düzenine ilişkin olan hukuki dinlenilme ve adil yargılanma hakkı kapsamına alarak, sebeple bağlılık kuralının istisnası saymıştır.Yargıtay ın  anılan  kararları,  hak  arama  özgürlüğünün  sınırlarını  genişletmek bakımından isabetli olmakla birlikte, sebeple bağlılık kuralının sınırlarını belirlemek açısından ise yetersiz kalmaktadır. Şöyle ki; kamu düzeni kavramı, özellikle her hukuk kuralının toplumsal bir boyutu olduğu da düşünüldüğünde, farklı şekillerde yorumlanmaya ve esnetilmeye uygundur.22 Adil yargılanma ve hukuki dinlenilme hakkı örneğin, yargılamada çok geniş uygulama alanına sahip olan iki temel haktır. Adil  yargılanma  hakkı,  içerisinde,  mahkemelerin  bağımsızlığı  ve  tabii  hâkim ilkesinden, mahkemeye erişim hakkına; usul ekonomisi ilkesinden, aleniyet ilkesine ve hukuki dinlenilme hakkına kadar pek çok farklı ilkeyi barındırır (AİHS m 6; AY m 36).23 Aynı şekilde hukuki dinlenilme hakkı da kendi içerisinde, bilgilendirilme hakkı, açıklama ve delil gösterme hakkı, dikkate alınma hakkı gibi ana unsurlar yanında; bilgi ve belgelerin incelenebilmesi hakkı, sürpriz karar yasağı gibi başkaca yan unsuru barındırır (AY m 36; HMK m 27).24 Bu durumda, davanın açılmasından itibaren (hatta dava açılmadan önce eğer ihtiyati tedbir istenmiş ise o zamandan itibaren)25 ilk derece mahkemesi hükmünü verinceye kadar geçen sürede oluşabilecek pek çok eksiklik ve hata, adil yargılanma ve hukuki dinlenilme hakkı içerisinde değerlendirilerek, sebeple bağlılık kuralının istisnası olarak yorumlanabilir. İstisnai haller bu kadar geniş yorumlandığında ise, bu sefer, HMK m 355 de ifadesini bulan sebeple bağlılık kuralının hangi durumlarda uygulama alanı bulacağı sorusu önem kazanır. Bu soruya Yargıtay 22. Hukuk Dairesi nin 2017 yılında vermiş olduğu bir cevap oldukça dikkat çekicidir. Bu cevaba göre: ‘[…] Bölge Adliye Mahkemesi maddi vakıa  denetimi  bakımından  istinaf  sebepleri  ile  bağlıdır. Ancak,  Bölge Adliye Mahkemesi aynı zamanda hukukilik denetimi de yapmak durumundadır. Hukukilik denetimi bakımından ise istinaf sebepleri ile bağlı değildir […] .26 Görüldüğü gibi Yargıtay,  sebeple  bağlılık  kuralı  açısından  maddi  vakıa  denetimi  ile  hukukilik denetimi arasında bir ayrıma gitmiştir. Bu ayrımda, vakıa denetimi sebeple bağlı 22  Bkz Konuralp (n 12) 147-148; Tanrıver, kamu düzeni kavramına çok geniş bir içerik yüklenmesini, sebeple bağlılık kuralını bertaraf edecek tehlikeli bir adım olarak değerlendirmektedir. Bkz. Süha Tanrıver,  Konuralp in Tebliği Üzerine Değerlendirme, Medeni Usul ve İcra-İflas Hukukçuları Toplantısı VI (Türkiye Barolar Birliği Yayını 2008) 149.23  Murat Atalı/İbrahim Ermenek/Hilal Ünal Kaya, Yargı Örgütü (2. Bası Seçkin Yayıncılık 2019) 30 vd.24  Hakan Pekcanıtez, ‘Hukuki Dinlenilme Hakkı , Prof. Dr. Seyfullah Edis e Armağan (Dokuz Eylül Üniversitesi Yayınları 2000) 769 vd. 25  Hukuki dinlenilme hakkı, gerek davadan önce gerekse dava sırasında talep edilen ihtiyati tedbirde de geçerlidir. Bkz. Pekcanıtez (n 19) 764.26  Yargıtay 22. HD, E 2017/30909 K 2017/7476 T 03.04.2017 https://www.kararara.com/forum/viewtopic.php?t=461263 (Erişim Tarihi 25.03.2020); aynı yönde Yargıtay 22. HD, E 2017/33666 K 2017/12649 T 30.5.2017 (Lexpera).1910Ünal-Kaya / Medeni Yargıda İstinaf Sebepleriyle Bağlılık Kuralıolarak gerçekleşirken, hukuki denetim sebeple bağlı olmadan gerçekleşecektir. Ancak kararda, bu yöndeki ayrımın gerekçesine yer verilmemiştir. Hâlbuki HMK m 355 de, istinafta sebeple bağlılık kuralı açısından, vakıa ve hukukilik denetimi arasında bir fark gözetilmemiştir. Şayet kanun koyucu, istinaf aşamasında hukukilik denetiminin sebeple bağlı olmaksızın gerçekleşeceğini ön görmüş olsaydı, bunu tıpkı temyiz incelemesinin temyiz sebepleriyle bağlı olmadan gerçekleşeceğini düzenlediği gibi (HMK m 369/1), açıkça düzenleyebilirdi kanaatindeyiz. Böyle yapmak yerine, kanun koyucu, sebeple bağlılık kuralının tek istisnası olarak kamu düzenine aykırılık halini öngörmüştür. İlgili düzenlemeden çıkan sonuç, hukukilik denetiminin de sebeple bağlı olmaksızın gerçekleşebilmesi için, kamu düzenini ilgilendiren bir halin var olması gerektiğidir. Her ne kadar hukuk kurallarının tümü özde toplumsal düzeni sağlamak için var olsalar da, her hukuk kuralının doğrudan kamu düzeni/kamu yararı amacıyla sevk edilmediği de açıktır.27 Hal böyle olunca, hukukilik denetiminin vakıa denetiminden farklı olarak sebeple bağlı olmaksızın gerçekleşeceği yönündeki çözümün hukuki temeli de eksik kalmaktadır.Sebeple bağlılık kuralının sınırlarını belirlemek açısından Yargıtay ca geliştirilen maddi vakıa denetimi - hukuki denetim ayrımındaki diğer bir zorluk, yargılamada vakıa ve hukuki tespitin çoğu kez iç içe geçmiş olmasıdır. Hukuki bir tespit için önce vakıa tespitinin yapılmış olması gerektiği gibi, vakıa tespiti de çoğu kez hukuki bir değerlendirmeyi içerir.28 Örneğin, sık karşılaşılan istinaf sebeplerinden biri olan, ilk derece yargılamasında delillerin değerlendirilmesinde oluşabilecek bir eksiklik, hem vakıa hem de hukuki denetimi yakından ilgilendirir.29 Dolayısıyla, vakıa denetimi ile hukukilik denetim arasında yapılan ayrımdan, sebeple bağlılık kuralının sınırlarını belirlemek açısından, pratikte de bir fayda beklenemeyeceği kanaatindeyiz. Konuyla bağlantılı olarak son bir hususa dikkat çekmek gerekirse, bugün uygulamada en çok şikâyet edilen konuların başında gelen, bölge adliye mahkemelerinin yeniden tahkikat yapmaya yanaşmadıkları gerçeğinin arkasındaki nedenlerden birinin de, 27  Tekinay‘ın da belirttigi gibi, bir hukuk kuralının kamu düzeninden sayılabilmesi için, toplumun önemli ve doğrudan doğruya menfaatlerini korumaya yönelik olması gerekir. Bkz Selahattin Sulhi Tekinay/Sermet Akman /Haluk Hurcuoglu/Atlilla Altop, Borçlar Hukuku Genel Hükümler (6. Bası Filiz Kitabevi 1988) 540. Usul kuralları bazında ele alındığında ise, mahkemenin otoritesini güvence altına almak ya da şahsı düşünmeye sevk etmek üzere sevkedilmiş kuralların kamu düzenine ilişkin olduğunu kabul etmek gerekir. Bkz İlhan E Postacıoğlu, Medeni Usul Hukuku Dersleri (6. Bası Sulhi Garan Matbaası 1975) 339.28  Kurt Kuchinke, Grenzen der Nachprüfbarkeit tatrichterlicher Würdigung und Feststellungen in der Revisionsinstanz (Ernst und Werner Gieseking Verlag 1964) 58 vd, 98 vd; Erich Schwinge, Grundlagen des Revisionsrechts (Roehrscheid Verlag 1960) 48 vd; Adolf Baumbach/Wolfgang Lauterbach/Jan Albers/Peter Hartmann, Zivilprozessordnung, (76. Aufl. C.H.BECK Verlag 2018) § 546 Rn 4. Farklı yöndeki görüşler için: Friedrich Stein/Martin Jonas, Kommentar zur Zivilprozessordnung (22. Aufl Band 6 Mohr Siebeck Verlag  2013) § 546 Rn 5; Bernhard Wieczorek/Rolf A. Schütze/Prütting, Zivilprozessordnung und Nebengesetze Großkommentar (4. Aufl De Gruyter Verlag 2014) § 546 Rn 8 ff. 29  Wolfgang Krüger, Münchener Kommentar zur Zivilprozessordnung (5. Aufl C.H.BECK Verlag 2016) § 546 Rn 2, 3. 30  Bkz Hakan Pekcanıtez, ‘Yargıtay Yönünden Hukuk Muhakemeleri Kanunu nun Değerlendirilmesi  TBB Dergisi 2019 (144) 408 vd; Cenk Akil, ‘Bir İstinaf Sebebi Olarak HMK m. 353/1-a-6 Üzerine Değerlendirme , Türkiye Adalet Akademisi Dergisi 2019 (38) 2 vd.1911İstanbul Hukuk Mecmuası 78/4mahkemeler ve toplum nezdinde oluşan  dar istinaf modeli  ne ilişkin yanlış algı olduğunu düşünmekteyiz.  Dar istinaf modeli  başlığı altında, sürekli olarak istinaf mahkemelerinin hukuki denetim boyutunun vurgulanması, istinaf mahkemelerinin denetim görevinin asli, tespit edilen hataları giderme görevinin ise tali nitelikte olduğu gibi yanlış bir algıya sebebiyet vermektedir. Hâlbuki istinaf yargılamasında hukuki denetim ve vakıa denetimi aynı derecede öneme sahip olan iki denetim yoludur. İstinaf aşamasında tahkikatın bazı sınırlamalara tabi tutulmuş olması bu sonucu değiştirmez, zira bu sınırlandırma, vakıa denetiminin ikincil nitelikte olmasından değil, uyuşmazlığın istinafa gelmeden önce hâlihazırda bir mahkeme sürecinden geçmiş olmasından kaynaklanır. Ne var ki, Yargıtay ca sebeple bağlılık kuralı ile ilgili  olarak  geliştirilen   sınırlı  vakıa  denetimi-sınırsız  hukuki  denetim   ayrımı hâlihazırdaki bu yanlış algıyı besler niteliktedir. Nitekim bu ayrımda da, istinaf mahkemesinin hukuki denetim yapan organ olma özelliği ön plana çıkarılırken, aynı zamanda bir olay mahkemesi olduğu gerçeği ise ötelenmektedir. C. Sebeple Bağlılık Kuralının DeğerlendirilmesiSebeple bağlılık kuralının değerlendirilmesine geçmeden önce, istinaf ile neyin hedeflendiğini bir kez daha vurgulamak gerekir. İstinaf ile hedeflenen, ilk derece mahkemesi kararlarının, ikinci derecede gözden geçirilerek, tespit edilen maddi ve hukuki hataların mümkün olduğunca bu aşamada giderilmesi ve vatandaşlara daha etkin bir hukuki himaye sağlanmasıdır.32 Şüphesiz istinaf mahkemesi ilk derece mahkemesinin doğru tespitleriyle bağlı olmalıdır. Zira pek çok ülkede olduğu gibi, ülkemizde de ikinci derece yargılaması, ilk derece yargılamasının baştan sona bir tekrarı olarak değil, daha çok bir kontrol mekanizması olarak düşünülmüştür.33 Ancak 31  Dar (sınırlı) istinaf modeli hakkında bkz Ejder Yılmaz, İstinaf, (2. Bası Yetkin Yayınları 2005) 22; Selçuk Öztek, ‘Adalet Bakanlığı Üst Mahkemeler Hukuk Komisyonu Tarafından Hazırlanmış Olan Üst Mahkemeler Tasarısı  Yargı Reformu 2000 Sempozyumu (İzmir Barosu Yayınları 2000) 104-105; Yıldırım (n 2) 45 vd; Nevhis Deren-Yıldırım, ‘Teksif İlkesi Açısından İstinaf  İstinaf Mahkemeleri Uluslararası Toplantı, 7-8- Mart 2003 (Türkiye Barolar Birliği Yayını 2004) 269.32   Temyiz üzerine verilecek hüküm sadece hukuka aykırılığı denetler; bu nedenle maddi ve hukuki gerçeklere ulaşmak ve adli hataları gidermek bakımından, uyuşmazlık ve çekişmenin maddi olay yani ispat yönünden ve hukuka aykırılık açısından uygun bir sonuca bağlanıp bağlanmadığını denetleyen ve temyiz yolundan önce gelen ayrı bir kanun yoluna gereksinim olduğu gerçeği ortaya çıkmaktadır . 5235 Sayılı Kanun Genel Gerekçe.33  Almanya, İsviçre ve Avusturya hukuk sistemlerinde de istinaf mahkemesi, kural olarak ilk derece mahkemesinin (doğruluğunda şüphe gerektirmeyen) tespitleri ile bağlıdır. Ancak Alman Medeni Usul Kanunu‘nda istinaf incelemesinin sebeple bağlı olmadan gerçekleseceği açıkça düzenlenmiş (§ 529/2 dZPO), İsvicre Medeni Usul Kanunda da istinaf incelemesini sebeple sınırlayan herhangi bir hükme yer verilmemiştir. İsviçre‘de istinafın sebeple bağlı olmadığı yönündeki görüşler için bkz Oliver M. Kunz/Urs. H. Hoffmann-Nowotny/ Demian Stauber (Hrsg), ZPO-Rechtsmittel Berufung und Beschwerde Kommentar (Helbing Lichtenhahn Verlag 2013) 98, Rn 92;   Michael Graber, Die Berufung in der Schweizerischen Zivilprozessordnung (Dike Verlag 2011) 146. Türk Hukukundaki düzenlemeye benzer bir şekilde, istinafta sebeple bağlılık kuralına Avusturya Medeni Usul Kanunu içerisinde rastlanmaktadır (§ 462/1 öZPO). Ancak Avusturya Hukuk Sisteminde bir yandan ikinci derece yargılaması sınırlandırılırken, diğer yandan ilk derece yargılamasını güçlendirici önlemler alınmıstır. Bu hukuk sisteminde „Konzentration des Verfahrens auf die erste Instanz , yani yargılamada ağırlıgın ilk derecede olması prensibi gecerli olup, uyusmazlıgın ilk derece asamasında mümkün olduğunca derinlemesine incelenmesine yönelik tedbirlere agırlık verilmistir. Bkz. Andreas Konency, ‘Die Berufung im österreichischen Recht und ihre Bewährung , ZZP 1994 (107) 483; Peter Böhm, ‘Was will das Neuerungsverbot? Hintergrund, Funktion und Einfluß auf das Prozessverhalten in erster Instanz , 100 Jahre ZPO (Manzsche Verlags- und Unıversitaetsbuchhandlung 1998) 241. Ve de en önemlisi Avusturya da istinaf asamasında taraflara avukatla temsil zorunluluğu getirilmistir (§ 463/2 öZPO). Dolayısı ile bu hukuk sisteminde sebeple bağlılık kuralının yaratacagı olumsuz sonucların ülkemiz hukuk sistemindeki kadar etkili olmaması beklenebilir. 1912Ünal-Kaya / Medeni Yargıda İstinaf Sebepleriyle Bağlılık Kuralıistinaf mahkemesinin, ilk derece mahkemesinin vakıa veya hukuki tespitinde bir eksiklik yahut hata görmesi durumunda, artık bu yanlışlığın – taraflarca istinaf sebebi yapılmış olup olmadığına bakılmaksızın – giderilebilmesi gerektiği kanaatindeyiz. Aksi durum, istinaf mahkemesinin gerçekler karşısında gözlerini kapatması ve ilk derece hükmündeki yanlışlığı olduğu gibi kararına esas almasına yol açacaktır ki, böylesi bir sonuç ne istinafın daha doğru ve adil kararlara ulaşma, ne de medeni usul hukukunun maddi gerçeğe ulaşma amacı ile bağdaşır. Diğer yandan, istinafa başvurarak ilk derece mahkemesi kararını kanun yoluna götüren kişiye, aslında kararın gerçekten hatalı olduğunu, ancak kendisinin bu hatayı istinaf dilekçesinde belirtmemesi nedeniyle dikkate alınamadığını açıklamak oldukça güçtür. Özellikle avukatla temsil zorunluluğunun olmadığı ülkemizde, hak arayanlardan, ilk derece yargılaması sırasında oluşmuş tüm hata ve eksiklikleri eksiksiz olarak dilekçelerinde göstermelerini beklemenin adil bir çözüm olduğu söylenemez. Göz ardı edilmemesi gereken bir diğer husus, sebeple bağlılık kuralı uyarınca istinaf aşamasında giderilemeyen bazı hata ve eksikliklerin, daha sonra temyiz incelemesine konu olabilecek olmasıdır. Zira Hukuk Muhakemeleri Kanununda öngörülen temyiz incelemesinde sebeple bağlılık söz konusu değildir (HMK m 369/1). Yukarıda verdiğimiz, ilk derece yargılamasında oluşan bilirkişi raporundaki eksiklik örneğinden yola çıkacak olursak, Yargıtay bu gibi durumlarda, rapordaki eksiklik veya çelişkinin istinafta giderilmemiş olmasını bozma nedeni saymaktadır.34 Yargıtay 15. Hukuk Dairesi nin 24.05.2018 tarihli bir kararında, yerel mahkemece alınan esas ve ek bilirkişi raporlarındaki çelişkilerin istinaf aşamasında giderilmemesi bozmayı gerektirerek, şu ifadelere yer verilmiştir:  […] Bu durumda bölge adliye mahkemesince  6100  sayılı  HMK nın  281/3.  maddesi  uyarınca  maddi  gerçeğin ortaya  çıkması  için  yeniden  oluşturulacak  konusunda  uzman  teknik  bilirkişi kurulundan davalı iş sahibinin teknik içerikli itirazlarını da göz önünde tutarak ... rapor alınıp değerlendirilerek ... sonucuna uygun bir karar verilmesi gerekirken bu hususlar üzerinde durulmaksızın hatalı hukuki yorumla ve eksik inceleme ile yazılı şekilde hüküm verilmesi doğru olmamış kararın bozulması uygun bulunmuştur[…] .35  Dolaysıyla  istinaf  aşamasında  giderilebilecek  bir  hatanın,  sebeple  bağlılık kuralına takılarak bu aşamada giderilememesi ancak bir sonraki aşama olan temyiz incelemesine konu olması, usul ekonomisi açısından da uygun bir çözüm değildir. Bir diğer bakış açısından ele alındığında ise, hukuk sistemimizde hatırı sayılır miktardaki mahkeme kararına karşı istinaftan sonra temyiz yolunun kapalı olduğu 34  Yargıtay 22. HD, E 2018/103 K 2018/3153 T 14.2.2018 (Lexpera); Yargıtay 22. HD, E 2019/5775 K 2019/16311 T 16.09.2019  (Kazancı). Ermenek, kamu düzenine ilişkin haller hariç olmak üzere, tarafların istinaf incelemesinin kapsamı dışında bıraktığı hususların kendiliğinden temyiz incelemesinin de kapsamı dışında bırakılmış sayılması gerektiğini düşünmektedir. Ermenek (n 13) 11-12.35  Yargıtay 15. HD, 24.5.2018, E 2017/2797 K 2018/2148 (Kazancı).1913İstanbul Hukuk Mecmuası 78/4düşünüldüğünde, sebeple bağlılık kuralı gereğince istinaf aşamasında giderilemeyen bazı hata ve eksikliklerin, olduğu gibi kalma tehlikesi de mevcuttur. HMK  m  355  hükmünün  gerekçesi  incelendiğinde,  istinaf  mahkemelerine tanınan  yeniden  tahkikat  yapabilme  yetkisinin,  sebeple  bağlılık  kuralına  neden olarak  gösterildiğini  görüyoruz:   […]    bölge  adliye  mahkemesinde  yapılacak incelemede  tarafların  ileri  sürdüğü  sebeplerle  bağlı  kalınmasının  nedeni,  bölge adliye mahkemesinin ilk derece mahkemesinin kararının kanuna aykırılığını tespit etmesi hâlinde, çoğu zaman yeniden yargılama yaparak yeni bir karar verebilmesidir […] . Yeniden yargılama yapabilme yetkisinin ne suretle sebeple bağlılık kuralını gerektirdiğini anlamak güçtür. Kanun koyucunun bu yöndeki tutumunu, istinaf aşamasında  yapılacak  tahkikatı  sınırlı  tutmak  istemesinin  göstergelerinden  biri olarak kabul etmek mümkündür. Ancak hukuki bir müesseseye getirilen sınırlama, o müessesenin ruhunu ve amacını boğar nitelikte de olmamalıdır. İstinaf mahkemeleri aynı zamanda bir olay mahkemesi olarak, gerektiğinde ilk derece tespitleri yerine kendi tespitlerini koyabilen mahkemelerdir.  İstinaf mahkemelerine tanınan yeniden tahkikat yapabilme yetkisi de, madde gerekçesinde belirtilenin aksine,  tespit edilen hataların mümkün olduğunca geniş çerçevede (maddi-hukuki hata ayrımı olmadan)  giderilebilmesi amacına hizmet eder.D. Sebeple Bağlılık Kuralının Tasarruf İlkesi ve Aleyhe Karar Verme Yasağı ile Olan İlişkisiİlk derece yargılamasında olduğu gibi, istinaf aşamasında da kural olarak tasarruf ilkesi geçerlidir. İstinaf incelemesini başlatmak, konusunu tespit etmek ve davaya son  veren  taraf  işlemlerinden  biriyle  bitirebilmek,  tarafların  inisiyatifindedir. Bu çerçevede, istinafta sebeple bağlılık kuralının da taraf iradesine ve tasarruf yetkisine üstünlük tanınmasının doğal bir sonucu olarak kabul edilip edilemeyeceği tartışılabilir.37 Burada ilk dikkat edilmesi gereken husus, taleple bağlılık kuralını sebeple bağlılık kuralından ayırmaktır. İstinafta geçerli olan tasarruf ilkesinin diğer bir sonucu da, hâkimin taraflarca ileri sürülen taleplerle bağlı olmasıdır.38 İstinaf mahkemesi, talep edilenden fazlasına hükmedemeyeceği gibi, ancak daha azına hükmedebilir. Taleple bağlılık kuralının da tek istisnası yine kamu düzenine aykırılık halleridir.  Bu  kural  gereğince  mahkeme,  istinafa  başvuran  tarafın  dilekçesinde gösterdiği  nedenlerden  farklı,  başkaca  bir  hukuka  aykırılık  tespit  etse  bile, başvurucunun talebinden fazlasına hükmedemeyecektir. Örneğin, aleyhe verilmiş 36  Özellikle temyiz için öngörülen yüksek parasal sınır ve  HMK md. 362 içerisindeki diğer düzenlemeler önemlidir. Bunun dışında münferit kanunlar içerisinde de istinafla birlikte kesinleşecek kararlara rastlamak mümkündür. Ülkemizde Almanya dakine benzer bir  Zulassungsrevision  (§ 543 dZPO), yani uyuşmazlık konusunun anlam ve önemine binaen başlatılabilen bir temyiz yolu da öngörülmediğinden, temyize götürülebilecek kararlar oldukça sınırlıdır.37  Bu yönde bkz Akkaya (n 4) 179.38  Yargıtay 10. HD, E 2017/439 K 2018/3105 T 5.4.2018 (Lexpera). Taleple bağlılık ilkesinin istinaftaki yasal dayanakları için bkz Murat Atalı, Medeni Usul Hukukunda Aleyhe Bozma Yasağı (Yetkin Yayınları 2014) 28. 1914Ünal-Kaya / Medeni Yargıda İstinaf Sebepleriyle Bağlılık Kuralıbir  kararın  kısmen  kaldırılması  talebiyle  istinafa  başvurulması  halinde,  istinaf mahkemesi, kararın tümden iptalini gerektirecek bir hukuka aykırılık tespit etse bile, bu aykırılık kamu düzenini ilgilendirmediği sürece, kararın tümden iptaline karar veremeyecektir.39 Sebeple bağlılık kuralı ise, talep edilene gösterilen nedenle ilgili bir kuraldır. Dolayısıyla mahkemenin, gösterilen nedenden farklı bir istinaf sebebi tespit etmesi durumunda bunu dikkate alabilmesinin tasarruf ilkesine ve taleple bağlılık ilkesine aykırı bir yanı yoktur. Kaldı ki Umar ın da isabetle belirttiği gibi, istinaf başvurusu yapan tarafın iradesi  açıkça öne sürmediğim bir sebep varsa dikkate alınmasın  yönünde de değerlendirilmemelidir.40Sebeple bağlılık kuralı değerlendirilirken dikkate alınması  gereken bir diğer husus, yine tasarruf ilkesi ile yakın ilişki içerisinde olan,  aleyhe karar verme yasağı  dır. Bu yasak, kanun yoluna taraflardan yalnız birinin başvurması halinde, hükmün başvuran taraf aleyhine değiştirilememesini ifade eder. Aleyhe karar verme yasağının sağladığı fayda, tarafların daha dezavantajlı konuma düşme endişesi ile kanun yoluna başvurmaktan kaçınmalarının önüne geçerek, hak arama özgürlüğünün çerçevesini genişletmesidir.41  Kamu  düzenine  aykırılık  halleri  ayrık  olmak  üzere,  istinaf mahkemesi incelemesi sırasında, istinafa başvuran taraf aleyhine bir sebep tespit etse bile, bunu dikkate alıp başvurucuyu ilk derece mahkemesi kararında olduğundan daha dezavantajlı konuma düşürecek bir karar verememelidir.43 Bu bağlamda, istinaf incelemesi sırasında, taleple bağlılık ilkesine ve aleyhe karar verme yasağına riayet edildiği ölçüde, sebeple bağlılık kuralından vazgeçilebileceği kanaatindeyiz. İstinaf mahkemesi, şayet yerel mahkeme kararında, istinaf talebinde bulunan tarafın gösterdiği sebeplerden başkaca bir hukuka aykırılık tespit ederse, bu aykırılığı (vakıa-hukuki hata ayrımı olmaksızın) başvuran lehine olacak şekilde giderebilmelidir. Ancak tüm bu söylenenlerden, istinaf mahkemesinin her başvuruda, ilk derece mahkemesi kararını kendiliğinden, baştan sona gözden geçirmesi gerektiği gibi bir sonuca da varılmaması gerekir.44 Kural olarak istinaf mahkemesi, ilk derece mahkemesinin doğruluğundan şüphe gerektirmeyen hukuki ve vakıa tespitleriyle bağlı olmalıdır. Şayet istinafa başvuran taraf, ilk derece mahkemesi tespitlerinde bir 39  Akkaya (n 4) 218 vd.40  Umar (n 4) 1030.41  Benedikt Seiler, Die Berufung nach ZPO (Schulthess Verlag 2013) 193 Rn 441. Güvenin korunması ilkesi ve aleyhe bozma yasağı arasındaki ilişki icin bkz: Atalı (n 33) 79 vd.42  Atalı, mahkemenin re sen karar verebildiği her halde, aleyhe karar verme yasaginin genel olarak ortadan kalktiginin söylenemeyecegini belirtmektedir.  Bkz Atalı (n 33) 104.43  Taraflar arasında görülen tapu iptali-tescil/tazminat davası sonunda, yerel mahkemece davanın kabulüne karar verilmiştir. Kararı davalı istinafa götürmüş, bunun üzerine Bölge Adliye Mahkemesi ilk derece mahkemesinin kararını kaldırılarak, davanın yeni pay oranları üzerinden kabulüne ilişkin yeni bir karar vermiştir. Ancak somut olayda, davacı tarafın istinaf isteği bulunmamasına ve davalı tarafın da hükmedilen pay oranlarının düzeltilmesini istinaf nedeni yapmamasına rağmen, davalı aleyhine olacak şekilde, ilk derece mahkemesi kararının kaldırılarak davanın yeni pay oranları üzerinden kabulüne ilişkin verilen karar, Yargıtay tarafından hatalı görülerek, bozmaya sebep olmuştur. Yargıtay 1. HD, E 2017/5308 K 2018/8185 T 27.03.2018 (Lexpera). 44  Bkz. Stein/Jonas (n 23) § 529 Rn 2; Melanie Lehmann, Anforderungen an die Begründung der Berufung, http://zpogerichtspraxis.ch/beitrag/anforderungen-an-die-begruendung-der-berufung (Erişim Tarihi: 26.03.2020) 1915İstanbul Hukuk Mecmuası 78/4hata yahut eksiklik olduğunu düşünüyor ise, bu durumu dilekçesinde gerekçeleriyle birlikte belirtmelidir. Ancak istinaf mahkemesi, gösterilen gerekçelerden farklı bir şüphe duyulması gereken halin varlığını tespit ederse, bu durumu da her zaman dikkate alabilmeli ve gerektiğinde yeniden inceleme yapabilmelidir. Aksinin kabulü, ilk derecede verilen kararın, barındırdığı hata ve eksiklikler ile birlikte kesinleşme ihtimalini  doğuracaktır  ki,  bu  sonuç  istinaf  kanun  yolundan  beklenen  faydayı sağlamaktan uzaktır. Yargıtay ın yukarıda incelediğimiz kararları da aslında sebeple bağlılık kuralının yaratabileceği  olumsuz  sonuçları  gidermeye  yöneliktir.  Ancak  kamu  düzeni istisnasının geniş yorumlanması suretiyle bulunan çözümler, daha çok münferit olay adaletini sağlamaya yönelik tampon çözümler olarak kalmakla birlikte, sebeple bağlılık kuralına bir çerçeve çizmek bakımından yetersizdir. Yine vakıa denetiminde sebeple bağlı olunacağı ancak hukuki denetimde olunmayacağı yönündeki çözüm, hem hukuki temelden hem de pratik bir fayda sağlamaktan uzaktır. Bunun yerine, HMK m 355 de yapılacak yeni bir düzenleme ile istinaf mahkemelerinin sebeple bağlılık kuralından kurtarılması düşünülmelidir.SonuçYargılamanın  her  aşamasında  önem  arz  eden  gerekçelendirme  kuralı,  istinaf aşamasına gelindiğinde özel bir dikkat gerektirir, zira uyuşmazlık istinaf mahkemesi önüne  gelmeden  önce  hâlihazırda  bir  mahkeme  sürecinden  geçmiştir.  İstinaf incelemesi artık kural olarak bu mahkeme sürecindeki hata ve eksiklikler üzerinden ilerleyecektir. İlgili hata ve eksikliklerin neler olduğunun başvuru dilekçesinde gösterilmesi, bir yandan istinaf mahkemesine yön gösterirken; diğer yandan da karşı tarafa istinaf sebeplerine karşı koyabilme imkânı verir. Belirli bir emek ve zaman harcanarak alınmış mahkeme kararına karşı hangi yönlerden itiraz edildiğini bildirmek, davanın her aşamasında özen yükümlülüğü (HMK m 29 karş HMK m 351) altında olan taraftan beklenmesi gereken zorunlu bir sonuç olarak kabul edilmelidir. Hiçbir neden gösterilmeksizin başlayan istinaf incelemeleri, keyfi başvurulara neden olabileceği gibi, hukuki güvenliği ve öngörülebilirliği de zedeler. Kanun koyucu, her ne kadar sebep gösterilmeyen istinaf başvurularının sadece kamu düzeni yönünden incelenmesi  gerektiği  yönündeki  düzenlemesiyle  kamu  düzenini  koruduğunu düşünse  de,  aslında  kamu  düzenini  ciddi  bir  tehlike  altına  atmaktadır.  Olması gereken, gerekçelendirilmemiş istinaf başvurularının, ön inceleme aşamasında esasa girilmeden reddedilmesidir. Ön incelemede öncelikli karar verilmesini düzenleyen HMK m 352/1 ve 3 hükmü bu yöndeki bir çözüme yasal dayanağı hazırlamıştır.Her  ne  kadar  istinafa  başvuran  taraftan,  istinaf  sebeplerini  ve  gerekçesini dilekçesinde  göstermesini  beklemek  gerekir  ise  de,  bu  gereklilik,  istinaf 1916Ünal-Kaya / Medeni Yargıda İstinaf Sebepleriyle Bağlılık Kuralımahkemesinin ilk derece mahkemesi kararında başkaca bir hata yahut eksiklik tespit etmesi halinde, ilgili aykırılığı giderememesi sonucunu doğurmamalıdır. Zira istinafın temel amacı, maddi ve hukuki gerçeklere uygun kararlarla güçlü bir hukuki himayenin sağlanmasıdır. İstinafın ilk derece ile temyiz arasında konumlanması, yeniden tahkikat yapabilmesi ve istinaf hâkimlerinin özellikle tecrübeli hâkimler arasından seçilmesi de bu amacı destekler niteliktedir. İstinaf incelemesini tarafların gösterdiği sebeplerle bağlı tutmak, istinafla elde edilmek istenen amacın önünde ciddi bir engeldir. Nitekim Yargıtay bu tehlikeyi öngörerek uygulamada bazı formüller geliştirmiştir. Bunlardan ilki, sebeple bağlılık kuralının istisnası olan kamu düzenini geniş yorumlamak suretiyle istinaf incelemesinin sınırlarını genişletmektir. İkincisi ise, istinaf incelemesini sadece vakıa denetimi sırasında sebeple bağlı tutmak, hukuki denetimde ise böyle bir sınırlama getirmemektir. İlk formül kamu düzeni gibi muğlak bir ifadeden yola çıkması ve her olayın özelliğine göre değişkenlik gösterebilmesi nedeniyle kalıcı bir çözüm değildir. İkinci formül ise hem teoride hem de pratikte yetersizlikler içermektedir. Bunun yerine, yapılacak yeni bir düzenleme ile istinaf mahkemelerinin sebeple bağlılık kuralından kurtarılması düşünülmelidir. Hakem Değerlendirmesi: Dış bağımsız.Çıkar Çatışması: Yazar çıkar çatışması bildirmemiştir.Finansal Destek: Yazar bu çalışma için finansal destek almadığını beyan etmiştir.Peer-review: Externally peer-reviewed. Conflict of Interest: The author has no conflict of interest to declare.Grant Support: The author declared that this study has received no financial support.1917İstanbul Hukuk Mecmuası 78/4",
     "Kaynakça": "Akil C, ‘Bir İstinaf Sebebi Olarak HMK m. 353/1 a 6 Üzerine Değerlendirme , 2019 (38) Türkiye Adalet Akademisi Dergisi 1 18.Akil C, İstinaf Kavramı (Yetkin Yayınları 2010).Akkaya T, Medeni Usûl Hukukunda İstinaf (Yetkin Yayınları 2009).Alangoya H Y ve Yıldırım M K ve Deren Yıldırım N, Medeni Usûl Hukuku Esasları (6. Bası Beta Basım Yayın 2009).Arpacı Ö, ‘Mahkeme Kararları Işığında Ölüme Bağlı Tasarruf İle Sağlararası Hukuki İşlemlerin Ayrımında Geliştirilen Kriterler , 2020 (24)  AHBV Üniversitesi Hukuk Fakültesi Dergisi 127168.Artık S A, ‘İstinaf Kanun Yolunda Kamu Düzeni Kavramı , 2018 (134) TBB Dergisi 257 292. Atalı M, Medeni Usul Hukukunda Aleyhe Bozma Yasağı (Yetkin Yayınları 2014).Atalı M ve Ermenek İ ve Kaya H Ü, Yargı Örgütü (2. Bası Seçkin Yayıncılık 2019).Baumbach A ve Lauterbach W ve Albers J ve Hartmann P, Zivilprozessordnung, (76. Bası C.H.BECK Verlag 2018).Bolayır N, Medeni Usûl Hukuku nda Hâkimin Hukuku Re sen Uygulaması İlkesi (On İki Levha Yayıncılık 2019).Böhm P, ‘Was will das Neuerungsverbot? Hintergrund, Funktion und Einfluß auf das Prozessverhalten in erster Instanz , 100 Jahre ZPO (Manzsche Verlags  und Unıversitaetsbuchhandlung 1998) 239 248.Budak A C ve Karaaslan V, Medeni Usul Hukuku (3. Bası Adalet Yayınevi 2019).Deren Yıldırım N, ‘İstinafın Gerekçelendirilmesi ve İstinaf Sebepleri  Prof. Dr. Özer Seliçi ye Armağan (Seçkin Yayıncılık 2006) 693 712. Deren Yıldırım N, ‘Teksif İlkesi Açısından İstinaf  İstinaf Mahkemeleri Uluslararası Toplantı, 7 8  Mart 2003 (Türkiye Barolar Birliği Yayını 2004) 267 284.Ermenek  İ,  ‘İstinaf  Kanun  Yolu  ve  Bölge  Adliye  Mahkemesinin  İnceleme  Sınırlarının Kapsamı ,https://www.izmirbarosu.org.tr/Upload/files/haberler/%C4%B0stinaf%20Kanun%20Yolu%20ve%20B%C3%B6lge%20Adliye%20Mahkemesinin%20%C4%B0nceleme%20S%C4%B1n%C4%B1rlar%C4%B1n%C4%B1n%20Kapsam%C4%B1.pdf  (Erişim  Tarihi: 24.03.2020). Graber M, Die Berufung in der Schweizerischen Zivilprozessordnung (Dike Verlag 2011).Kavak Y, Medeni Hukukun Hâkim Tarafından Uygulanması (Legal Yayıncılık 2019).Konca Kurt N ve Damar C, ‘İş Yargısında İstinaf Kanun Yolu , 2016 (125)  TBB Dergisi 187 230.Konency A, ‘Die Berufung im österreichischen Recht und ihre Bewährung , 1994 (107)  ZZP 481498.Konuralp H, ‘İstinafta Kamu Düzeni Kavramı , Medeni Usul ve İcra İflas Hukukçuları Toplantısı VI (Türkiye Barolar Birliği Yayını 2008) 133 150.Krüger W, Münchener Kommentar zur Zivilprozessordnung (5. Bası C.H.BECK Verlag 2016).Kuchinke K, Grenzen der Nachprüfbarkeit tatrichterlicher Würdigung und Feststellungen in der Revisionsinstanz (Ernst und Werner Gieseking Verlag 1964).Kuru B, İstinaf Sistemine Göre Yazılmış Medeni Usul Hukuku (Legal Yayıncılık 2016).Kunz O M ve Hoffmann Nowotny Urs H ve Stauber D(Hrsg), ZPO Rechtsmittel Berufung und Beschwerde Kommentar (Helbing Lichtenhahn Verlag 2013).1918Ünal Kaya / Medeni Yargıda İstinaf Sebepleriyle Bağlılık KuralıLehmann M, Anforderungen an die Begründung der Berufung, http://zpo gerichtspraxis.ch/beitrag/anforderungen an die begruendung der berufung (Erişim Tarihi: 26.03.2020). Namlı M, ‘İş Uyuşmazlıkları ve İstinaf , 2016 (36)  Sicil İş Hukuku Dergisi 119 147.Özekes M, ‘Hukuk Yargılamasında Süre Tutum Müessesesi Yoktur , Prof. Dr. Saim Üstündağ a Armağan (Adalet Yayınları 2009) 389 vd.Özekes M, Pekcanıtez Usûl Medenî Usûl Hukuku (15. Bası On İki Levha 2017).Öztek S, ‘Adalet Bakanlığı Üst Mahkemeler Hukuk Komisyonu Tarafından Hazırlanmış Olan Üst Mahkemeler Tasarısı  Yargı Reformu 2000 Sempozyumu (İzmir Barosu Yayınları 2000) 104 114.Pekcanıtez H, ‘Hukuki Dinlenilme Hakkı , Prof. Dr. Seyfullah Edis e Armağan (Dokuz Eylül Üniversitesi Yayınları 2000) 753 791.Pekcanıtez H, ‘Yargıtay Yönünden Hukuk Muhakemeleri Kanunu nun Değerlendirilmesi  2019 (144) TBB Dergisi 383 419.Pekcanıtez H ve Atalay O ve Özekes M, Medeni Usûl Hukuku (Ders Kitabı) (6. Bası Vedat Kitapçılık 2018).Postacıoğlu İ E., Medeni Usul Hukuku Dersleri (6. Bası Sulhi Garan Matbaası 1975).Schwinge E, Grundlagen des Revisionsrechts (Roehrscheid Verlag 1960).Seiler B, Die Berufung nach ZPO (Schulthess Verlag 2013).Stein F ve Jonas M,  Kommentar zur Zivilprozessordnung (22. Aufl Band 6  Mohr Siebeck Verlag  2013).Tanrıver S,  Konuralp in Tebliği Üzerine Değerlendirme, Medeni Usul ve İcra İflas Hukukçuları Toplantısı VI (Türkiye Barolar Birliği Yayını 2008) 148 150.Tekinay S S ve Akman S ve Hurcuoğlu H ve Altop A, Borçlar Hukuku Genel Hükümler (6. Bası Filiz Kitabevi 1988).Tuğsavul M T, İstinaf İncelemesi Sonucunda Verilebilecek Kararlar, 2018 (134) TBB Dergisi 313355.Umar B, Hukuk Muhakemeleri Kanunu Şerhi (2. Bası Yetkin Yayınları 2014).Wieczorek B ve Schütze R A,  Zivilprozessordnung und Nebengesetze Großkommentar (4. Bası De Gruyter Verlag 2014).Yayla D M, İstinaf Kanun Yolunda Yeniden Tahkikat Yapılması (Yetkin Yayınları 2014).Yıldırım M K, Hukuk Devletinin Gereği: İstinaf (Nesil Matbaacılık 2000).Yılmaz E, İstinaf (2. Bası Yetkin Yayınları 2005).1919"
}