{
     "Tip": "Makale",
     "Dergi İsmi": "İstanbul Hukuk Mecmuası ",
     "Üniversite İsmi": "İstanbul Üniversitesi",
     "Gün": "23",
     "Ay": "10",
     "Yıl": "2019",
     "Cilt": "77",
     "Sayı": "2",
     "Başlık": "Işverenin Engelli Işçi Çalıştırma Yükümlülüğü",
     "Title": "The Liability of the Employer to Employ Disabled Employee",
     "Yazar İsmi": [

          "Ayşe Köme Akpulat"
     ],
     "Danışman İsmi": "",
     "Anahtar Kelimeler": [
          "İş Kanunu", "Engelliler", "İstihdam", "Çalışma hakkı", "Sosyal devlet", "Korumalı işyeri"
     ],
     "Keywords": [
          "Labour Law", "Person with disabilities", "Employment", "Right to work", "Social state", "Sheltered workplaces"
     ],
     "Özet": "Engelliler; sağlık, eğitim ve istihdam konusunda çeşitli sorunlar yaşamakta ve bu anlamda dezavantajlı gruplar arasında yer almaktadır. 1948 tarihli İnsan Hakları Evrensel Beyannamesi nin 25. maddesinde, herkesin engellilikten doğan geçim sıkıntısı durumunda korunması gerektiği açıklanmıştır. Birleşmiş Milletler Engelli Kişilerin Haklarına İlişkin Sözleşme de de engellilerin hakları ve taraf devletlerin yükümlülükleri düzenlenmiştir. Bu Sözleşmenin 27. maddesine göre, taraf devletler çalışma hakkının gerçekleşmesini güvence altına alacak ve destekleyeceklerdir. Türkiye de de engellilere ilişkin çok sayıda yasal düzenleme yapılmıştır. Bunlardan biri de 4857 sayılı İş Kanunu nun 30. maddesidir. Maddede, işverenlere işyerlerinde engelli işçi çalıştırma yükümlülüğü getirilmiştir. Buna göre, elli veya daha fazla sayıda işçi çalıştıran işverenler, belirli sayıdaki engelli işçiyi meslek, beden ve ruhi durumlarına uygun işlerde çalıştırmakla yükümlüdür. Bu sayı özel sektör işyerlerinde yüzde üç, kamu işyerlerinde ise yüzde dörttür. Aynı il sınırları içinde birden fazla işyeri bulunan işverenin bu kapsamda çalıştırmakla yükümlü olduğu işçi sayısı, toplam işçi sayısına göre hesaplanır. Bu çalışma, İş Kanunu nun 30. maddesini ilgili mevzuat çerçevesinde incelemeyi amaçlamaktadır.",
     "Abstract": "Disabled people, having various problems with health, education, and employment, are among the disadvantaged groups. In Article 25 of the Universal Declaration of Human Rights 1948, it is explained that everyone should be protected in case of a lack of livelihood arising from disability. The United Nations Convention on the Rights of Persons with Disabilities also regulates the rights of persons with disabilities and the obligations of the contracting states. According to Article 27 of the Convention, contracting states shall secure and support, ensuring the right to work. Also, in Turkey, a large number of legal arrangements have been made for persons with disabilities. One of them is article 30 of Labour Law no. 4857. By this Article, employers are obliged to employ disabled workers in the workplace. Accordingly, employers employing fifty or more workers are obliged to employ a certain number of disabled workers in jobs suitable for their occupation, body and mental status. This number is 3 percent in private sector workplaces and 4 percent in public workplaces. The number of workers the employer is obliged to employ in this scope is calculated according to the total number of employees for those employers who have more than one workplace within the same province boundaries. This study aims to examine article 30 of the Labour Law within the framework of the relevant legislation.",
     "Metin": "Sosyal hayatta dezavantajlı gruplar arasında kabul edilen engellilerin; eğitim ve sağlık hizmetlerine ulaşması, sosyal korumadan yararlanması kadar, istihdam edilebilmesi de son derece önemlidir. Zira işsizlik,  işsiz kalan tüm bireylerde faydasız bir insan olduğu hissini yaratmakta ve kişiyi moral çöküntü içine sokmaktadır 2. Engellilerin çalışma hayatına aktif olarak katılamaması kendilerinin ve ailelerinin ekonomik geleceğini tehlikeye düşürdüğü gibi, işsizliğin önemli etkilerinden olan toplumsal barışın zedelemesine de yol açar. Engellilerin çalışma hayatında var olması ve bu varlığını sürdürmesi işsizlik riskinin yarattığı sosyal etkileri ortadan kaldıracağı  gibi,  çalışan  engelliler,  bu  çalışmalarına  dayanarak  sosyal  sigorta korumasından yararlanacağından, sosyal güvenlik bütçesinden engellilere yönelik yapılan harcamalarda da (sosyal yardım ve hizmetlerde) azalma olacaktır. Bu nedenle, her birey gibi engelli bireylerin de işgücü alanında yer alması gerek bireysel gerek toplumsal açıdan birçok faydayı beraberinde getirmektedir. Engellilere ilişkin politikalar, engellileri sosyal yardım kapsamında korumak şeklindeki pasif politikalarla başlamışken; bugün için gelinen nokta, engellilerin istihdama tam katılımının sağlanması yönündeki aktif politikalara dönüşmüştür. Ülkemizde de engellilerin istihdam edilebilirliğini sağlamak ve istihdam oranını arttırmak  amacıyla  çeşitli  düzenlemeler  yapılmış  ve  işverenlere  bu  yönde  bir yükümlülük getirildiği gibi, teşvik uygulamaları da hayata geçirilmiştir. Kuşkusuz bu düzenlemelerin temel amacı, engellileri  kâğıt üstünde bir işyerinde çalışıyor göstermekten   çok;  aktif  olarak  çalışma  hayatına  katılmalarını  sağlamaktır. Engellilerin  etkin  ve  sürdürülebilir  istihdamı,  engelli  bireylere  mesleki  beceri kazandırılması ve istihdamın kalıcı nitelikte olmasını da içerir. Çalışmamızda, işyerinde  belirli  sayıda  işçi  çalıştıran  işverenlerin  engelli  işçi  çalıştırma yükümlülüğünün koşulları ve bu yükümlülüğe uymamanın sonuçları incelenmiş, engelli işçi çalıştırmanın teşviki amacıyla getirilen primlerin hazinece ödenmesi konusunda da ayrıca durulmuştur.1  Esasen engelliliğe ilişkin çok sayıda tanım ve isimlendirme yapılmıştır. Ancak çalışmamızın konusu, engellilik yerine kullanılan diğer kavramları tartışmak veya engelliliğe ilişkin yapılan tüm tanımlamaları ortaya koymak değildir. Bu nedenle terminoloji olarak, hukukumuzda da kabul edilen  engelli  kavramı benimsenmiş, engelliliğe ilişkin yapılan çeşitli tanımlamalara çalışma içinde yer verilmiştir.2  William H. Beveridge, Full Employment in A Free Society (2nd edition, 1960) 19.3  Kenan Tunçomağ, ‘Sakat ve Eski Hükümlü Çalıştırma Yükümü  (1974) 40(4) İstanbul Üniversitesi Hukuk Fakültesi Mecmuası 375, 376.4  Ömer Ekmekçi, ‘Yeni Tüzük Hükümleri Uyarınca Sakat İşçi Çalıştırma Yükümü  (1987) (4,5,6) İstanbul Barosu Dergisi (Sakat İşçi Çalıştırma) 309, 310. Primli ve primsiz sistemde engellilere yapılan yardımlar ve genel olarak engellilerin sosyal güvenliği için bkz Canan Ünal, Özürlülerin Sosyal Güvenlik Hakları (Beta 2012) 87-169. 527İstanbul Hukuk Mecmuası 77/2I. Engelli İşçi Çalıştırma Yükümlüğüne İlişkin Mevzuat Hükümlerine Uluslararası Sözleşmeler Karşısında Genel Bir BakışA. Genel Olarak Engellilerin İstihdama Katılma OranlarıUluslararası  Çalışma  Örgütü  (ILO)  raporlarında,  ağır  ya  da  hafif  engelli bireylerin, dünya nüfusunun yüzde 15 ini oluşturduğu ve bunların yüzde 80 inin de aktif çalışma yaşında olduğu; engelli bireylerin ve özellikle engelli kadınların; iş dünyasında fırsat eşitliği konusunda ciddi sorunlarla karşılaştığı, engelli olmayan bireylerle kıyaslandığında daha fazla işsizlik ve ekonomik hareketsizlik yaşadıkları açıklanmıştır. Dünya Sağlık Örgütü nün (WHO) 2011 tarihli ve oldukça geniş kapsamlı raporunda (World Report on Disability); 51 ülkenin verileri incelendiğinde, istihdama katılan engelli erkeklerin oranının yüzde 52, engelli kadınların oranının yüzde 19 olduğu; Ekonomik İşbirliği ve Kalkınma Örgütü (OECD) ülkelerinde ise engelli olmayanların istihdama katılım oranı yüzde 75 iken, bu sayının engellilerde yüzde  44 e  düştüğü  tespit  edilmiştir. Avrupa  Birliğinde  ise Avrupa Topluluğu İstatistik  Ofisi  (EUROSTAT)  verileri  incelendiğinde,  aktif  çalışma  yaşındaki engellilerin istihdam oranlarının yüzde 47 olduğu görülmektedir. Ülkemizdeki  duruma  gelince,  Türkiye de  engelli  bireylerin  yaş,  cinsiyet, şehir bazında dağılımına ilişkin son araştırma Türkiye İstatistik Kurumu (TÜİK) tarafından gerçekleştirilen 2011 tarihli Nüfus ve Konut Araştırması dır. Buna göre,  en az bir engeli olan nüfusun oranı yüzde 6.9 (4.876.000 kişi) dur. Erkeklerde yüzde 5.9 olan bu oran, kadınlarda yüzde 7.9 dur . Sağlık Bakanlığı ile Aile, Çalışma ve Sosyal Hizmetler Bakanlığı nın veri tabanlarından elde edilerek oluşturulan Ulusal Engelli Veri Tabanında kayıtlı olan engelli sayısı ise 2019 yılının ilk yarısı itibariyle 2.461.828 dir. TÜİK in 2019 yılı Mayıs ayı verilerine göre ülkemizde genel olarak işgücüne katılma oranı yüzde 52.9 dur. Engellilerin istihdamdaki oranına ilişkin ulaşılabilen en güncel resmi istatistik olan 2011 Nüfus ve Konut Araştırması na göre, engellilerin istihdamdaki oranı yüzde 22.1 dir. Avrupa Birliği ve OECD verileriyle kıyaslandığında, bu sayı düşüktür. Çalışmamızın asıl konusunu oluşturan, 4857 sayılı İş Kanunu madde 30 uyarınca işçi çalıştırma yükümlüğüne ilişkin istatistikler ise Türkiye İş Kurumu (İŞKUR) tarafından yayınlanmaktadır. Bu istatistiklere göre 2019 yılı Haziran ayı itibariyle, 5  ILO, < https://www.ilo.org/global/topics/disability-and-work/WCMS_475650/lang--en/index.htm> Erişim Tarihi 8.9.2019.6  WHO, World Report on Disability (2011) 237. 7  EUROSTAT,  <https://ec.europa.eu/eurostat/documents/3888793/6802087/KS-TC-14-007-EN-N.pdf/5cadd-66704ac-87c-9b8473ab> Erişim Tarihi 8.9.2019.8  TÜİK < https://biruni.tuik.gov.tr/yayin/views/visitorPages/index.zul> Erişim Tarihi 7.9.2019.9  Aile, Çalışma ve Sosyal Hizmetler Bakanlığı, Engelli ve Yaşlı İstatistik Bülteni (2019) <https://ailevecalisma.gov.tr/media/9085/buelten-haziran9-son.pdf > 16, Erişim Tarihi 7.9.2019. 10  TÜİK <http://www.tuik.gov.tr/UstMenu.do?metod=temelist> Erişim Tarihi 7.9.2019.11  RG 10.6.2003/25134.528Köme-Akpulat / İşverenin Engelli İşçi Çalıştırma Yükümlülüğüengelli işçi çalıştırmakla yükümlü olunan işyeri ve işçi sayısı kamuda 1.334 işyerinde 17.106;  özel  sektörde  17.702  işyerinde  110.554  işçidir.  Engelli  çalıştırmakla yükümlü bu işyerlerinde çalışan engelli sayısı ise kamuda 15.542 iken, özel sektörde 97.028 dir. Görüldüğü gibi kamuda 4.253, özel sektörde ise 20.642 kişilik açık bir kontenjan sayısı bulunmaktadır. Böylece, (engelli işçi çalıştırmakla yükümlü olunmamasına rağmen İŞKUR aracılığıyla engelli işçi çalıştıran işyerlerinde çalışan 8.808 işçi de dikkate alındığında), yaklaşık 136 bin engelli işçinin, kamu ve özel sektör işyerlerinde İş Kanunu madde 30 gereğince istihdam edildiği görülmektedir. Tüm bu sayısal verilerin gösterdiği üzere, dünyada ve ülkemizde, engellilerin işgücüne katılım oranı yüksek değildir. Bu nedenle, birçok uluslararası belgede, engellilere her alanda eşit haklar tanınması gerektiği düzenlenerek; engellilerin çalışma hakkının korunması üzerinde ayrıca durulmuştur. Engellilerin uygun bir işte çalışması ve işe devamlarının güvence altına alınması, bu sözleşmelere taraf devletlere getirilmiş önemli yükümlülüklerden olmuştur. Ülkemizde de, özellikle 2005 yılından itibaren, engellilere yönelik politikaların geliştirilmesinde önemli adımlar atılmıştır.1. Engelli İstihdamına Yönelik Temel Uluslararası DüzenlemelerEngellilerin çalışma hayatına dahil olmaları Sanayi Devrimi nden sonra gerçekleşmiş ancak  işgücüne  olan  ihtiyacın  arttığı  bu  dönemde  dahi  engelliler,  çoğunlukla istihdamın dışında tutulmuştur. Dünya savaşlarından sonra engelli sayısındaki artış ve bu durumun yol açtığı sorunlar nedeniyle bu konu ülke gündemlerinde yer almaya başlamıştır. İnsan hakları konusunda gelişen ve olgunlaşan anlayış dezavantajlı grupların da özel olarak korunması düşüncesini doğurmuş ve uluslararası belgelerde engellere yönelik çeşitli esaslar kabul edilmiştir. Kuşkusuz bu düzenlemelerden ilki olarak, 1948 tarihli İnsan Hakları Evrensel Beyannamesi nin zikredilmesi gerekir. Beyannamenin 25. maddesinde, herkesin işsizlik, hastalık, engellilik, dulluk, yaşlılık gibi kendi kontrolü dışında gerçekleşen ve geçim eksikliği yaratan risklere karşı korunması gerektiği ifade edilmiştir. Evrensel Beyannamede yer alan bu düzenlemeyi Birleşmiş Milletler in çeşitli sözleşmeleri takip etmiştir. Bu sözleşmelerden konu bakımından üzerinde durulması gereken  ilk  sözleşme  1966  yılında  kabul  edilip  1976  yılında  yürürlüğe  giren Ekonomik,  Sosyal  ve  Kültürel  Haklar  Uluslararası  Sözleşmesi dir.  Sözleşme, Türkiye tarafından 2000 yılında imzalanmış ve 2003 yılında onaylanması üzerine Resmi Gazete de yayınlanmıştır. Sözleşme Türkiye bakımından 23 Aralık 2003 12  İŞKUR < https://www.iskur.gov.tr/kurumsal-bilgi/istatistikler/> Erişim Tarihi 8.9.2019.13  Mustafa Şen, ‘Türkiye de Engellilere Yönelik İstihdam Politikaları  (2018) 8(2) Sosyal Güvenlik Dergisi 129, 130. 14  İbrahim Subaşı, ‘İş Hukukunda Özürlülerin Durumu  (2011) Prof. Dr. Tankut Centel e Armağan (İstanbul Üniversitesi Yayını 2011) 477,477.15  Tam metin için bkz <https://www.ohchr.org/EN/ProfessionalInterest/Pages/CESCR.aspx> Erişim Tarihi 3.9.2019.16  RG 11.8.2003/25196.529İstanbul Hukuk Mecmuası 77/2tarihinden itibaren yürürlüğe girmiştir. Bu Sözleşmeye göre; taraf devletler, herkesin özgürce seçtiği ya da benimsediği bir işte çalışarak hayatını kazanma fırsatına sahip olma hakkını içeren çalışma hakkını tanır ve bu hakkı korumak için uygun girişimlerde bulunur (madde 6). Yine Sözleşmeye taraf olan devletler, tüm işçilerin adil bir biçimde, herhangi bir ayrım gözetmeksizin eşit işe eşit ücret ilkesiyle çalıştırılmalarını güvence altına alacaktır (madde 7). Konu bakımından öneme sahip olan ikinci sözleşme ise Engelli Kişilerin Haklarına İlişkin Uluslararası Sözleşme dir. Sözleşme, BM Genel Kurulu tarafından 2006 tarihinde kabul edilmiş ve 2008 tarihinde yürürlüğe girmiştir. Türkiye, Sözleşmeyi 2007 yılında imzalamış ve 2009 yılında Sözleşmenin onayına ilişkin Bakanlar Kurulu kararı, Resmi Gazete de yayınlanmıştır. Sözleşmenin Türkiye bakımından yürürlüğe girdiği tarih ise 28 Ekim 2009 dur. Türkiye bu Sözleşmeye herhangi bir çekince koymamış veya beyanda bulunmamıştır. Sözleşmenin  Çalışma ve istihdam  başlıklı 27. maddesi;  Taraf Devletler, engellilerin diğer bireylerle eşit koşullar altında çalışma hakkına sahip olduğunu kabul eder  hükmü ile başlamaktadır. Maddede, çalışma hakkının,  engellilerin, açık, bütünleştirici ve erişilebilir bir iş piyasası ve çalışma ortamında serbestçe seçtikleri bir işle hayatlarını kazanmaları fırsatını  da içerdiği açıkça vurgulanmıştır. Buna göre taraf devletler, işe alım ve istihdam edilme koşullarında, istihdamın sürekliliği, kariyer gelişimi ve sağlıklı ve güvenli çalışma koşulları dahil olmak üzere, istihdama ilişkin her hususta, engelliliğe dayalı ayrımcılığı yasaklayacak, engellilerin iş ve sendikal haklarını diğer bireylerle eşit koşullar altında kullanabilmelerini sağlayacak ve çalışma hayatında engellilerin istihdam olanaklarının ve kariyer gelişiminin desteklenmesine ve engellilerin iş aramasına veya işe başlamasına, çalışmaya devam etmesine ve işe geri dönmesine yardım edecektir. Bunun yanında taraf devletler; engellileri kamu sektöründe istihdam edecek ve olumlu eylem programları, teşvikler ve diğer tedbirleri de içerebilecek uygun  politika  ve  önlemlerle,  engellilerin  özel  sektörde  istihdam  edilmelerini destekleyecektir. Türkiye tarafından onaylanarak hukukumuzun bir parçası olan bu Sözleşme; engellilere ilişkin getirdiği istihdam politikası hükümleri gibi diğer hükümleri itibariyle, devletlere önemli yükümlülükler getiren oldukça kapsayıcı ve detaylı bir sözleşmedir. Bu kapsamda son olarak ILO nun 1983 tarihli ve 159 sayılı Sakatların Mesleki Rehabilitasyon ve İstihdamı Hakkındaki Sözleşmesi ne yer verilmelidir. Sözleşme, Türkiye tarafından onaylanarak 20 Haziran 2000 tarihi itibariyle yürürlüğe girmiştir. 17  Tam  metin  için  bkz  <  https://www.un.org/development/desa/disabilities/convention-on-the-rights-of-persons-withdisabilities. > Erişim Tarihi 3.9.2019.18  RG 14.7.2009/27288.19  Tam  metin  için  bkz  <https://www.ilo.org/ankara/conventions-ratified-by-turkey/WCMS_377302/lang--tr/index.htm> Erişim Tarihi 3.9.2019.20  RG 10.7.1999/23751.530Köme-Akpulat / İşverenin Engelli İşçi Çalıştırma YükümlülüğüSözleşmeye göre engelli terimi,  uygun bir iş temini muhafazası ve işinde ilerlemesi hususundaki beklentileri, kabul edilmiş fiziksel veya zihinsel bir özür sonucu önemli ölçüde azalmış olan bir bireyi  ifade eder. Bu sözleşmede üyelerin, engelliler bakımından bir istihdam politikası geliştirmesinin altı çizilerek, bu politikanın engelli işçiler ile engelli olmayan işçiler arasında fırsat eşitliği ilkesine dayanması gerektiği belirtilmiştir. Uluslararası  sözleşmelerde  getirilen  bu  esaslara  rağmen,  engellilerin  tüm dünya genelinde çalışma hayatında yeterince rol alabildiği söylenemez. Bu sonuç, devletlerin bu konuda etkin uygulamaları hayata geçirememesinden kaynaklandığı gibi işverenlerin engelli işçi çalıştırmak konusundaki olumsuz yaklaşımından da kaynaklanmaktadır. Kimi zaman da esasen çalışma hayatında yer almak isteyen engelliler, karşılaşabilecekleri zorlukları düşünerek bu isteklerinden vazgeçmekte ve iş aramaktan çekinmektedir. Nitekim, uluslararası çalışmalarda; topluma tam katılımın sağlanmasında, eğitim ve istihdamın en önemli iki unsur olarak karşımıza çıktığı, engellilerin özellikle işgücü alanına katılmasının engelli olmayanlara göre iki kat daha zor olduğu, çalışan engellilerin ise daha çok yarı zamanlı veya serbest meslek esasına göre çalıştığı, engelli ailelerinin görece daha yüksek bir yoksulluk riski altında bulunduğu tespit edilmiştir. Benzer olarak, uygun olmayan ortamda çalışmanın, engelli olmayanlara göre engellileri daha çok etkilediğinden (daha az üretken yaptığından); bu kimselerin işyerine ulaşmasının çoğu zaman daha maliyetli olmasına kadar engellilerin çalışma hayatının bir parçası olması konusunda yaşadığı zorluklar sıralanmıştır. ILO nun 2014 – 2017 yıllarını kapsayan strateji ve eylem planında  da  (Disability  Inclusion  Strategy  and  Action  Plan  2014–17),  engelli bireylerin  istihdamını  etkileyen  tüm  olumsuz  unsurların  ortadan  kaldırılmasına yönelik çalışmalara devam edileceği, özellikle bu alanlara odaklanan stratejik öneme sahip kuruluşlarla işbirliği yapılacağı belirtilmiştir.2. Ulusal DüzenlemelerUluslararası  sözleşmelerin  yanında,  engellilerin  istihdamına  ilişkin  kanun hükümlerine yer vermeden önce bu hükümlerin de temel dayanağı  olan  Anayasa üzerinde durulmalıdır. Anayasa nın birçok maddesi konu ile doğrudan veya dolaylı olarak ilgilidir. Kuşkusuz bu maddelerden ilki,  Herkes yaşama, maddi ve manevi varlığını koruma ve geliştirme hakkına sahiptir  hükmünü içeren 17. maddedir. Esasen bütün temel hakların, maddi ve manevi varlığı koruma ve geliştirme hakkından doğan temel özgürlük hakkının bir sonucu olduğunu söylemek mümkündür. 21  Valentina Stoevska, ‘Disability Statistics - Labour Market Characteristics of Persons with Disabilities  (2018) 20th International Conference of Labour Statisticians 10 - 19 October 2018, Geneva (ILO, 2018) 2.22  Ayrıntılı açıklamalar için bkz WHO (n 6) 236 ff.23  ILO,  <https://www.ilo.org/wcmsp/groups/public/---ed_emp/---ifp_skills/documents/genericdocument/wcms_370772.pdf> Erişim Tarihi 8.9.2019.531İstanbul Hukuk Mecmuası 77/2Bu  hükümden  sonra  ele  alınması  gereken  düzenlemeler,  Anayasa nın  3. bölümünde yer alan ve pozitif statü hakkı olarak kabul edilen, sosyal ve ekonomik haklar ve ödevlerle ilgilidir. Bu haklardan ilki, 49. maddede açıklanan çalışma hakkı ve ödevidir. Buna göre,  Çalışma, herkesin hakkı ve ödevidir. Devlet, çalışanların hayat seviyesini yükseltmek, çalışma hayatını geliştirmek için çalışanları ve işsizleri korumak, çalışmayı desteklemek, işsizliği önlemeye elverişli ekonomik bir ortam yaratmak ve çalışma barışını sağlamak için gerekli tedbirleri alır . Anayasamızda, çalışma, ayrım yapılmaksızın tüm bireyler için hem bir hak hem de bir ödev olarak görülmüştür. Bir başka ifadeyle, çalışma hakkının özelliği, zorla çalıştırma yasağı (madde 18) karşısında isteğe bağlı olarak herkese tanınmasıdır. Ancak, çalışma hakkının kullanılması tek başına bu hakkın öznesine değil, bazı dış etmenlerin de gerçekleşmesine bağlıdır. Bu noktada da devlete, çalışma ortamını sağlama ödevi verilmiştir. Esasen devletin bu ödevi, işsizliği önlemekle yakından ilgili olduğu gibi, işsiz kalanlara yardım edilmesi ve belli zorunlu işleri yaratmak için gerekli önlemlerin alınmasını da içerir. Devletin bu ödevini gerçekleştirmesi, özellikle istihdam konusunda birçok zorluk yaşayan engelliler açısından oldukça önemlidir. Bu nedenle devletin, bu bireyler için özel olarak önlemler alması ve çalışma ortamını sağlaması gerekir. Nitekim Anayasa nın 50. maddesinde kimsenin, gücüne uymayan işlerde çalıştırılamayacağı vurgulanmış ve  bedeni ve ruhi yetersizliği olanlar çalışma şartları bakımından özel olarak korunurlar  düzenlemesi getirilmiştir (fıkra 1 ve 2). Bunun yanında,  Devlet, sakatların korunmalarını ve toplum hayatına intibaklarını sağlayıcı tedbirleri alır  biçimindeki 61. madde (fıkra 2) hükmüyle de sosyal güvenlik bakımından özel olarak korunması gerekenler arasında engelliler de sayılmıştır. Engellilerin, temel hak ve özgürlüklerden faydalanmasını teşvik ve temin ederek toplumsal hayata diğer bireylerle eşit koşullarda tam ve etkin katılımlarının sağlanması ve engelliliği önleyici tedbirlerin alınması için gerekli düzenlemelerin yapılmasını sağlamak amacıyla çıkarılan ve engellilere yönelik en temel kanun olarak kabul edebileceğimiz kanun; 5378 sayılı Engelliler Hakkında Kanun dur. Bu Kanun un 24  Ayrıntılı açıklamalar için bkz. Cahit Talas, ‘Çalışma Hakkı ve Türkiye deki Durum  (1991) XLVI(1) Ankara Üniversitesi Siyasal Bilgiler Fakültesi Dergisi 407,407; Murat Şen, ‘İnsan Hakları Bağlamında Çalışma Hakkı  (2013) 2(2) Marmara Üniversitesi Hukuk Fakültesi Dergisi 13,20.25  Talas (n 24) 406.26  Şen (n 24) 19.27  Hemen belirtmek gerekir ki, hukukumuzda önce, 572 sayılı Bazı Kanunlarda Değişiklik Yapılmasına İlişkin Kanun Hükmünde Kararname (RG 6.6.1997/23011 Mükerrer) ile 1475 sayılı İş Kanunu nun 25. maddesinin de dahil olduğu kimi düzenlemelerde yer alan  sakat  ibaresi yerine  özürlü  ibaresi getirilmiş; daha sonra 2013 yılında kabul edilen, Kanun ve Kanun Hükmünde Kararnamelerde Yer Alan Engelli Bireylere Yönelik İbarelerin Değiştirilmesi Amacıyla Bazı Kanun ve Kanun Hükmünde Kararnamelerde Değişiklik Yapılmasına Dair 6462 sayılı Kanun la (RG 3.3.2013/28636) mevzuatımızda geçen  özürlü  ibareleri  engelli  olarak düzeltilmiştir. Ancak, Anayasa nın bu maddesinde yer alan  sakat  ifadesi varlığını sürdürmüştür.28  RG 7.7.2005/25868.532Köme-Akpulat / İşverenin Engelli İşçi Çalıştırma Yükümlülüğü14. maddesi, engellilerin istihdamına ilişkin hükümlere ayrılmıştır. Maddede yer alan esaslar; -engellilerin sürdürülebilir istihdamı için gerekli tedbirlerin alınması, -işe başvuru, önerilen çalışma süreleri, sağlıklı ve güvenli çalışma koşulları da dahil istihdama  ilişkin  engelliliğe  dayalı  ayrımcılık  yapılmaması,  -  çalışan  engellinin aleyhine, engelinden dolayı diğer kişilerden farklı muamele yapılmaması, - işverenler tarafından engellilerin karşılaşacakları güçlük ve engelleri kaldırmak üzere işyerlerinde makul düzenlemelerin yapılmasının zorunlu olması şeklinde sıralanabilir. Geçmişten günümüze iş kanunları incelendiğinde, engelli istihdamına ilişkin olarak işverenlere doğrudan kanuni bir yükümlülük getiren ilk hükmün, 854 sayılı Deniz İş Kanunu nda yer aldığı tespit edilmektedir. Kanuna göre, işverenler, işyerlerinde İş Kanunu nun bu konuda koyduğu hükümler, esaslar, ölçütler ve şartlara göre engelli gemi adamı çalıştırmak zorundadır (madde 13). Deniz İş Kanunu yürürlüğe girdiğinde atıf yapılan İş Kanunu hükmü bulunmamaktayken, bu kanundan kısa bir süre sonra 931 sayılı İş Kanunu nun yürürlüğe girmesiyle, hukukumuzda engelli işçi çalıştırma yükümlüğünün esasları ilk kez düzenlenmiştir (m.25). Buna göre, yüz işçiye kadar işçi çalıştıran işverenler her tam elli işçiye karşılık bir engelli (Kanunun ifadesiyle sakat), işçi sayısının yüzden fazlası için her yüz işçiye karşılık iki engelli çalıştırmakla yükümlüdür. Engellilerin çalıştırılacağı işlerin, beden ve ruh durumlarına uygun olması gerekir. Kısa bir süre yürürlükte kalan bu kanundan sonra yürürlüğe giren 1475 sayılı İş Kanunu nun 25.maddesinde de engellilerin istihdamına yönelik aynı düzenleme varlığını sürdürmüştür. Bu maddeye dayanılarak önce, Sakatların ve Eski Hükümlülerin Çalıştırılmaları Hakkında Yönetmelik, sonra da Sakatların İstihdamı Hakkında Tüzük yürürlüğe girmiştir.Nihayet, bugün için 4857 sayılı İş Kanunu nun 30. maddesi, işverenlerin engelli işçi çalıştırma yükümüne ilişkin detayların düzenlendiği hüküm olarak karşımıza çıkmaktadır. Söz konusu 30. madde, 2008 yılında bir torba kanunla (5763 sayılı Kanun)  yeniden  düzenlenmiş  ve  önceki  iş  kanunlarından  değişik  bazı  esaslar getirilmiştir. Öte yandan bu maddeye dayanılarak çıkartılan Özürlü, Eski Hükümlü ve  Terör  Mağduru  İstihdamı  Hakkında  Yönetmelik  yerine  de  Yurtiçinde  İşe Yerleştirme Hizmetleri Hakkında Yönetmelik yürürlüğe girmiştir. 29  Kanunun temel esasları hakkında bkz Gülsevil Alpagut ‘Özürlüler Hakkında Kanun ve Özürlü Çalıştırma Zorunluluğu Konusunda Mevzuattaki Son Değişiklikler  (2005) (Ekim) Mercek Dergisi (Son Değişiklikler) 152,153 ff.30  RG 29.4.1967/12586.31  RG 12.8.1967/12672.32  RG 1.9.1971/13943.33  Ayrıntılı açıklamalar için Tunçomağ (n 3) 377 ff; Ekmekçi, Sakat İşçi Çalıştırma (n 4) 310-311; M. Fatih Uşan, İş Hukukunda Sakat İstihdamı (Türkiye Sağlık İşçileri Sendikası 1999) 210 ff.34  RG 21.1.1972/14079.35  RG 16.3.1987/19402.36  RG 24.3.2004/25412.37  RG 25.4.2009/27210.533İstanbul Hukuk Mecmuası 77/2Hemen belirtilmelidir ki, 30. maddenin ve bu maddeye aykırılık nedeniyle idari para cezasının düzenlendiği 101. maddenin, Anayasa ya aykırılığı iddiasıyla açılan dava, Anayasa Mahkemesi tarafından reddedilmiştir. Engelli işçi çalıştırmaması üzerine idari para cezasına çarptırılan işverenin açtığı iptal davasını gören idare mahkemesi, hükmü Anayasa Mahkemesi ne taşımıştır. İdare mahkemesi gerekçesinde, engelli işçi çalıştırma yükümünün sosyal devlet ilkesi gereği Devlete ait olduğunu, bunun yükünün özel teşebbüslere yükletilmemesi gerektiğini, ayrıca hükmün sözleşme yapma hürriyetine, işverenler için bir angarya getirdiği için de angarya yasağına aykırı bulunduğunu açıklamıştır. Yüksek Mahkeme ise isabetli olarak, engelli işçi çalıştırma yükümüne ilişkin kuralın, dezavantajlı grupları koruduğu yani sosyal amaçları gözettiği ve sosyal devlet ilkesinin bir sonucu olduğu, ayrıca kuralda özel kesim açısından bir ölçüsüzlük de bulunmadığı gerekçesiyle itirazı reddetmiş, hükmün angarya yasağıyla ilgili bulunmadığını da ayrıca belirtmiştir. Kanımca da hükümde Anayasa ya aykırılık söz konusu değildir. Yukarıda açıklandığı üzere, engellilerin istihdamına yönelik politikalar geliştirilmesi, uluslararası belgelerde ve iç hukukumuzda kabul edilmiş bir amaçtır. Bu amacın temelinde insan haklarının korunması, geliştirilmesi ve sosyal devlet ilkesi yatar. Engellilere yönelik politikalar; pasif biçimde, yalnızca onları bir sosyal yardım objesi olarak görerek korumaya ve ihtiyaçlarını gidermeye yönelik olmamalı aksine aktif politikalarla, engellilerin kendi mesleki becerilerini kazanıp çalışma hayatına dahil olmaları, kendi çalışmaları nedeniyle  gelir  sahibi  olmalarının  sağlanması  biçiminde  olmalıdır.  Bunun gerçekleşebilmesi de istihdamda etkin olarak yer almaktan geçer. Bu nedenle makul düzenlemelerle, işverenlere belirli oranda engelli işçi çalıştırma yükümü getirilmesi mümkündür.  Öte  yandan  bunun  bir   yük   olarak  değerlendirilmesi  de  yerinde değildir. İşveren tarafından uygun şartlarda çalıştırılan engelliler, engelli olmayan işçiler gibi, işverenin ve giderek tüm ülkenin ekonomik yararına iş görür. Engellilerin  istihdamı  konusuna,  yasal  düzenlemelerin  yanında  kalkınma planlarında  da  yer  verilmiştir.  Nitekim  11.  Kalkınma  Planı nın  (2019-2023)  İstihdam ve çalışma hayatı  başlıklı bölümde; engellilerin işgücüne katılımı ve istihdamının artırılacağı, engellilerin meslek edinmesine yönelik uzaktan eğitim programları ile engellilerin işgücüne katılımını ve istihdam edilebilirliğini artırmak için genel ve mesleki eğitim, mesleki rehabilitasyon, kendi işini kurma hibe desteği ve  iş  ve  meslek  danışmanlığı  hizmetlerinin  geliştirileceği,  engellilere  yönelik istihdam olanakları ve engelli istihdamına ilişkin teşvikler konusunda özel sektör işverenlerinin bilinçlendirilmelerinin sağlanacağı ve iş ve meslek danışmanlarının niteliklerinin  engellilere  daha  iyi  bir  hizmet  sunabilecek  şekilde  geliştirileceği üzerinde durulmuştur.38  Anayasa Mahkemesi, 101/126, 19.6.2008, RG 19.11.2008/27059.39  Kararı inceleyen Tamer Bozkurt, ‘Anayasa Mahkemesi nin 4857 Sayılı İş Kanunu ndaki Engelli ve Eski Hükümlü Çalıştırma Zorunluluğunun Anayasa ya Uygun Olduğuna Dair Verdiği Karar Üzerine Düşünceler  (2009) (2) Ankara Barosu Dergisi 98,105.534Köme-Akpulat / İşverenin Engelli İşçi Çalıştırma YükümlülüğüII. Engelli İşçi Çalıştırma Yükümlülüğünün EsaslarıA. Kabul Edilen İstihdam YöntemiEngellilerin istihdamına yönelik yöntemler çok çeşitli olabilir. Bunlardan, kişisel çalışma yöntemi, evde çalışma yöntemi, kooperatif usulü çalışma yöntemi ve işverenin engelliyi bir zorunluluk olmaksızın işe alması yöntemleri bir kenara bırakılırsa; istihdamı sağlayıcı en temel üç yöntemin, belirli sayıda engelli istihdamını zorunlu kılan kota sistemi, belirli iş alanlarının yalnızca engellilere tahsis edilmesi ve her iki sistemle birlikte uygulanabilen koruyucu istihdam olduğu söylenebilir. İş Kanunu nun  İşverenler, elli veya daha fazla işçi çalıştırdıkları özel sektör işyerlerinde yüzde üç engelli, kamu işyerlerinde ise yüzde dört engelli ... işçiyi ... meslek, beden ve ruhi durumlarına uygun işlerde çalıştırmakla yükümlüdürler.  hükmü karşısında, hukukumuzda engelli istihdam yöntemlerinden kota yönteminin benimsendiği görülmektedir. Kota yönteminin; çeşitli ülkelerde  doğrudan doğruya kota  (straightforward quota) yöntemi olarak, yani işverenlere engelli işçi çalıştırma yönünde bir zorunluluk getirilmesi şeklinde uygulandığı gibi kimi zaman da engelli işçi çalıştırmak yerine, seçimlik bir hak gereğince, bu amaçla kurulmuş bir fona ödeme yapılması olarak uygulandığı da bilinmektedir. Buna göre, 30. maddenin işverenlere doğrudan bir yükümlülük getirmesi nedeniyle kanunun kabul ettiği sistemin  doğrudan doğruya kota  olduğu belirtilmelidir. Ancak, aşağıda yer verileceği üzere Engelliler Hakkında Kanun un  14.maddesine  dayanılarak  çıkartılan  Korumalı  İşyerleri  Hakkında Yönetmelik esasları gereğince, ülkemizde engellilere yönelik  koruyucu istihdam yöntemi  (sheltered employment) de uygulanmaktadır.Kota kapsamında 30. maddede belirlenen kontenjan, özel sektör işyerleri için yüzde üç, kamu işyerleri için yüzde dörttür. 1475 sayılı Kanun da engelliler için yüzde üç, eski hükümlüler için yüzde üç ve terör mağdurları için yüzde iki olmak üzere ayrı kontenjanlar öngörülmesine rağmen, 4857 sayılı İş Kanunu nun 30. maddesinin 5763 sayılı Kanunla değiştirilmeden önceki halinde ve eski yönetmelikte bu oran, işyerinde çalışan toplam işçi sayısının yüzde altısı olarak tespit edilmiş ve engelliler için belirlenen oranın toplam oranın yarısından az olamayacağı belirlenmiştir. İşverenlerin zorunlu olarak çalıştıracağı işçi sayısının her yıl Bakanlar Kurulu tarafından belirlenerek hesap edileceği de düzenlenmiştir. Bu oranın her yıl tespit edilmesini günün koşullarına göre istihdamın yönlendirilmesi bakımından yerinde bulan kimi görüşlere rağmen, kanun değişikliğiyle bu oranlar sabit olarak belirlenmiştir.40  Bu yöntemler ve çeşitli ülke uygulamaları için bkz. Uşan (n 33) 87 ff; Şen (n 13) 138. Koruyucu istihdam modeli hakkında açıklamalar için bkz IV. 41  Gülsevil Alpagut ‘4857 Sayılı Yasa da Özürlü, Eski Hükümlü ve Terör Mağduru Çalıştırma Yükümlülüğü  (2004) (Nisan) Mercek Dergisi (Özürlü Çalıştırma) 118,119. 42  Alpagut, Son Değişiklikler (n 29) 159, yazara göre, örneğin eski hükümlü veya terör mağduru sayısında yıllar içinde azalma olması halinde engelli oranının yüksek tutulması, böylece gruplar arasında değişebilecek iş gücü arzına bağlı olarak istihdama yön verilmesi mümkündür. Aynı yönde A. Eda Manav, ‘İşverenin Özürlü, Eski Hükümlü ve Terör Mağduru Çalıştırma Zorunluluğu  (2006) 10(1-2) Gazi Üniversitesi Hukuk Fakültesi Dergisi 137,157.535İstanbul Hukuk Mecmuası 77/2B. Engelli İşçi Çalıştırma Yükümlülüğünün Uygulama Alanı: İş K. Ve Deniz İş K. Kapsamına Giren Ve Elli Veya Daha Fazla İşçi Çalıştırılan İşyerleri1. İşyerinin İş Kanunu veya Deniz İş Kanunu nun Kapsamına GirmesiEngelli  işçi  çalıştırma  yükümü  İş  K. nda  düzenlendiğinden,  yükümlülüğün uygulanacağı  işverenler,  madde  4  gereğince  İş  Kanunu nun  kapsamına  giren işverenlerdir. Öte yandan İş K. nun kapsamına girmekle birlikte, süreksiz işlerde yapılan iş sözleşmelerine, konuyu düzenleyen 10. maddenin açık hükmü karşısında 30. maddenin uygulanması mümkün değildir. Yukarıda yer verildiği gibi, Deniz İş Kanunu nun 13. maddesinde de açıkça engelli gemi adamı çalıştırma yükümlüğü düzenlendiğinden, 1. madde gereği Kanunun kapsamına giren işverenler de bu yükümlülüğe tabidir. İş Kanunu ve Deniz İş Kanunu kapsamına giren işverenlerin, özel sektör ya da kamu işvereni olması yükümlülüğün doğması bakımından bir fark yaratamamakta, ancak özel sektör işvereni bakımından çalıştırılacak işçi sayısı daha düşük olmaktadır. Yurt İçinde İşe Yerleştirme Hizmetleri Hakkında Yönetmelik in 10. maddesinde, bankalar, borsalar, kamu kurum ve kuruluşlarının vizeye tabi olmadan işçi çalıştıran eğitim ve sosyal tesisleri gibi bazı yerlerin işverenlerinin, özel sektör işvereni olarak değerlendirileceği sıralanmıştır (fıkra 2). Basın  İş  Kanunu nda,  engelli  işçi  çalıştırılmasına  yönelik  bir  düzenleme bulunmamaktadır. Bu nedenle konu öğretide tartışma konusu olmuştur. Bir görüşe göre, İş Kanunu nun kapsamı dışında tutulan işlerde açıkça basın işi sayılmadığından, bu işlerin görüldüğü işyerlerinde de engelli işçi çalıştırılmak zorundadır. Ancak çoğunluk görüş, Basın İş Kanunu ile olan bu farkı anlamsız, çelişkili ve makul bir açıklamadan uzak bulsa da Basın İş Kanunu nda bu yönde açık bir düzenleme olmaması  nedeniyle  basın  işverenlerinin  engelli  çalıştırma  yükümlülüğünün bulunmadığı yönündedir. Bu görüşe göre, Kanunda düzenlemenin bulunmadığı her durumu bir boşluk olarak kabul etmek mümkün değildir. Kanun koyucunun herhangi bir hüküm sevk etmemesi, basın işverenleri açısından böyle bir zorunluluk getirmemesi demektir. Bir an için kanunda boşluk olduğu düşünülse bile, bu boşluğa uygulanacak olan kanun, Türk Borçlar Kanunu dur. Oysa Türk Borçlar Kanunu nun hizmet sözleşmesini düzenleyen hükümlerinde de böyle bir kural yer almamaktadır. 43  Deniz İş K. nda engelli işçi çalıştırılmasının İş K. ndaki aynı esaslara bağlanmasının hayatın gerçekleri ile bağdaşmadığı, Deniz İş K. kapsamındaki çalışmaların oldukça ağır olduğu, burada en azından daha düşük bir oranın belirlenmesinin isabetli olacağı yönünde, Uşan (n 33) 212.44  RG 20.6.1952/8140.45  Kadir Arıcı, ‘Türk Hukukunda Sakat ve Eski Hükümlü Çalıştırma Zorunluluğu ve Uygulaması  (1982) 73(1) Adalet Dergisi 84, 86-87.46  Nurşen Caniklioğlu, Hastalık ve Sakatlığın Hizmet Akdine Etkisi (Beta 2002) 43; Ömer Ekmekçi, ‘Özürlü, Eski Hükümlü ve Terör Mağduru İstihdamında Yaşanan Sorunlar ve İtiraz Usulündeki Değişiklikler  (2005) 19(5) Çimento İşveren (Yaşanan Sorunlar) 42,47; Alpagut, Özürlü Çalıştırma (n 41) 123; Fatma Burcu Savaş, ‘Çalışma Yaşamında Engelli Bireyin İstihdam Sorunları ve Yasal Yükümlülükler  (2014) 2 Prof. Dr. Feridun Yenisey e Armağan (Beta 2014) 2615,2617. 47  Caniklioğlu (n 46) 48. 536Köme-Akpulat / İşverenin Engelli İşçi Çalıştırma YükümlülüğüKanımca da, baskın görüşe katılmak gerekir. Ancak olması gereken hukuk açısından, basın işyerlerinde de engellilerin istihdam edilmesinin gerektiği açıktır. 2. İşyerinde Elli veya Daha Fazla İşçi ÇalıştırılmasıEngelli işçi çalıştırma zorunluluğunun doğması için, işyerinin yalnızca İş Kanunu ve Deniz İş Kanunu kapsamına giren bir işyeri olması yetmemekte, aynı zamanda bu işyerinde elli veya daha fazla işçi çalıştırılması gerekmektedir. İş Kanunu nun kapsama ilişkin 4. maddesi gereğince, tarım ve orman işlerinin yapıldığı işyerlerinde ise yükümlülüğün doğması için gereken işçi sayısı, elli bir olarak kabul edilmelidir. Çalışacak işçi sayısını tespit ederken, İş Kanunu nda sınırları belirlenen (madde 2) işyeri kavramı gereğince; asıl işyeri yanında, bağlı işyerleri, eklentiler ve araçlardan oluşan iş organizasyonu kapsamındaki tüm birimler dikkate alınmalıdır. Ancak Kanun, aynı il sınırları içinde birden fazla işyeri bulunan işverenin bu kapsamda çalıştırmakla yükümlü olduğu işçi sayısının, toplam işçi sayısına göre hesaplanacağını da ayrıca düzenlemiştir. Böylece, işverenin birbirinden bağımsız işyerleri aynı il sınırları içinde bulunuyorsa, bu işyerlerinde çalışan işçi sayısı toplanacaktır. Görüldüğü gibi kanun, aynı işkolu, yakın mesafe vb. gibi bir ölçüt getirmek yerine; sayının toplanması bakımından coğrafi bir sınır (aynı il) kabul etmiştir. Toplam sayının hesabında dikkate alınan bu işyerlerinin İş Kanunu veya Deniz İş Kanunu nun kapsamına giren işyeri olması gerekir. Kanun, çalıştırılması gereken engelli veya engellilerin birden fazla işyerinden hangisinde çalıştırılacağına yönelik bir düzenleme getirmediğinden, işveren bu işçileri ayrı ayrı her bir işyerinde ya da tek bir işyerinde çalıştırabilir. Konu hakkında Yargıtay kararı oldukça sınırlı olmakla birlikte, bir karara konu olan olayda, işverene yükümlülüğe uymadığı gerekçesiyle idari para cezası uygulanmış ancak işveren; sekiz adet işyeri bulunduğunu, bunların şube niteliğinde olmadığını, her  birinin  ayrı  sektörde  faaliyet  gösterdiğini,  kendisine  engelli  işçi  eksiğinin tamamlanması için herhangi bir liste tebliğ olmadığını, ihtar yapılmış olsa bile eksik kontenjanın kapatılacağını belirttiğini ifade ederek cezaya itiraz etmiştir. Yargıtay 9. Ceza Dairesi, işverene, sadece engelli işçi çalıştırılmadığını tespit eden müfettiş raporuna dayanarak ceza verilmesini bir bozma sebebi olarak değerlendirmiştir. Kanımca da karar isabetlidir. Her ne kadar, işverenin işyerlerinin şube niteliğinde olmaması ya da bağımsız bir işyeri olması, bu işyerlerinin aynı il sınırları içinde olması halinde yükümlülüğü ortadan kaldırmayacaksa da, bu konuda bir inceleme yapılmaksızın karar verilmesi yerinde değildir. Zira bu işyerlerinin bağımsız işyeri olarak farklı il sınırları içinde bulunması halinde, işverenin engelli işçi çalıştırma yükümlülüğü aynı il sınırlarındaki işyerinde çalışan işçi sayısına göre belirlenecek, 48  Ekmekçi, Sakat İşçi Çalıştırma (n 4) 314; Uşan, (n 33) 217.49  Uşan (n 33) 218.50  Ekmekçi, Sakat İşçi Çalıştırma (n 4) 315.51  Yargıtay 9 CD, 5352/7240, 26.12.2006 <https://www.kazanci.com> Erişim Tarihi 6.9.2019.537İstanbul Hukuk Mecmuası 77/2buna göre yükümlülük ya tamamen ortadan kalkacak ya da çalıştırmakla yükümlü olunan işçi sayısı azalacaktır.Bir  işyerinde  yalnızca  iş  sözleşmesiyle  çalışanlar  değil,  stajyerler,  çıraklar, mesleki  eğitim  görenler,  aile  hukukundan  doğan  yardım  yükümünü  yerine getirenler bulunabileceği gibi işverene karşı iş görme borcunu vekalet ya da istisna sözleşmesine dayanarak yerine getirenler de olabilir. Kanun açıkça  işçi sayısından  bahsettiği için, yukarıda anılan bu kimseler sayıya dahil edilmez. İşyerinde işçi olarak çalışanların ise, sözleşmesinin belirli ya da belirsiz süreli iş sözleşmesi olması önemli değildir (madde 30/2 ve Yönetmelik madde 11/1). Bunun gibi, diğer atipik çalışma biçimlerine göre çalışan işçilerin de sayıya dahil edilmesi gerekir . Kısmi süreli iş sözleşmesine göre çalışanların çalışma süreleri dikkate alınarak tam süreli çalışmaya dönüştürülür ve elde edilen tam sayı işyerinde tam süreli çalışan işçi sayısına eklenir (madde 30/2 ve Yönetmelik m.11/1). Örneğin; haftada 22.5 saat çalışan bir işçi, sayının hesabına 0.5 olarak dahil edilecek veya haftada 15 saat çalışan üç işçi, bir işçi sayılarak işyerindeki işçi sayısına eklenecektir. Sayının hesabında, işçinin o sırada çalışıp çalışmadığı da önemli değildir. Örneğin hastalık veya yıllık izin sebebiyle işe gelmeyenler de hesaba dahil edilecektir.Alt işveren ilişkisinin varlığı halinde alt işverene bağlı olarak çalışanların, sayının hesabına dahil olmayacağı kabul edilmelidir. Gerçekten, kanuna uygun bir asıl işveren alt işveren ilişkisinde, alt işveren işçilerinin asıl işverenin işçisi olduğundan söz edilemeyeceğinden bu işçiler asıl işverenin işyerine değil, alt işverenin işyerine ilişkin sayıya dahil olacaktır. Ancak, muvazaalı bir asıl işveren alt işveren ilişkisinde işçilerin başlangıçtan itibaren asıl işverenin işçisi sayılması karşısında konuya nasıl yaklaşılacağı üzerinde durulmalıdır. Kanımca, İş Kanunu madde 3 e göre muvazaa ilişkisinin  itiraz  edilmeyen  müfettiş  raporları  veya  mahkeme  tarafından  tespit edilip alt işveren işyerinin tescil işleminin iptal edilmesinden sonra, asıl işverenin engelli işçi çalıştırma yükümü yeni sayıya göre belirlenecektir. Ancak, işçilerin  başlangıçtan itibaren  asıl işverenin işçisi olarak işlem görmesi nedeniyle, asıl işverenin engelli işçi çalıştırma yükümlülüğünün de başlangıçtan itibaren yeni sayıya göre belirlenmesi isabetli olmayacaktır. Öğretide de ifade edildiği üzere, işçilerin başlangıçtan itibaren asıl işverenin işçisi sayılması, işçinin  asıl işveren işçisi olarak çalışsa idi elde edeceği hakların ortadan kaldırılmasının engellenmesi  amacını taşır. Yani bu kural  sadece ücret ve diğer haklar ile sendikal düzen gibi, doğrudan işçinin haklarını etkileyen hususlar bakımından  hükümlerini doğurur. Bu nedenle geriye 52  Manav (n 42) 146.53  Ekmekçi, Yaşanan Sorunlar (n 46) 44.54  Caniklioğlu (n 46) 56.55  Sarper Süzek, İş Hukuku (18th edition, Beta 2019) 310; Nuri Çelik, Nurşen Caniklioğlu and Talat Canbolat, İş Hukuku Dersleri (31st edition, Beta 2018) 264; Ekmekçi, Yaşanan Sorunlar (n 46) 44, Alpagut, Özürlü Çalıştırma (n 41) 121; Caniklioğlu (n 46) 55; Subaşı (n 14) 496; Savaş (n 46) 2620.56  Ekmekçi, Yaşanan Sorunlar (n 46) 45.538Köme-Akpulat / İşverenin Engelli İşçi Çalıştırma Yükümlülüğüdönerek, işverenin engelli işçi çalıştırma yükümünü eksik yerine getirdiği veya hiç yerine getirmediği gerekçesiyle bir cezai yaptırım uygulamak mümkün değildir. Özel istihdam büroları aracılığıyla olsun ya da olmasın hukuka uygun bir geçici iş  ilişkisiyle  (madde  7)  çalışan  işçilerin,  geçici  olarak  iş  gördükleri  işverenin işçisi  olmadığı  kabul  edildiğinden,  bu  işçiler  de  elli  işçinin  hesabında  dikkate alınmayacaktır. Bununla birlikte, İş Kanunu nun 7. maddesinde, 2016 yılında özel istihdam büroları aracılığıyla işçi çalıştırmanın yasal bir zemine kavuşturulduğu 6715 sayılı Kanun la yapılan değişiklikte,  Geçici işçi sağlama sözleşmesi ile çalışan işçi, 30 uncu maddenin uygulanmasında özel istihdam bürosu ve geçici işçi çalıştıran işverenin işçi sayısına dâhil edilmez.  kuralı kabul edilmiştir. Böylece, geçici işçi çalıştıran işveren bir kenara bırakılırsa, özel istihdam bürosu işyerlerinde toplam işçi sayısı hesaplanırken, geçici işçi sağlama sözleşmesiyle çalışanlar dikkate alınmayacaktır. Engelli işçi çalıştırma yönünden özel istihdam büroları ve geçici işçi çalıştıran işveren adına bu yönde bir istisna tanıyan 6715 sayılı Kanun; bu işverenlere bir imtiyaz tanındığı ve devletin engellileri koruma yükümlülüğünün ortadan kaldırdığı gerekçesiyle,  Anayasa  Mahkemesi ne  götürülmüştür.  Yüksek  Mahkeme  ilk olarak, geçici işveren bakımından sayıya dahil edilmeme kuralının  geçici işçinin geçici işverenin işyerinde geçici olarak çalışması ve geçici işçi ile geçici işveren arasında bir iş sözleşmesinin bulunmamasının bir sonucu  olduğunu açıklamıştır. Mahkeme,  geçici  işçinin  özel  istihdam  bürosunun  işçisi  olduğunu  belirttikten sonra  özel istihdam bürosu geçici işçiyi kendi işyerinde çalıştırmamakta ve geçici işverenin işyerinde çalışmak üzere görevlendirmektedir. Dolayısıyla geçici işçinin, özel istihdam bürosunun Kanun un 30. maddesinde öngörülen engelli çalıştırma yükümlülüğünün belirlenmesindeki işçi sayısına dâhil edilmemesi de geçici işçinin özel istihdam bürosuna ait bir işyerinde çalışmamasından kaynaklanmaktadır.  biçimindeki bir açıklamayla Anayasa ya aykırılık iddiasını reddetmiştir. Kanımca da bu sonuç, özel istihdam bürosu aracılığıyla geçici işçi çalıştırma ilişkisinin niteliğinden kaynaklanmaktadır. Belirtmek gerekir ki, tıpkı geçici işveren gibi, özel istihdam bürosunun kendi işyerinde çalıştırdığı işçilerin sayısı elli veya daha fazla ise, büronun da engelli işçi çalıştırma yükümü altında olduğu açıktır. Hesapta dikkate alınmayan işçiler, geçici işçi sağlama sözleşmesiyle başka işverenlere gönderilen işçilerdir. Sayının hesabında dikkate alınmayacak işçi gruplarından bir diğeri, yer ve su altında çalışan işçilerdir. Zira 30. maddenin 4. fıkrasında açıkça  Yer altı ve su altı işlerinde engelli işçi çalıştırılamaz ve yukarıdaki hükümler uyarınca işyerlerindeki 57  Süzek (n 55) 323; Çelik, Caniklioğlu, Canbolat, (n 55) 264; Alpagut, Özürlü Çalıştırma (n 41) 121. 58  RG 20.5.2016/29717. 59  Anayasa Mahkemesi, 141/27, 28.2.2018, RG 29.3.2018/30375. 539İstanbul Hukuk Mecmuası 77/2işçi sayısının tespitinde yer altı ve su altı işlerinde çalışanlar hesaba katılmaz.  Yer ve su altında engelli işçilerin çalışmasının zorluğu karşısında bu hükmün yerinde olduğu kuşkusuzdur ancak, yer ve su altı işi olmamakla birlikte ağır ve tehlikeli olan birçok işte de engelli işçi çalıştırmak oldukça güçtür. Bu nedenle bu işler bakımından da sayının hesabında bir istisna getirilmesi ya da oranının düşürülmesi isabetli olabilir. Ayrıca, 5188 sayılı Özel Güvenlik Hizmetlerine Dair Kanun a dayanılarak çıkarılan uygulama yönetmeliğinde, özel güvenlik birimlerinde ve özel güvenlik şirketlerinde çalıştırılacak engelli sayısının tespitinde, özel güvenlik görevlilerinin hesaba dahil edilmeyeceği düzenlenmiştir (madde 47 ve Yurt İçinde İşe Yerleştirme Yönetmeliği madde 11/3). O halde, özel güvenlik şirketleri yanında kurumların kendi güvenlik ihtiyacını karşılamak için oluşturduğu güvenlik biriminde güvenlik elemanı olarak çalışanlar sayıya eklenmeyecektir. Son olarak, işyerinde hâlen çalıştırılan engelli, eski hükümlü ve terörle mücadelede malul  sayılmayacak  şekilde  yaralanan  işçiler,  toplam  işçi  sayısının  hesabında dikkate alınmaz (Yönetmelik madde 11/6). Buna göre tam süreli bir iş sözleşmesiyle çalışan engelli, eski hükümlü veya terör mağduru, işyerinde toplam işçi sayısından düşülecektir. Bu durumda işyerinde halihazırda kısmi süreli iş sözleşmesi ile çalışan engellilerin  sayının  hesabından  nasıl  hariç  tutulacağı  sorusu  akla  gelebilir.  Bu durumda tıpkı sayının hesabında olduğu gibi, kısmi süreli çalışan engellilerin çalışma süreleri dikkate alınarak tam süreli çalışmaya dönüştürülecek ve elde edilen bu tam sayı toplam işçi sayısından eksiltilecektir (Yönetmelik madde 11/1).C. Yükümlülük Kapsamında Çalıştırılacak Engellilerİşverenin 30. maddedeki istihdam yükümünü yerine getirmesi için, çalıştıracağı kimsenin engelli olması gerekir. Bununla birlikte İş Kanunu madde 30 da, istihdam edilecek engelliye ilişkin bir tanım yapılmamıştır. Engelli kavramına yönelik çok sayıda tanım yapılmakla birlikte, Dünya Sağlık Örgütü ne göre engellilik,  kişiden veya bir bütün olarak vücuttan beklenilen davranışlar, beceriler ve görevler olarak ifade edilen normal aktivitelerin gerçekleştirilmesindeki eksiklik veya sınırlılıktır . Hukukumuzda ise 5378 sayılı Engelliler Hakkında Kanun,  Fiziksel, zihinsel, ruhsal ve duyusal yetilerinde çeşitli düzeyde kayıplarından dolayı topluma diğer bireyler ile birlikte eşit koşullarda tam ve etkin katılımını kısıtlayan tutum ve çevre koşullarından etkilenen bireyi  engelli olarak tanımlamaktadır (madde 3/1,c). Konumuz bakımından önemli olan, bir diğer ifadeyle işyerinde istihdam edilecek engelliye ilişkin tanım, Yurt İçinde İşe Yerleştirme Hizmetleri Yönetmeliği nde 60  Kota oranlarının tespitinde işkolu veya sektör bazında özelliklerin dikkate alınması yönünde, Alpagut, Özürlü Çalıştırma (n 41) 123.61  RG 26.6.2004/25504.62  WHO, International Classification of Impairments Disabilities and Handicaps (1976) 30.540Köme-Akpulat / İşverenin Engelli İşçi Çalıştırma Yükümlülüğüyapılmıştır. Buna göre engelli;  Doğuştan ya da sonradan herhangi bir nedenle bedensel,  zihinsel,  ruhsal,  duyusal  ve  sosyal  yeteneklerini  çeşitli  derecelerde kaybetmesi nedeniyle toplumsal yaşama uyum sağlama ve günlük gereksinimlerini karşılamada güçlükleri olan ve korunma, bakım, rehabilitasyon, danışmanlık ve destek hizmetlerine ihtiyaç duyan kişilerden tüm vücut fonksiyon kaybının en az yüzde kırk olduğu sağlık kurulu raporu ile belgelenenleri  ifade eder (madde 3/1,e). Görüldüğü üzere, engelliliğin doğuştan ya da sonradan gerçekleşmesi, gerçekleşme nedeni, engellinin yaşı gibi belirlemelere maddede yer verilmiş değildir. Ancak engellinin, iş arayan olarak Türkiye İş Kurumu na kaydolması için on dört yaşını doldurması gerekir (madde 15). Bunun gibi, aşağıda korumalı işyerleri konusunda anlatılanın aksine; engellilik bakımından, bedensel, zihinsel ya da ruhsal engellilik konusunda bir ayrım yapılmamıştır. Yönetmelikte, engelliliğin oranı olarak, tüm vücut fonksiyonlarında en az yüzde kırk kayıp oranı kabul edilmiştir. Engellilerin iş arayan olarak Kuruma kaydolması ve Kurum hizmetlerinden yararlanması, bu oranı bir sağlık kurulu raporuyla belgelemesine bağlıdır. Ancak, sağlık raporunda  çalışamaz  durumda olduğu belirlenen engellilerin Kuruma tescilinin yapılması mümkün değildir. Tüm  bu  açıklamalar  ışığında,  İş  Kanunu  m.30  kapsamında  istihdam yükümlülüğünden yararlanacak olan engelliler; 14 yaşını doldurmuş, en az yüzde 40 oranında engelli olduğunu sağlık kurulu raporuyla belgelendiren bireylerdir. Öte yandan, engellinin iş arayan olarak Kuruma kaydolması ya da Kurum aracılığı olmadan çalıştırılıyorsa sonradan Kurum tarafından tescilinin yapılması da zorunludur. Zira Kurum tarafından tescili yapılmayanların engelli statüsünde değerlendirilmeyeceği, Yönetmelikte açıkça belirtilmiştir (madde 13/2). D. Yükümlülüğe İlişkin Diğer EsaslarEngelli işçi çalıştırmaya ilişkin ilk iki koşul, hükmün kapsamına giren bir işyerinin bulunması ve çalıştırılacak kişinin Yönetmelik gereğince engelli olarak kabul edilen kimselerden olmasıdır. Ancak, bu şartların yanında Yönetmelikte belirtilen, daha çok usule ilişkin birtakım şartlar da bulunmaktadır. 1. Engellinin Kurum Aracılığı ile Sağlanması ve İstinasıBu  şartlardan  ilki,  işçilerin  Kurum  aracılığıyla  sağlanmasıdır.  30.  maddede, işverenlerin çalıştırmakla yükümlü oldukları işçileri Kurum aracılığıyla sağlayacakları 63  Çalışmanın devamında Kurum olarak adlandırılacaktır.64  Sağlık raporunun engellinin istihdam edilebileceği uygun işlerin tespiti yönünden gerekli olduğu, geçmiş yıllarda sağlık kuruluşlarının engellilerin istihdam edilebilirliği konusunda genellikle yetkin olmamaları engellinin istihdamına engel olabildiği, güncel uygulamalarda uzman sağlık kuruluşunun belirlenmesinin ve rapor içeriğinin değiştirilmesinin isabetli olduğu yönünde, E. Murat Engin, ‘Çalışma Yaşamında Özürlülük  (2009) (2) Galatasaray Üniversitesi Hukuk Fakültesi Dergisi 13,15.541İstanbul Hukuk Mecmuası 77/2kuralı getirilmiş, Yönetmelikte de aynı esas tekrar edilmiştir (madde 13). Ancak bu kural, kesin ve mutlak bir kural değildir. Yönetmelikte, özel sektör işverenlerinin Kurum  aracılığı  olmadan  engelli  istihdam  edebilmesine  imkân  verilmiş  ancak işe başlama tarihinden itibaren bu durumun en geç on beş iş günü içinde Kuruma bildirilmesi ve tescil ettirilmesi zorunluluğu getirilmiştir (madde 13/2). Bu istisnanın, istihdamı kolaylaştırıcı etkisinin olduğunu, sözleşme yapma serbestisi çerçevesinde ve işverene kendi işçisini seçme hakkının tanınması karşısında yerinde olduğunu söylemek gerekir. Yine işverenin, Kurum aracılığı olmaksızın işyerinin işçisi iken engelli  duruma  düşenlere  öncelik  tanıyarak  bu  işçiyi  yükümlülük  kapsamında çalıştırılan engelli işçi olarak istihdam etmesi mümkündür. Bu durumda da işçinin Kurum tarafından tescilinin yapılması istenilmeli ve gerekli belgeler sunulmalıdır (madde 16). Yükümlülük kapsamındaki işverenin, çalıştırmakla yükümlü bulunduğu işçiyi Kurumdan talep ederken, bu işçilere ilişkin nitelikleri de belirtmesi gerekir. Talebinde nitelik belirtmeyen işverenin, sonradan gönderilen kişilerin uygun olmadığı yolunda bir  itirazda  bulunamayacağı  da  öğretide  ifade  edilmiştir.  Kuşkusuz;  işverenin belirttiği  niteliklerin,  yükümlülükten  kaçmak  ya  da  bunu  geciktirmek  amacı taşımayan,  dürüstlük  kuralına  uygun,  kabul  edilebilir  nitelikler  olması  gerekir. Ayrıca işverenin, i) işin gerektirdiği ağırlıklı vasıfların üstünde istihdamı zorlaştırıcı şartlar öne sürmesi, ii) işin niteliği gerektirmediği sürece engellilik oranına üst sınır getirmesi, iii) engel grupları arasında (bedensel, zihinsel engelli gibi) bir ayrım yapması  yasaktır. Yönetmelikte  yer  verilen  bu  yasaklar,  istihdam  yükümünden kurtulmanın önüne geçmesi açısından anlamlıdır. Ancak, işin gerektirdiği ağırlıklı vasıfların ne olduğu veya işin niteliğinin hangi oranda ve hangi engel grubunda bir işçinin çalışmasına imkân verdiğini tespit etmek her zaman kolay değildir. Belirtmek gerekir ki, işverenin bildirdiği nitelikler, gerçekten işin gerektirdiği türden nitelikler ise Kurum kayıtlarında bu nitelikte işçinin olmaması; bu niteliklerin, istihdamı zorlaştırıcı özellikte olduğu anlamına gelmez ve giderek, işverenin yükümlülüğünü yerine getirmediği gerekçesiyle bir yaptırım uygulanması gerekmez. 2. Süre ŞartıBu yükümlülüğün yerine getirilmesi bir süre şartına da bağlanmıştır. Talep süresi olarak  isimlendirebileceğimiz  ilk  sürede,  işverenin  yükümlülüğün  doğmasından itibaren beş iş günü içinde, çalıştırmakla yükümlü olduğu işçileri Kurumdan talep 65  İstisnanın yalnızca özel sektör işverenine tanınmasının gerekçesi ise, kamu işverenlerinin işçi alımlarının, kamu işçi istihdamına ilişkin mevzuat hükümlerine göre yapılmasıdır. Bu kapsamda, engelli işçilerin alınmasına yönelik detaylar Kamu Kurum Ve Kuruluşlarına İşçi Alınmasında Uygulanacak Usul ve Esaslar Hakkında Yönetmelik te yer almaktadır. Bu yönetmelikte engelli tanımı, Engelliler Hakkında Kanun ve İşe Yerleştirme Hizmetleri Yönetmeliğine benzer şekilde yapılmış (m.3/1,ı) ve engellilerin kamu işyerlerinde istihdamı için Engelli Kamu Personeli Seçme Sınavı (EKPSS) puanı aranmıştır (m.10).66  Ekmekçi, Yaşanan Sorunlar (n 46) 46.542Köme-Akpulat / İşverenin Engelli İşçi Çalıştırma Yükümlülüğüetmesi gerekir (Yönetmelik madde 14/1). Bu süre kamu ve özel sektör işverenleri bakımından  aynıdır.  Buna  göre,  işyerinin  engelli  çalıştırma  yükümlülüğünün kapsamına girmesi (başka bir işyerinin devralınması, işçi istihdamı sonucu sayının artması, yükümlülük kapsamında çalışan engelli işçinin iş sözleşmesinin sona ermesi gibi) üzerine, beş iş günü içinde işverenin Kuruma başvuru yapması gerekir. Önceki yönetmelikte yedi gün olan bu sürenin kısa olduğu ve işverenin kısa sürede bu kişileri istihdam edeceği iş alanlarını ve işçilerin niteliklerini belirlemesinin beklenemeyeceği ifade edilmiştir. Kanımca, aynı çelişki beş iş günlük süre için de geçerlidir ve beş iş günlük süreyi yeterli bulmak mümkün değildir. Sürenin kısa olması, işverenin engelli işçinin niteliklerini gereği gibi belirleyememesi sonucu adaylarla olan görüşmenin uzamasına  yani  istihdamı  hızlandırmak  yerine  geciktirmesine,  engelli  işçinin çalışacağı iş alanın iyi tespit edilmeyerek çalışma koşullarında engelli aleyhine bir durum oluşmasına yol açabilir. Yükümlülüğün karşılanma süresi olarak tanımlanabilecek süre sınırı yalnızca özel sektör işverenleri açısından getirilmiştir. Buna göre, adayların Kurum tarafından özel sektör işvereniyle görüştürülmesinden sonra, işverenin görüşmeden itibaren on beş gün içinde engelli açığını karşılaması gerekir. Böylece adaylarla olan görüşmelerin neticelendirilmesinin gereksiz yere uzatılması engellenmeye çalışılmıştır. On beş günlük sürenin, bir işverenin çalışmaya başlayacağı işçiyi seçmesi için yeterli bir süre  olup  olmadığı  tartışılabilir.  Kanımca  bu  süre  gereksiz  uzatmaların  önüne geçmesi  açısından  makul  bir  süredir. Ancak  yukarıda  yer  verildiği  gibi,  talep süresinin  kısa  tutulması,  iş  alanlarını  ve  ihtiyaçlarını  yeterince  belirleyemeyen işvereni görüşmelerden sonra karar vermek bakımından zor durumda bırakabilir. Yönetmelikte,  özel  sektör  işvereni  bakımından  engelli  açığının,  yükümlülüğün doğduğu tarihten itibaren otuz gün içinde karşılanması zorunlu tutulmuştur (madde 15). Şu halde, talep süresi ve görüşme süresi de dahil olmak üzere ihtiyacın doğduğu andan itibaren otuz gün içinde engelli işçinin istihdam edilmesi gerekir. İşverenler açısından otuz günlük süre uyulması gereken zorunlu bir süre olsa da, Kurum tarafından işin niteliklerine uygun engellinin sağlanamaması halinde işverene bir yaptırım uygulanması mümkün değildir. On beş gün ve otuz günlük süre özel sektör işverenleri için zorunlu olup, yukarıda yer verildiği üzere kamu işverenleri için özel mevzuat gereğince, bu süreler uygulanmaz. 3. Kurumun Engellileri İşverenle Görüştürmesi ve Engellinin İşe AlınmasıBelirli sürede Kuruma başvurmak ve istihdam yükümlülüğünü yerine getirmenin işverenlerin  borcu  olması  karşısında,  nitelikleri  uygun  engellileri  işverenle görüştürmek de Kurumun görevidir. Yönetmelik te,  Kurum, özel sektör işvereninin engelli talep tarihinden itibaren en geç on gün içinde, başvuranlardan nitelikleri 67  ibid 46.543İstanbul Hukuk Mecmuası 77/2uygun engellileri durumlarını ve niteliklerini belirten belgelerle birlikte işverenle görüştürür  kuralı getirilerek (madde 15/2), Kurumun bu görevini yerine getirmesi bir süreye de bağlanmıştır. Kanımca, süresine uygun bir şekilde engelli çalıştırma talebinde bulunan işverenin engelli talep tarihinin üzerinden, on günden uzun bir sürenin geçmesi ve bu nedenle yükümlülüğün doğduğu tarihten itibaren otuz gün içinde istihdamın sağlanamaması halinde, gecikilen süre için işverene bir cezai yaptırımın uygulanmaması, uygulanmışsa iptal edilmesi gerekir. Kurumun  işverenin  başlangıçta  işçi  talep  ederken  belirttiği  niteliklere  ve  iş alanlarına uygun engellileri işverenle görüştürmesi gerekir. Bununla birlikte hükmün devamında, işverenin bu görüşmeden itibaren engelli açığını, en geç on beş gün içinde, Kurum tarafından görüştürülenler ya da Kurum portalında kayıtlı diğer engelli iş arayanları bizzat seçerek veya kendi imkânlarıyla temin ettiği engelliler arasından  karşılayacağı  belirtilmiştir.  Aynı  zamanda  işveren,  işe  alınanları  ve alınmayanları, alınmayış nedenlerini de belirterek Kuruma bildirmelidir. Şu halde işverene istihdamı gerçekleştirmek için üç ayrı imkân (görüştürülenlerden seçme, portaldan seçme, kendi imkânlarıyla temin etme) tanınmıştır. Bu noktada, işverenin, Kurum tarafından aranan nitelikte engelli gönderilmemesi halinde diğer iki imkânı da kullanarak, belirlenen süre içinde muhakkak bir işe alım yapmasının zorunlu olup olmadığı sorusu akla gelir. Kanımca, gerek emredici nitelikteki otuz günlük süre sınırı gerekse 15. maddedeki ifade, Kurum tarafından, belirtilen nitelikte işçi gönderilmese veya görüşmelerden bir sonuç alınmasa bile, işverenin bu istihdamı gerçekleştirmekle zorunlu olduğu sonucunu doğurur. Ancak işverenin, kimi özel durumlarda işin gerektirdiği ve dürüstlük kuralına uygun olarak belirlediği niteliklerde bir işçinin Kurum portalında bulunmadığını, bu konuda gerekli görüşmeleri ve yazışmaları yaptığını ve kendi imkânları ile belirleyemediğini ispatlaması halinde ceza yaptırımının uygulanmaması yerinde olacaktır.Belirtmek gerekir ki, işveren engelli işçi çalıştırma yükümünün ortaya çıkmasıyla birlikte,  iş  seçiminden,  başvuru  formlarının  değerlendirilmesi,  hangi  engellinin çalıştırılacağının seçim süreci, teknik değerlendirme, önerilen çalışma süreleri ve şartlarına kadar olan aşamaların hiçbirinde, ayrımcı bir muamelede bulunamaz. Bu durumun, bir kimsenin engelliliğinden kaynaklanan nefret nedeniyle işe alınmasının engellenmesi biçiminde gerçekleşmesi halinde; failin Türk Ceza Kanunu madde 122  gereğince,  nefret  ve  ayrımcılık  suçu  nedeniyle  cezalandırılması  gerekir. Yönetmelik te ayrıca, çalışan engellilerin aleyhine de ayrımcı bir muamelenin yasak olduğu ifade edilmiştir (madde 17/2). Anayasa madde 10, İş Kanunu madde 5 te yer alan eşit davranma borcu ve ayrımcılık yasağı ile kişilerin eşit muamele görme hakkının güvence altına alınarak hak ve hürriyetlerden yararlanmada ayrımcılığın 68  Ayrıntılı açıklamalar için bkz Gaye Burcu Yıldız ‘Türk İş Hukukunda Özürlülük ve Sağlık Durumuna Dayalı Ayrımcılık Yasağı  (2008) (10) Sicil İş Hukuku Dergisi 80,81 ff; Engin (n 64) 24; Savaş (n 46) 2625-2629.544Köme-Akpulat / İşverenin Engelli İşçi Çalıştırma Yükümlülüğüönlenmesi amacıyla yürürlüğe giren 6701 sayılı Türkiye İnsan Hakları ve Eşitlik Kurumu  Kanunu nda  düzenlenen  kurallar  karşısında, Yönetmelik te  böyle  bir hüküm yer almasa bile aynı sonuca ulaşmak mümkündür. İş ilişkisi sırasında, çalışan engellilere yönelik engellerinden dolayı bir ayrım yapılması durumunda, İş Kanunu madde 5 uyarınca işçinin, dört aya kadar ücreti tutarındaki uygun bir tazminattan başka yoksun bırakıldığı haklarını da talep edebilmesi söz konusu olacaktır. Ayrıca; Eşitlik Kanunu nda fiziksel, zihinsel, ruhsal ve duyusal yetilerinde çeşitli düzeyde kayıplarından dolayı topluma diğer bireyler ile birlikte eşit şartlarda tam ve etkin katılımını kısıtlayan tutum ve çevre şartlarından etkilenen birey olarak tanımlanan (madde 2/1,f) engellilere yönelik, engellilik temellerine dayalı ayrımcılığın yapılması açıkça yasaklanmış ve bu yasağın ihlali halinde; konuya ilişkin görev ve yetkisi bulunan kamu kurum ve kuruluşları ile kamu kurumu niteliğindeki meslek kuruluşları, ihlalin sona erdirilmesi, sonuçlarının giderilmesi, tekrarlanmasının önlenmesi, adli ve idari yoldan takibinin sağlanması amacıyla gerekli tedbirleri almakla yükümlü kılınmıştır (madde 3). Aynı zamanda bu Kanunun, İstihdam ve serbest meslek başlıklı 6. maddesinde; işverenlerin, kişiler hakkında bilgilenme, başvuru, seçim kriterleri, işe alım şartları ile çalışma ve çalışmanın sona ermesi süreçleri dâhil olmak üzere, işle ilgili süreçlerin hiçbirinde ayrımcılık yapamayacağı düzenlenmiştir.E. Yükümlülüğün Gerçekleştirilmesine Yönelik Teşvikİşverenin engelli işçi çalıştırmasının teşviki adına, 30. maddenin 6. fıkrasında özel bir teşvik hükmü getirilmiştir. Bu teşvik, engelli işçilerin sigorta primlerinin bir kısmının Hazine tarafından ödenmesine yöneliktir. Buna göre, özel sektör işverenlerince bu madde kapsamında çalıştırılan engelli sigortalıların, belirlenen prime esas kazanç alt sınırı üzerinden hesaplanan sigorta primine ait işveren hisselerinin tamamı, Hazine tarafından ödenecektir. Ayrıca kontenjan fazlası ve yükümlü olmadığı halde engelli çalıştıran işverenlere de aynı prim teşviki getirilmiş ve bu şekilde çalıştırılan her bir engelli için prime esas kazanç alt sınırı üzerinden hesaplanan sigorta primine ait işveren hisselerinin tamamının Hazinece karşılanacağı belirlenmiştir. Hüküm, 2014 yılında 6518 sayılı Kanun la değiştirilmeden önce, işverenin engelli işçiyi kontenjan dahilinde çalıştırması halinde teşvik oranı tam, kontenjan fazlası ya da yükümlü olmamasına rağmen çalıştırması halinde yüzde elli olarak uygulanmaktaydı. Bugün için teşvik oranının artırılmasının yerinde olduğunu söylemek gerekir. Hazine tarafından bu primlerin karşılanabilmesi için işverenlerin çalıştırdıkları sigortalılarla ilgili olarak, aylık prim ve hizmet belgelerini yasal süresi içerisinde Sosyal  Güvenlik  Kurumu na  vermeleri  ve  sigortalıların  tamamına  ait  sigorta primlerinin sigortalı hissesine isabet eden tutarı ile Hazinece karşılanmayan işveren hissesine ait tutarı ödemiş olmaları gerekir. Görüldüğü gibi, bu teşvik özel sektör 69  RG 20.4.2016/29690.545İstanbul Hukuk Mecmuası 77/2işverenlerine, sigortalı engellinin prime esas kazancı ne olursa olsun alt sınır üzerinden ve işveren hissesi bakımından getirilmiştir. Engelliye prime esas kazanç alt sınırı üzerinde bir ücret ödeniyorsa, bu miktara ilişkin sigorta primlerinin işveren hissesine düşen kısmı işveren tarafından ödenmelidir. Ancak Sosyal Güvenlik Kurumu na gerekli belgeleri vermeyip, primleri zamanında ödemeyen işverenin bu teşvikten yararlanması mümkün değildir. Bu teşvikten yararlanmak için işverenlerin Sosyal Güvenlik Kurumu na idari para cezası borcu bulunmaması şartı ise aranmamıştır.III. Engelli Çalıştırma Yükümüne Aykırılığın YaptırımıEngelli işçi çalıştırma yükümüne uyulmamasının yaptırımı İş Kanunu madde 101 de belirtilmiştir. Buna göre,  Bu Kanunun 30 uncu maddesindeki hükümlere aykırı olarak engelli ve eski hükümlü çalıştırmayan işveren veya işveren vekiline çalıştırmadığı her engelli ve eski hükümlü ve çalıştırmadığı her ay için binyediyüz Türk Lirası idari para cezası verilir. Kamu kuruluşları da bu para cezasından hiçbir şekilde muaf tutulamaz . Benzer olarak Deniz İş Kanunu nda da  13 üncü madde gereğince engelli ve eski hükümlü gemi adamı çalıştırma ile ilgili kanun ve yönetmelik hükümlerine uymayan işveren veya işveren vekiline çalıştırmadığı her engelli veya eski hükümlü ve çalıştırmadığı her ay için ikibin Türk Lirası idarî para cezası verilir  (madde 50/ç). Yurt İçinde İşe Yerleştirme Hizmetleri Hakkında Yönetmelik te de, engelli işçiler hakkında yapılacak denetimin, İş K. nun çalışma hayatının denetimine ilişkin kurallara göre yapılacağı belirtildikten sonra aynı esas tekrar edilmiştir (madde 21). Görüldüğü gibi, engelli çalıştırmamanın hukuki yaptırımı her iki kanunda da bir tazminat olarak değil, idari para cezası olarak belirlenmiştir. Esasen İş K. nda sözleşme yapma zorunlulukları kapsamında tazminat yaptırımı öngörülen iki hal, maluliyeti ortadan kalkan işyerinin eski işçileri (madde 30/5) ile askerlik veya kanundan doğan bir görevi tamamlayarak dönenlerin (madde 31/4) işe alınmaması halidir. İdari para cezaları, kabahatler karşılığında öngörülen yaptırımlardan birisidir. Bu cezaların özelliği; idari organlar tarafından uygulanmaları ve yargı tarafından ancak itiraz üzerine değerlendirilmeleridir. İş hukukunda idari para cezaları, iş hukuku mevzuatında getirilen kimi kuralların hiç veya gereği gibi uygulanmaması nedeniyle öngörülen ve yaygın bir uygulama alanına sahip (İş Kanunu madde 98108, Deniz İş Kanunu madde 50-53, Basın İş Kanunu madde 26-27, Sendikalar ve Toplu İş Sözleşmesi Kanunu madde 78, İş Sağlığı ve Güvenliği Kanunu madde 26, Sosyal Sigortalar ve Genel Sağlık Sigortası Kanunu madde) kamu hukuku 70  A. Can Tuncay and Ömer Ekmekçi, Sosyal Güvenlik Hukuku Dersleri (19th edition, Beta 2017) 198; Ali Güzel, Ali Rıza Okur and Nurşen Caniklioğlu, Sosyal Güvenlik Hukuku (17th edition, Beta 2018) 306.71  Tankut Centel, ‘Özürlü Çalıştırma Yükümüne Aykırılığa İlişkin Cezai Sorumluluk Esasları  (2010) (20) Sicil İş Hukuku Dergisi, 5,5.546Köme-Akpulat / İşverenin Engelli İşçi Çalıştırma Yükümlülüğüyaptırımlarıdır.  Bu  yaptırıma  ilişkin  temel  esaslar  Kabahatler  Kanunu nda düzenlenmiştir. Kabahatler Kanunu nun 3. maddesi gereğince, bu kanunun genel hükümleri diğer kanunlarda düzenlenen idari para cezalarına da uygulanacağından, engelli çalıştırma yükümlülüğüne aykırılık halinde de Kabahatler Kanunu nun genel hükümleri amirdir. İdari para cezalarının uygulanmasının sebebi bir kabahat (idari suç) oluşturduğundan, bu suçun unsurlarının gerçekleşmesi gerekir. Engelli işçi çalıştırmama kabahatinin maddi unsuru, hiç veya gereken sayıda engelli işçi çalıştırılmamış olmasıdır. Öte yandan suçun manevi unsurunun (kusurun) da oluşması gerekir. Engelli işçi çalıştırmamanın taksirle işlenmesi mümkün olmadığından, bu kabahat için kasıtlı hareket  gerekir.  Bu  nedenle,  yukarıda  açıklandığı  gibi,  işverenin,  engelli  işçi çalıştırma iradesini gösterip gerekli işlemleri yapması halinde, idari suçu işleme kastının varlığından bahsedilmemelidir. Ancak uygulamada, yasal süreyi geçiren işverenlerin doğrudan idari para cezasına çarptırıldığı ve buna ilişkin itirazların gereğince değerlendirilmediği bilinmektedir. Söz konusu idari para cezası, İş Kanunu madde 108 deki özel hüküm gereğince, doğrudan Türkiye İş Kurumu İl Müdürü tarafından verilecek ve genel esaslara göre tahsil edilecektir. 101. maddede belirlenen idari para cezası, çalıştırılmayan her engelli ve çalıştırılmayan her ay için belirlendiğinden maktu değil, önceden belli olmayan nisbi nitelikte bir cezadır. Bu idari para cezası, yeniden değerleme oranı sonucunda, 2019 yılı için 3.250 Türk Lirası olmuştur. Bu miktar, çalıştırılmayan her engelli ve çalıştırılmayan her ay için hesaplanır. Öte yandan, bu yükümlülüğe uyulmaması nedeniyle tahsil edilen cezalar,  engellilerin kendi işini kurmaları, iş bulmasını  sağlayacak  destek  teknolojileri,  engellinin  işe  yerleştirilmesi,  işe  ve işyerine uyumunun sağlanması ve bu gibi projelerde  kullanılacaktır (madde 30/7).Maddede, kamu kuruluşlarının para cezasından hiçbir şekilde muaf olmayacakları da ayrıca belirtilmiştir. Esasen bu yönde bir hüküm olmasa bile, yaptırım tüm işverenlere getirildiğinden, işveren niteliğine sahip bu kuruluşların da engelli işçi çalıştırma yükümünde oldukları ve aykırılık halinde idari para cezası yaptırımıyla karşılaşacakları  açıktır.  Ancak  bu  düzenleme;  geçmişte  kamu  kuruluşlarının çeşitli  genelgeler  yayınlayarak  para  cezasından  sorumlu  olmadıkları  yönündeki uygulamalarının önüne geçmek ve tereddütleri gidermek açısından anlamlıdır. 72  RG 31.3.2005/25772 mükerrer.73  Centel (n 71) 8; Engin (n 64) 21.74  Centel (n 71) 9.75  Yeniden değerleme oranı, 213 sayılı Vergi Usul Kanunu nun mükerrer m.298/B fıkrasına göre, yeniden değerleme yapılacak yılın Ekim ayında (Ekim ayı dahil) bir önceki yılın aynı dönemine göre Türkiye İstatistik Kurumunun Yurt İçi Üretici Fiyat Endeksinde meydana gelen ortalama fiyat artış oranıdır. Bu oran 2019 yılı için yüzde 23.73 dür.76  Ekmekçi, Yaşanan Sorunlar (n 46) 50.547İstanbul Hukuk Mecmuası 77/2Engelli işçi çalıştırma yükümüyle ilgili olan bir diğer idari para cezası da 4904 sayılı Türkiye İş Kurumu Kanunu nun 20. maddesinden doğmaktadır. Maddenin, ilk fıkrasının (i) bendi gereğince, Kurum tarafından istenilen rapor, bilgi ve belgeler ile işgücü piyasasının izlenmesi için gerekli olan istatistiksel bilgileri Kurumca belirlenen süre içerisinde ibraz etmeyenlere 3.000 Türk Lirası idari para cezası verilecektir. Buna göre, işverenlerden çalıştırdıkları engelli işçi sayısına, bunların çalıştığı iş alanlarına ilişkin talep edilen bilgilerin verilmemesi bir kabahat olarak kabul edilmiştir.Nihayet, idari para cezalarına itiraz, bu konuda İş Kanunu nda özel bir düzenleme bulunmadığından  Kabahatler  Kanunu ndaki  hükümlere  (madde  3  ve  27)  göre yapılacaktır. Buna göre, engelli işçi çalıştırma yükümüne uymadığı gerekçesiyle Kurum il müdürü tarafından idari para cezası verilen işveren, yaptırım kararının tebliğinden itibaren on beş gün içinde sulh ceza hâkimliğine başvuracaktır. Bu süre içinde başvuru yapılmaması halinde idari para cezası kesinleşecektir. Belirtmek gerekir ki, idari para cezalarına itirazlardan kaynaklanan uyuşmazlıklarda görevli mahkemenin neresi olduğu geçmişten günümüze yapılan mevzuat değişiklikleri nedeniyle oldukça tartışma konusu olmuştur. Bugün için 7036 sayılı İş Mahkemeleri Kanunu nda da idari para cezalarına itirazlar, iş mahkemelerinin görev alanından istisna tutulmuştur (madde 5/b). Bu nedenle, Türkiye İş Kurumu tarafından uygulanan idari para cezalarına karşı yapılan başvuru, sulh ceza hâkimliklerinde görülmeye devam edecektir.IV. Korumalı İşyerleri19. yüzyılın başlarında Amerika Birleşik Devletleri nde uygulanmaya başlanan,  koruyucu  istihdam   (sheltered  employment),  engelli  istihdamına  yönelik  tek başına ya da diğer yöntemlerle birlikte uygulanabilecek bir istihdam yöntemidir. Bu  yöntem  kısaca,  çalışma  hayatına  kazandırılmaları  güç  olan  engellilerin, özel  koşullar  çerçevesinde  istihdamının  sağlanması  olarak  tanımlanabilir.  Bu sistemde,  engellilerin  istihdamını  sağlamak  amacıyla,  çalışma  ortamının  özel olarak düzenlendiği  korumalı işyerleri  (sheltered workplaces) bulunmaktadır. 77  RG 5.7.2003/25159.78  Yargıtay 9 HD, 26448/27819, 5.9.2012; Uyuşmazlık Mahkemesi, 106/136, 7.6.2010 <https://www.kazanci.com> Erişim Tarihi 6.9.2019.79  RG 25.10.2017/30221.80  Konu hakkında yapılan mevzuat değişiklikleri, yargı kararları ve açıklamalar için bkz Ayşe Köme Akpulat, İş Mahkemelerinde Yargılamanın Özellikleri, (On İki Levha 2018) 142 ve 156. 81  Gülsevil Alpagut, ‘Korumalı İşyeri Kavramı ve Korumalı İşyerleri Hakkında Yönetmeliğin Değerlendirilmesi  (2006) (3) Sicil İş Hukuku Dergisi (Korumalı İşyeri) 29,31; John Kregel and David H. Dean, ‘Sheltered vs Supported Employment: A Direct Comparison of Long-Term Earnings Outcomes for İndividuals with Cognitive Disabilities  (2001) <https://worksupport.com/documents/shelteredchap.pdf,> Erişim Tarihi 10.9.2019 63,64; Engin (n 64) 26.82  Laurent Visier, ‘Sheltered Employment For Persons With Disabilities  (1998) (137) International Labour Review 347,347; Uşan (n 33) 183; Alpagut, Korumalı İşyeri (n 81) 31.548Köme-Akpulat / İşverenin Engelli İşçi Çalıştırma YükümlülüğüBu işyerleri, özel veya kamu işverenlerince kurulabilmekte veya onlar tarafından desteklenebilmektedir. Korumalı işyerleri her şeyden önce, engellilere, rekabetten uzak,  fiziki  veya  zihinsel  yetersizliklerin  dezavantaj  yaratmadığı  koruyucu  bir çevrede istihdam olanağı sağlamakta; zaman içinde engellilerin mesleki becerilerinin gelişmesine ve çalışma hayatına geçişlerini kolaylaştırmaktadır. Hukukumuzda, Engelliler Hakkında Kanun da korumalı işyeri,  İş gücü piyasasına kazandırılmaları  güç  olan  zihinsel  veya  ruhsal  engellilere  mesleki  rehabilitasyon sağlamak ve istihdam oluşturmak amacıyla Devlet tarafından teknik ve mali yönden desteklenen ve çalışma ortamı özel olarak düzenlenen işyeri  olarak tanımlanmıştır (madde 3/1,i). Bu Kanun un 14. maddesine dayanılarak, ilk olarak 2006 yılında bir yönetmelik çıkartılmış daha sonra bu yönetmelik yerini, 2013 tarihli Korumalı İşyerleri Hakkında Yönetmelik e bırakmıştır. Yönetmeliğin korumalı işyeri tanımı da, Kanunda geçen  mesleki rehabilitasyon sağlamak  ifadesine yer vermemesi dışında, yukarıda yer verilen tanımla aynıdır. Her iki tanımda da, zihinsel veya ruhsal engellilere yer verilmiş, diğer engelli grupları sayılmamıştır. O halde kanun koyucu, korumalı işyerlerinde çalıştırılacak kimseleri zihinsel veya ruhsal engelliler olarak sınırlandırmıştır. Kanımca bu sınırlandırma isabetli değildir. Devletin korumalı işyerlerini mali kaynakları ölçüsünde desteklemesi beklendiğinden; bu işyerlerinde çalışmak üzere önceliğin, çalışma hayatına geçişte daha çok güçlük yaşayan zihinsel veya ruhsal engellilere verildiği düşünülebilir. Ancak yukarıda temel esaslarına yer verilen, devletin engelli istihdamına yönelik ödevleri karşısında, engelinin niteliğine bakılmadan bu imkânın tanınması kuşkusuz daha yerinde olacaktır. Üstelik önceki yönetmelikte, işyerine kabul bakımından  en az yüzde kırk oranında zihinsel, duygusal ve davranışsal engeli olmak veya diğer engel gruplarından ise % 60 ve üzeri olmak  şartı aranmışken, yeni düzenlemede diğer engellilerin kapsam dışında tutulması doğru değildir.Korumalı işyeri statüsünün kazanılması bakımından Yönetmelikte birtakım şartlar aranmıştır. Her şeyden önce işyerinin, Yönetmelikte belirlenen nitelikleri taşıyan en az sekiz engellinin çalıştığı bir işyeri olması gerekir. Aynı zamanda, korumalı işyerlerinde çalışacak engelli bireylerin sayısının toplam işçi sayısına oranı yüzde yetmiş beşten az olmamalıdır. Bu kapsamda, işçi sayısının tespitinde, İş Kanunu madde 30 a benzer şekilde belirsiz ve belirli süreli iş sözleşmesine göre çalıştırılan işçiler esas alınır. Kısmi süreli iş sözleşmesine göre çalışanlar ise çalışma süreleri dikkate alınarak tam süreli çalışmaya dönüştürülür. (madde 4). Yönetmelikte, korumalı işyerinin taşıması gereken  fiziksel  şartlar  ve  donanıma  da  (emniyet,  trafik  güvenliği,  yangından korunma gibi) ayrıca yer verilmiştir (madde 10-12). Aynı zamanda, bu işyerlerinde işyeri yöneticisi ve eğitici personel istihdamı da zorunlu tutulmuştur (madde 6). Bu 83  Çeşitli ülke uygulamaları hakkında bkz Visier (n 82) 348 ff.84  Yönetmelik hükümlerini değerlendiren Alpagut, Korumalı İşyeri (n 81) 33 ff; Recep Makas, ‘Korumalı İşyeri  (2011) 25(6) Çimento İşveren 4,6 ff.85  RG 26.11.2013/28833.549İstanbul Hukuk Mecmuası 77/2şartları taşıyan işyerinin işvereni, korumalı işyeri statüsünün kazanılması için Aile ve Sosyal Politikalar İl Müdürlüğüne (bugün için Aile, Çalışma ve Sosyal Hizmetler İl  Müdürlüğü)  başvuruda  bulunduktan  sonra,  talebin  en  geç  otuz  gün  içinde değerlendirilmesi üzerine valilikçe,  Korumalı İşyeri Statüsü Belgesi  düzenlenir (madde 4 ve 7). Korumalı işyerinde istihdam edilebilmek için, en az yüzde kırk oranında zihinsel veya ruhsal engelli olmak, Kuruma kayıtlı olmak ve asgari çalışma yaşı olan on beş yaşını doldurmuş olmak gerekir. Bu şartları taşıyan engelli bireyler, Çalışma ve İş Kurumu İl Müdürlükleri aracılığı ile işyerlerine başvururlar. İşyeri, işe aldığı engelli bireyleri en geç bir ay içinde bildirmek zorundadır (madde 13, 14). Görüldüğü gibi işe alma usulü bakımından, istihdamı kolaylaştırıcı bir biçimde, işverenin engelli işçileri çalıştırmak için Kuruma başvurması aranmamış, yalnızca işe aldığı engellileri bildirmesi beklenmiştir. Korumalı  işyerlerine  devlet  tarafından  yapılan  mali  desteklerden  biri,  bu işyerlerinde çalışan engellilerin ücretlerinin belirli bir kısmının Hazine tarafından işverene  ödenmesidir.  Bu  doğrultuda,  İş  Kanunu na  2014  yılında  6518  sayılı Kanun la  Ek  1.  madde  eklenmiş  ve  korumalı  işyerlerinde  çalışan  engellilere işverenlerince zamanında ödenmiş ücretlerinin a) Korumalı işyerlerinde çalışan her engelli için 2022 sayılı 65 Yaşını Doldurmuş Muhtaç, Güçsüz ve Kimsesiz Türk Vatandaşlarına Aylık Bağlanması Hakkında Kanun un madde 2/1,a bendi gereğince ödenen aylık tutarı kadarı, b) 5084 sayılı Yatırımların ve İstihdamın Teşviki ile Bazı Kanunlarda Değişiklik Yapılması Hakkında Kanun un 2. maddesi kapsamındaki illerde kurulmuş bulunan korumalı işyerlerinde çalışan her engelli için ilaveten (a) bendi ile belirlenen tutarın yüzde yirmisi, c) Korumalı işyeri statüsü almak için ilgili mevzuatla çalıştırılması zorunlu olan sayıdan daha fazla engelli çalıştıran işyerlerinde, zorunlu sayının üstünde çalıştırılan her engelli için ilaveten (a) bendi ile belirlenen tutarın yüzde yirmisi, Hazine tarafından işverene ödenecektir. Ancak bunun için hem ücretlerin hem de ücretlere ilişkin yasal yükümlülüklerin zamanında ödenmesi gerekir. Ayrıca konu hakkında, Korumalı İşyerlerinde Çalışan Engellilerin Ücretlerine Karşılık İşverene Yapılacak Ödeme Hakkında Yönetmelik yürürlüktedir. Ayrıca, korumalı işyerlerinde çalıştırılan engelli sigortalıların, prime esas kazanç alt sınırı üzerinden hesaplanan sigorta primine ait işveren hisselerinin tamamı Hazine tarafından karşılanır. İşverenlerin çalıştırdıkları sigortalılarla ilgili olarak 5510 sayılı Kanun uyarınca aylık prim ve hizmet belgelerinin yasal süresi içerisinde Sosyal Güvenlik Kurumu na verilmesi ve sigortalıların tamamına ait sigorta primlerinin sigortalı hissesine isabet eden tutarı ödemiş olması gerekir (İş Kanunu madde 30/6). Korumalı işyerlerine yönelik bu teşvikin, isabetli bir yaklaşım olduğu belirtilmelidir. Ancak bir işyerinin korumalı işyeri olarak değerlendirilmesi için çalıştırılması gereken asgari engelli işçi sayısının ve bu sayının diğer işçilere oranının yüksek olduğunu, bir başka ifadeyle bu şartı sağlamayı güçleştirdiğini söylemek mümkündür. 86  RG 30.4.2016/29699.550Köme-Akpulat / İşverenin Engelli İşçi Çalıştırma YükümlülüğüSonuçUluslararası düzenlemeler karşısında; Anayasamız ve iç hukukumuzda kabul edilen diğer esaslar dikkate alındığında, genel olarak engellilerin istihdamı konusunda önemli adımlar atıldığını söylemek mümkündür. Engellilerin istihdamından, engellilerin bir işyerinde çalışması değil aynı zamanda mesleki beceri kazandırılması, çalışmanın önündeki başta fırsat eşitsizliği olmak üzere, soyut ve somut engellerin kaldırılması ve nitelikli istihdamın sürdürülebilirliği de anlaşılmalıdır. Bu anlamda ülkemizin hukuki düzenlemelerde kendisini gösteren engelli istihdamı politikasının, uluslararası sözleşmelerle büyük oranda uyum içinde olduğu görülmektedir. Ancak bir yaptırıma bağlanmış olsun ya da olmasın, hukuki düzenlemelerin bu konuda tek başına yeterli ve sorun çözücü olduğunu söylemek güçtür. Bu konuda, özellikle toplumdaki bilgi eksikliğinin ve kimi ön yargıların önüne geçmek son derece önemlidir.Engellilerin çalışma hayatına katılması hedefine; engellilere iş alanları açmak, engelli işçi çalıştırmayı zorunlu kılmak, teşvik uygulamaları getirmek gibi tek başına istihdam politikaları ile varmak da mümkün değildir. Engelli bireylerin, eğitim ve sağlık kurumlarından, ulaşım araçlarından, sosyal ve kültürel hizmetlerden engelsiz biçimde yararlanmasının sağlanması, aynı zamanda engelli istihdamını da arttıracaktır. Yine engelliliğin çalışmaya ve üretmeye engel olmadığı, işi elde etmekten işyerine ulaşmaya ve iş koşullarına kadar uygun şartların sağlanması halinde her engelli bireyin çalışma hayatında yer alacağı konusunda toplumun bilgilendirilmesi de göz ardı edilmemeli ve bu konuda ciddi bir yaklaşım olarak değerlendirilmelidir. İşverenlerin, belirli şartları taşıyan işyerlerinde engelli işçi çalıştırma yükümünde olması da, engelli istihdamına yönelik öteden beri kabul edilen bir yöntemdir. Hukukumuzda, bu yükümlülüğün dayanağı olan İş Kanunu nun 30. maddesinde zaman içinde yapılan değişiklikler ve özellikle özel sektör işverenlerine yönelik teşviklerdeki artış, yerinde düzenlemeler olarak görünmektedir. Yine, işverenlerin çalıştıracakları işçileri kendi imkânlarıyla bulmalarına izin verilmesi de istihdamı kolaylaştıracak adımlardandır. Kuşkusuz, istihdamı sağlayıcı tedbirlerin, kota ve ceza yönteminden çok teşvik olarak düşünülmesi daha yapıcı bir yaklaşım olacaktır. Bu konuda, sorumluluğun işverenlere bırakılarak,  ne olursa olsun engelli çalıştırsın  anlayışının terk edilmesi gerekir. Zira engellinin bir işte çalışmasından çok uygun işte çalışması daha önemlidir. Türkiye deki iş kollarının ve çalışma şartlarının ortaya konularak; engellilere uygun iş ve işyeri ortamının oluşturulması, çalışma yaşamının bu yönüyle de denetlenmesi, engellilerin niteliklerinin artırılması ve niteliklerinin farkına varmalarının sağlanması, bağımsız çalışmaya özendirilmesi gibi tedbirlerinin alınması sorumluluğu yalnızca işverenlere bırakmamak bakımından gereklidir. Finansal Destek: Yazar bu çalışma için finansal destek almamıştır.551İstanbul Hukuk Mecmuası 77/2",
     "Kaynakça": "Aile, Çalışma ve Sosyal Hizmetler Bakanlığı, Engelli ve Yaşlı İstatistik Bülteni (2019). Alpagut G, ‘4857 Sayılı Yasa da Özürlü, Eski Hükümlü ve Terör Mağduru Çalıştırma Yükümlülüğü  (2004) (Nisan) Mercek Dergisi (Özürlü Çalıştırma) 118 129.Alpagut G, ‘Özürlüler Hakkında Kanun ve Özürlü Çalıştırma Zorunluluğu Konusunda Mevzuattaki Son Değişiklikler  (2005) (Ekim) Mercek Dergisi (Son Değişiklikler) 152 160.Alpagut  G,  ‘Korumalı  İşyeri  Kavramı  ve  Korumalı  İşyerleri  Hakkında  Yönetmeliğin Değerlendirilmesi  (2006) (3) Sicil İş Hukuku Dergisi (Korumalı İşyeri) 29 39.Arıcı K, ‘Türk Hukukunda Sakat ve Eski Hükümlü Çalıştırma Zorunluluğu ve Uygulaması  (1982) 73(1) Adalet Dergisi 84 97.Beveridge WH, Full Employment in A Free Society (2nd edition, 1960)Bozkurt T, ‘Anayasa Mahkemesi nin 4857 Sayılı İş Kanunu ndaki Engelli ve Eski Hükümlü Çalıştırma  Zorunluluğunun  Anayasa ya  Uygun  Olduğuna  Dair  Verdiği  Karar  Üzerine Düşünceler  (2009) (2) Ankara Barosu Dergisi 98 105.Caniklioğlu N, Hastalık ve Sakatlığın Hizmet Akdine Etkisi (Beta 2002). Centel T, ‘Özürlü Çalıştırma Yükümüne Aykırılığa İlişkin Cezai Sorumluluk Esasları  (2010) (20) Sicil İş Hukuku Dergisi 5 10.Çelik N, Caniklioğlu N and Canbolat T, İş Hukuku Dersleri, (31st edition, Beta 2018).Ekmekçi Ö, ‘Yeni Tüzük Hükümleri Uyarınca Sakat İşçi Çalıştırma Yükümü  (1987) (4,5,6) İstanbul Barosu Dergisi (Sakat İşçi Çalıştırma) 309 327.Ekmekçi Ö, ‘Özürlü, Eski Hükümlü ve Terör Mağduru İstihdamında Yaşanan Sorunlar ve İtiraz Usulündeki Değişiklikler  (2005) 19(5) Çimento İşveren Dergisi (Yaşanan Sorunlar) 42 53.Engin EM, ‘Çalışma Yaşamında Özürlülük  (2009) (2) Galatasaray Üniversitesi Hukuk Fakültesi Dergisi 13 30.Güzel A, Okur AR and Caniklioğlu N, Sosyal Güvenlik Hukuku, (17th edition, Beta 2018).Kregel J and Dean HD, ‘Sheltered vs Supported Employment: A Direct Comparison of Long Term Earnings Outcomes for İndividuals with Cognitive Disabilities , (2001) <https://worksupport.com/documents/shelteredchap3.pdf,> 63 83, Erişim Tarihi 10.9.2019.Köme Akpulat A, İş Mahkemelerinde Yargılamanın Özellikleri, (On İki Levha 2018). Makas R, ‘Korumalı İşyeri  (2011) 25(6) Çimento İşveren Dergisi 4 13.Manav AE, ‘İşverenin Özürlü, Eski Hükümlü ve Terör Mağduru Çalıştırma Zorunluluğu  (2006) 10(1 2) Gazi Üniversitesi Hukuk Fakültesi Dergisi 137 169.Savaş FB, ‘Çalışma Yaşamında Engelli Bireyin İstihdam Sorunları ve Yasal Yükümlülükler  (2014) 2 Prof. Dr. Feridun Yenisey e Armağan (Beta 2014) 2615 2646.Stoevska V, ‘Disability Statistics   Labour Market Characteristics of Persons with Disabilities  (2018) 20th International Conference of Labour Statisticians 10   19 October 2018, Geneva (ILO 2018). Subaşı İ, ‘İş Hukukunda Özürlülerin Durumu  (2011) Prof. Dr. Tankut Centel e Armağan (İstanbul Üniversitesi Yayını 2011) 477 540.Süzek S, İş Hukuku (18th edition, Beta 2019). Şen M, ‘İnsan Hakları Bağlamında Çalışma Hakkı  (2013) 2(2) Marmara Üniversitesi Hukuk Fakültesi Dergisi 13 37. Şen M, ‘Türkiye de Engellilere Yönelik İstihdam Politikaları  (2018) 8(2) Sosyal Güvenlik Dergisi 129 152.552Köme Akpulat / İşverenin Engelli İşçi Çalıştırma YükümlülüğüTalas C, ‘Çalışma Hakkı ve Türkiye deki Durum  (1991) XLVI(1) Ankara Üniversitesi Siyasal Bilgiler Fakültesi Dergisi 407 421. Tuncay AC and Ekmekçi Ö, Sosyal Güvenlik Hukuku Dersleri, (19th edition, Beta 2017).Tunçomağ K, ‘Sakat ve Eski Hükümlü Çalıştırma Yükümü  (1974) 40(4) İstanbul Üniversitesi Hukuk Fakültesi Mecmuası 375 391.Uşan MF, İş Hukukunda Sakat İstihdamı, (Türkiye Sağlık İşçileri Sendikası 1999).Ünal C, Özürlülerin Sosyal Güvenlik Hakları, (Beta 2012). Visier L, ‘Sheltered Employment For Persons With Disabilities  (1998) (137) International Labour Review 347 365.WHO, World Report on Disability (2011).WHO, International Classification of Impairments, Disabilities and Handicaps (1976).Yıldız GB, ‘Türk İş Hukukunda Özürlülük ve Sağlık Durumuna Dayalı Ayrımcılık Yasağı  (2008) (10) Sicil İş Hukuku Dergisi 80 87.Elektronik Kaynaklar/Electronic Resourceshttp://www.tuik.gov.trhttps://ec.europa.euhttps://www.ilo.org.https://www.iskur.gov.trhttps://www.kazanci.comhttps://www.ohchr.org https://www.un.org553"
}