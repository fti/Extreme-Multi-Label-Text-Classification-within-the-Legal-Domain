{
     "Tip": "Makale",
     "Dergi İsmi": "İstanbul Hukuk Mecmuası ",
     "Üniversite İsmi": "İstanbul Üniversitesi",
     "Gün": "08",
     "Ay": "09",
     "Yıl": "2020",
     "Cilt": "78",
     "Sayı": "2",
     "Başlık": "COVID 19 Salgını Sebebiyle Uygulanan Sokağa Çıkma Kısıtlamalarının 1982 Anayasası na Uygunluğu",
     "Title": "Constitutionality of COVID 19 Related Curfews in Turkey",
     "Yazar İsmi": [

          "Volkan Aslan"
     ],
     "Danışman İsmi": "",
     "Anahtar Kelimeler": [
          "COVID-19", "Salgın hastalık", "Sokağa çıkma kısıtlamaları", "Olağanüstü hâl", "İl İdaresi Kanunu", "Umumi hıfzısıhha kanunu", "Olağanüstü hal Kanunu "
     ],
     "Keywords": [
          "COVID-19", "Pandemic", "curfew", "State of emergency", "Law on provincial administration in Turkey", "Law on general protection of public health in Turkey", "Law on state of emergency in Turkey"
     ],
     "Özet": "Türkiye de COVID 19 salgınıyla mücadele kapsamında iki ayı aşkın süredir sokağa çıkma kısıtlamaları uygulanmaktadır. İçişleri Bakanlığı tarafından çıkarılan genelgelerle öngörülen bu kısıtlamaların dayanağı olarak İl İdaresi Kanunu ile Umumi Hıfzısıhha Kanunu gösterilmektedir. Ancak söz konusu kanunlarda yer alan düzenlemelerin sokağa çıkma kısıtlamalarına dayanak olması mümkün değildir.Resmi olarak ilân edilmiş bir olağanüstü hâl söz konusu olmadığından olağan dönemde temel hak ve hürriyetleri sınırlandıran önlemlerin alınabilmesi, 1982 Anayasası nın 13. maddesinde sayılan koşullara uyulmasını gerektirmektedir. Salgın sebebiyle uygulanan sokağa çıkma kısıtlamalarının 1982 Anayasası nın ilgili maddelerinde belirtilen sebeplere bağlı olduğu ileri sürülebilirse de 13. maddenin aradığı diğer bir koşul olan kanunilik ilkesinin gereklerine uyulmadığı görülmektedir. Nitekim temel hak ve hürriyetleri sınırlandırırken uyulması gereken kanunilik ilkesi gereğince, kanunların sınırlama ile ilgili belirli hususları açıkça düzenlemesi gerekmektedir. Sokağa çıkma kısıtlamalarına dayanak olarak gösterilen kanunlarda ise sokağa çıkma kısıtlamaları açıkça zikredilmediği gibi kısıtlamaların kapsamı, biçimi, süresi ve uygulanacak güvenceler gibi temel konulara da yer verilmediği görülmektedir.",
     "Abstract": "General curfews are imposed in Turkey due to the COVID-19 pandemic since early March. The Ministry of Interior grounded its competence on the Law on Provincial Administration and Law on General Protection of Public Health and issued directives for this purpose. However, imposing curfews with ministerial directions seems quite problematic based on these laws.Restricting fundamental rights and freedom requires compliance with the conditions listed in Article 13 of the Turkish Constitution as the state of emergency is not officially declared. Basic rights and freedom could be restricted for the reasons specified in the Constitution according to this article. In addition, restrictions should be based on laws accepted by the Grand National Assembly of Turkey. These laws must specify the conditions in an obvious and predictable manner.These restrictions do not fulfill the requirements of legality, although it can be claimed that curfews are related to the reasons stated in relevant articles of the 1982 Constitution. The laws do not refer to curfews or similar restrictions explicitly, which are cited as the basis for curfews. They also do not contain guarantees such as scope, form, duration, or safeguards to be applied during the restrictions. It could be concluded that general curfews imposed in Turkey due to the COVID-19 pandemic are unconstitutional under these conditions.",
     "Metin": "Türkiye de ilk COVID-19 vakasının teşhis edildiği 11 Mart 2020 tarihinden bu yana çoğunluğu İçişleri Bakanlığı tarafından çıkarılan genelgelerle olmak üzere, temel hak ve özgürlüklerle ilgili birçok sınırlama getirilmiş; getirilen sınırlamalara aykırı davrananlarla ilgili adli ve idari işlemler yapılmıştır. Bu çerçevede barların, gece kulüplerinin, tiyatroların, sinemaların, restoranların, kafelerin, hamamların, spor salonlarının vb. kapatılması; ulusal ve uluslararası düzeydeki bilimsel, kültürel, sanatsal ve benzeri toplantıların ertelenmesi; 65 yaş üzeri ve 20 yaş altı olanlar ile kronik rahatsızlığı bulunanlara sokağa çıkma kısıtlamaları getirilmesi; hafta sonları genel  sokağa  çıkma  kısıtlamalarının  uygulanması;  şehirler  arası  yolculukların kaldırılması gibi sınırlamalar söz konusu olmuştur. Çoğunluğu İç İşleri Bakanlığının çıkardığı genelgelerle uygulanan sınırlamaların kanuni dayanağı olarak İl İdaresi Kanunu nun 11. maddesinin C fıkrası ile Umumi Hıfzısıhha Kanunu nun 27. ve 72. maddeleri gösterilmiştir. Çalışmada söz konusu düzenlemelere dayanılarak getirilen sokağa çıkma kısıtlamalarının 1982 Anayasası na uygunluğu değerlendirilecektir. Bu amaçla ilk olarak temel hak ve özgürlüklerin sınırlandırılması koşullarından bahsedilecek,  ardından  sokağa  çıkma  kısıtlamalarının  bu  koşullara  uygunluğu incelenecektir. II. 1982 Anayasası Uyarınca Temel Hak ve Özgürlüklerin Sınırlandırılması1982 Anayasası uyarınca temel hak ve özgürlüklerin sınırlandırılma koşulları içinde bulunulan dönemin özelliklerine göre değişmektedir. Nitekim Anayasa nın 13. maddesinde genel olarak temel hak ve özgürlüklerin sınırlandırılması konusu düzenlenmekte;  temel hak ve hürriyetlerin kullanılmasının durdurulması  başlıklı 15. maddede ise savaş, seferberlik ve olağanüstü hallerde, temel hak ve özgürlüklerin kullanılmasının kısmen veya tamamen durdurulabileceği veya bunlar için Anayasa da öngörülen güvencelere aykırı tedbirler alınabileceği belirtilmektedir. Dolayısıyla bir temel hak ve özgürlüğe müdahale edildiğinde öncelikle içinde bulunulan dönem tespit edilmeli ve hangi güvence rejiminin uygulanacağı belirlenmelidir. Ancak 15. 1  Faruk Erem, Bir Ceza Avukatının Anıları, (14. Bası, Lykeion 2020) 44.812Aslan / COVID-19 Salgını Sebebiyle Uygulanan Sokağa Çıkma Kısıtlamalarının 1982 Anayasası na Uygunluğumaddede sayılan olağanüstü durumlarda dahi müdahalenin ilk olarak 13. maddede belirtilen  koşullara  uygun  olup  olmadığı  incelenmeli;  13.  madde  çerçevesinde müdahalenin Anayasa ya uygun olmadığı belirlenirse 15. madde çerçevesinde bir inceleme yapılmalıdır. Anayasa Mahkemesi de hem olağanüstü hâlle bağlantılı bireysel başvurular hem de kanunlaşan olağanüstü hâl kararnamelerinin anayasallık incelemesi  bakımından  15.  madde  çerçevesinde  öncelikle  1982  Anayasası nın 13. maddesine uygunluk incelemesi yapmakta, uygunluk olmaması halinde 15. maddedeki  ölçütleri  devreye  sokmaktadır.  Mahkemenin  belirttiği  üzere,   (…) olağanüstü yönetim usullerinin uygulandığı dönemde temel hak ve özgürlüklere müdahale  teşkil  eden  bir  tedbirle  ilgili  olarak  yapılan  bireysel  başvurularda Anayasa nın 15. maddesi kapsamında yapılacak ilk inceleme, bu tedbirin olağan dönemin ölçütlerine göre Anayasa da öngörülen güvencelere aykırı olup olmadığını tespit etmeye yönelik olacaktır. Bu durum Anayasa nın 15. maddesinde yer alan   ... Anayasada öngörülen güvencelere aykırı tedbirler alınabilir.  ibaresinin de bir gereğidir. 2 Norm denetiminde de Mahkeme benzer şekilde hareket etmektedir.3Şimdi sıra, COVID-19 sebebiyle getirilen sokağa çıkma kısıtlamalarının hangi güvence rejiminin ölçütleri uyarınca incelenmesi gerektiğini tespite gelmektedir. Söz konusu virüsün ülkemizde yayılması sebebiyle Mart ayından bu yana olağanüstü koşullar altında yaşadığımız su götürmez bir gerçek olsa da 1982 Anayasası nın öngördüğü şekilde ilân edilmiş bir olağanüstü hâl mevcut değildir. Her ne kadar 15. maddede ifade edilen,  olağanüstü hallerden birisinin  salgın hastalık sebebiyle mevcut olduğu düşünülebilirse de 15. maddenin uygulanabilmesi için Anayasa nın 119. maddesi uyarınca resmi olarak ilân edilmiş bir olağanüstü hâlin varlığı zorunludur. Bu durumda, COVID-19 sebebiyle getirilen sokağa çıkma kısıtlamalarının 1982 Anayasası nın  13.  maddesinde  belirtilen  koşullara  uygunluğunun  incelenmesi gerekmektedir.1982 Anayasası nın 13. maddesi uyarınca  Temel hak ve hürriyetler, özlerine dokunulmaksızın yalnızca Anayasanın ilgili maddelerinde belirtilen sebeplere bağlı olarak ve ancak kanunla sınırlanabilir. Bu sınırlamalar, Anayasanın sözüne ve ruhuna, demokratik toplum düzeninin ve lâik Cumhuriyetin gereklerine ve ölçülülük ilkesine aykırı olamaz.  Görüldüğü üzere maddede 7 koşul öngörülmektedir. Bu çerçevede sınırlama yapılırken,2  Anayasa Mahkemesi, Bireysel Başvuru, 2016/22169, 20.06.2017, § 193. 3   Olağanüstü yönetim usulünün uygulandığı dönemde temel hak ve özgürlüklere yönelik sınırlamayı konu edinen kurallara ilişkin olarak Anayasa nın 15. maddesinin uygulanması gerektiği durumlarda da bu maddeye ilişkin inceleme yapılmadan önce sınırlamaya konu hakkın düzenlendiği Anayasa maddesi başta olmak üzere Anayasa nın ilgili hükümleri ve olağan dönemde hak ve özgürlükleri sınırlama ve güvence rejimini düzenleyen Anayasa nın 13. maddesi kapsamında bir inceleme yapılmalıdır. Zira devletin veya toplumun varlığına ya da kamu düzenine yönelik ciddi tehdit veya tehlikelerin ortaya çıktığı olağanüstü durumlarda olağanüstü yönetim usullerine başvurulması, bu dönemde yürürlüğe konulan ve temel hak ve özgürlükleri sınırlandıran her düzenlemenin olağan dönemin izin verdiği ölçütlerin ötesinde olmasını gerektirmeyebilir. Anılan şekilde inceleme yapılması Anayasa nın 15. maddesinde yer alan  ... Anayasada öngörülen güvencelere aykırı tedbirler alınabilir  hükmünün de bir gereğidir.  Bkz Anayasa Mahkemesi, 2016/205, 24.07.2019.813İstanbul Hukuk Mecmuası 78/2-  temel hak ve hürriyetlerin özüne dokunulmamalıdır,-  temel hak ve hürriyetler Anayasanın ilgili maddelerinde belirtilen sebeplere bağlı olarak sınırlandırılmalıdır,-  temel hak ve hürriyetler kanunla sınırlandırılmalıdır,-  sınırlamaların Anayasanın sözüne ve ruhuna aykırı olmaması gerekmektedir,-  sınırlamaların  demokratik  toplum  düzeninin  gereklerine  aykırı  olmaması gerekmektedir,-  sınırlamaların laik Cumhuriyetin gereklerine aykırı olmaması gerekmektedir,-  sınırlamaların ölçülülük ilkesine aykırı olmaması gerekmektedir.13. maddede söz konusu koşulların hangi sırayla inceleneceğine dair bir belirleme bulunmamaktadır.4 Anayasa  Mahkemesinin  norm  denetimi  ile  ilgili  kararlarına bakıldığında, anayasaya aykırılık iddiasına bağlı olarak, 13. maddede belirtilen ölçütler bakımından özel bir sıralama gözetilmeksizin inceleme yapıldığı görülmektedir.5 Bireysel başvurularla ilgili kararlarda ise kanunilik şartının öze dokunma, ölçülülük ve demokratik toplum düzeni ile ilgili koşullardan önce incelendiği ve kanunilik şartının sağlanmaması halinde diğer üç koşula ilişkin inceleme yapılmadığı tespit edilebilir. Mahkemenin belirttiği üzere,  (…) denetim sırasında Anayasa Mahkemesi öncelikle müdahalenin kanunilik şartına uyup uymadığını inceleyecektir. Zira kanuna dayanmayan  bir  müdahalenin,  öze  dokunmama,  demokratik  toplum  düzeninin gereklerinden  olma  ve  ölçülülük  gibi  diğer  güvencelere  uygun  olup  olmadığı incelenmeden bir Anayasal hakkı veya özgürlüğü ihlal ettiği sonucuna ulaşılacaktır. Bu sebeple ilk olarak kanunilik unsurunun değerlendirilmesi gerekir. Kanunilik şartının sağlanması halinde müdahalenin Anayasa da öngörülen amaçla yapılıp yapılmadığı ve daha sonra da diğer koşullara uygunluk denetimi yapılmalıdır. 6 Çalışmada COVID-19 sebebiyle getirilen sokağa çıkma kısıtlamalarının 13. maddede belirtilen iki koşula uygunluğu ayrıntılı olarak incelenecektir. Bu çerçevede sınırlamaların Anayasa nın ilgili maddelerinde belirtilen sebeplere bağlı olup olmadığı ilk olarak ele alınacaktır. İkinci olarak kanunla sınırlama koşulunun gereklerinin yerine getirilip getirilmediği incelenecektir. Ardından diğer koşullara uygunluğun ayrıntılı olarak ele alınmasına gerek olmadığı ortaya konulacaktır.4  Abdurrahman Eren, Anayasa Hukuku Ders Notları (Genel Esaslar-Türk Anayasa Hukuku) (On İki Levha 2018) 354; Kemal Gözler, İnsan Hakları Hukuku (Ekin 2017) 339.5  Eren (n 4) 355.6  Anayasa Mahkemesi, Bireysel Başvuru, 2014/256, 25.06.2014, § 79.814Aslan / COVID-19 Salgını Sebebiyle Uygulanan Sokağa Çıkma Kısıtlamalarının 1982 Anayasası na UygunluğuIII. Sokağa Çıkma Kısıtlamalarının Anayasa nın İlgili Maddelerinde Belirtilen Sebeplere BağlılığıYukarıda belirtildiği üzere, 1982 Anayasası temel hak ve hürriyetlerin, özlerine dokunulmaksızın yalnızca Anayasa nın ilgili maddelerinde belirtilen sebeplere bağlı olarak sınırlandırılmasını öngörmektedir. Bu durumda ilk olarak yapılması gereken, sokağa çıkma kısıtlamalarının hangi hak ve hürriyetleri sınırlandırdığını tespit etmek olmalıdır.Sokağa çıkma kısıtlamaları her şeyden önce 1982 Anayasası nın 23. maddesinde güvence altına alınan seyahat hürriyetine bir müdahale niteliğindedir.7 Kısıtlamaların kişileri kısıtlı bir alanda  ihmal edilemeyecek bir süre  bulunmaya zorlaması halinde kişi özgürlüğü ve güvenliği hakkına da bir müdahalenin olduğu söylenebilir.8 Bu çerçevede COVID-19 sebebiyle getirilen sokağa çıkma kısıtlamalarının, kısıtlama getirilen  yerlerdeki  kişilerin  seyahat  özgürlüğüne  bir  müdahale  niteliği  taşıdığı söylenebilir. Sokağa çıkmaları günlerce kısıtlanan 20 yaş altı ve 65 yaş üstü kişiler ile kronik hastalığı bulunanların da seyahat hürriyetinin yanı sıra kişi hürriyeti ve güvenliği hakkına müdahale edildiği sonucuna ulaşılabilir.9 Ayrıca eğitim gören bir öğrencinin eğitim aldığı yere gidememesi, işçinin işyerine gidememesi, alınan önlemleri protesto etmek isteyen kişilerin bir araya gelememesi, kişilerin sevdiklerini bayramda ziyaret edememesi ve diğer birçok yoksunluk; eğitim hakkını, çalışma hakkını, toplantı ve gösteri yürüyüşü yapma hakkını, özel hayatı, maddi ve manevi varlığı geliştirme hakkını ve diğer hak ve hürriyetleri etkilemektedir. Görüldüğü üzere seyahat hürriyeti ve kişi hürriyeti dışında bu hürriyetlere bağlı olarak diğer birçok hak ve özgürlük de sokağa çıkma kısıtlamalarından nasibini almaktadır.10 Ancak her bireyin müdahaleye maruz kalan hak ve hürriyetleri farklılık gösterebileceğinden sokağa çıkma kısıtlamalarının hemen herkes için etkilediği hak ve hürriyetleri ele almak çalışmanın arzu ettiği sonuca ulaşmak bakımından daha yerinde -aşağıda görüleceği üzere aynı zamanda yeterli- görünmektedir.1982 Anayasası nın herkesin yerleşme ve seyahat hürriyetine sahip olduğunu belirten 23. maddesinde, yerleşme hürriyetinin suç işlenmesini önlemek, sosyal ve ekonomik gelişmeyi sağlamak, sağlıklı ve düzenli kentleşmeyi gerçekleştirmek ve kamu mallarını korumak; seyahat hürriyetininse, suç soruşturma ve kovuşturması sebebiyle  ve  suç  işlenmesini  önlemek  amaçlarıyla  kanunla  sınırlanabileceği 7   Venedik Komisyonuna göre sokağa çıkma yasağının temel sonucu seyahat hürriyetinin kısıtlanmasıdır. Bkz European Commission For Democracy Through Law (Venice Commission), ‘Turkey Opinion On The Legal Framework Governing Curfews , Adopted by the Venice Commission at its 107th Plenary Session (Venice, 10-11 June 2016) § 84, <https://www.venice.coe.int/webforms/documents/default.aspx?pdffile=CDL-AD(2016)010-e > Erişim Tarihi 20 Mayıs 2020.8  Tolga Şirin, Özgürlük ve Güvenlik Hakkı: Anayasa Mahkemesine Bireysel Başvuru El Kitapları Serisi-1 (2. Bası, Avrupa Konseyi 2019) 34. Bu çerçevede seyahat hürriyeti ile kişi hürriyeti ve güvenliği hakkı arasındaki temel fark  derece ve yoğunluk farkı dır. Bkz ibid 50-54. Ayrıca bkz European Commission For Democracy Through Law (Venice Commission) (n 7) § 90.9  Hatta söz konusu gruplar dışında bulunan kişiler için de bu durumun belli ölçüde geçerli olduğu ileri sürülebilir.10  Bkz Selin Esen, Anayasa Hukuku Açısından Dolaşım Özgürlüğü (Yetkin 2014) 71.815İstanbul Hukuk Mecmuası 78/2belirtilmektedir. Maddenin devamında vatandaşın yurt dışına çıkma hürriyetinin, ancak suç soruşturması veya kovuşturması sebebiyle hâkim kararına bağlı olarak sınırlanabileceği  de  ifade  edilmektedir.  Görüldüğü  üzere,  seyahat  ve  yerleşme hürriyetine ilişkin maddede her iki hürriyetin kısıtlama sebepleri arasında salgın hastalık veya genel sağlığın korunması bulunmamaktadır. Hatta seyahat hürriyeti ile yurt dışına çıkma hürriyetinin suç soruşturması ve kovuşturması gibi  bireysel  sebeplerle sınırlanabileceği ifade edilmektedir.1982 Anayasası nın kişi hürriyeti ve güvenliğini düzenleyen 19. maddesinde ise hastalık yayabilecek bir kişinin bir müessesede tedavi, eğitim veya ıslahı için kanunda belirtilen esaslara uygun olarak alınan tedbirin yerine getirilmesi, kişi  hürriyeti  ve  güvenliği  hakkının  bir  istisnası  olarak  sayılmaktadır. Ancak bu  maddenin  hastalık  yayabilecek  kişiler  için  uygulanabilir  nitelikte  olduğu görülmektedir. Her ne kadar mevcut hastalığın özellikleri sebebiyle ülkedeki herkes  hastalık yayabilecek kişi  olarak kabul edilebilirse de maddede bir müessesede tedavi, eğitim veya ıslahtan bahsedilmektedir. Haliyle 19. maddenin öngördüğü bu istisna hasta olup olmadığı belli olmaksızın belli yaş aralığında olan veya belli şehirlerde ikamet eden kişilerin sokağa çıkmasını kısıtlamanın sebebi olamaz. Üstelik maddenin devamında her ne sebeple olursa olsun hürriyeti kısıtlanan kişinin, kısa sürede durumu hakkında karar verilmesini ve bu kısıtlamanın kanuna aykırılığı halinde hemen serbest bırakılmasını sağlamak amacıyla yetkili bir yargı merciine başvurma hakkına sahip olduğu belirtilmektedir. Bu düzenleme de 19. maddenin  öngördüğü  istisnanın  daha  ziyade   bireysel   özgürlükten  yoksun kılmalar için tasarlandığını göstermektedir.Görüldüğü üzere, ne yerleşme ve seyahat hürriyeti ne de kişi hürriyeti ve güvenliği bakımından salgın hastalık veya genel sağlığın korunması bir sınırlama sebebi olarak ilgili maddelerde öngörülmemiştir. Bu çerçevede kişilerin kişi hürriyeti ve güvenliği ile yerleşme ve seyahat hürriyetlerinin salgın hastalık sebebiyle sınırlandırılamayacağı savunulabilir. Nitekim 2001 anayasa değişiklikleri ile birlikte 1982 Anayasası ndaki genel sınırlama sebepleri kaldırılmış, yalnızca Anayasa nın ilgili maddelerinde belirtilen sebeplere bağlı olarak sınırlandırma yapılabileceği öngörülmüştür. Öğretiye bakıldığında, 2001 anayasa değişiklikleri ile birlikte ilgili maddesinde sınırlama  sebebi  öngörülmeyen  temel  hak  ve  özgürlüklerin  sınırlandırılıp sınırlandırılmayacağı  yahut  başka  bir  maddede  yer  alan  sınırlama  sebebi  ile sınırlandırılıp sınırlandırılmayacağına ilişkin iki temel görüş şekillenmiştir. Her iki 11  2001 değişikliklerinden önce 1982 Anayasası nın 13. maddesi şu hükümleri içermekteydi:  Temel hak ve hürriyetler, Devletin ülkesi ve milletiyle bölünmez bütünlüğünün, millî egemenliğin, Cumhuriyetin, milli güvenliğin, kamu düzeninin, genel asayişin, kamu yararının, genel ahlâkın ve genel sağlığın korunması amacı ile ve ayrıca Anayasanın ilgili maddelerinde öngörülen özel sebeplerle, Anayasanın sözüne ve ruhuna uygun olarak kanunla sınırlanabilir. Temel hak ve hürriyetlerle ilgili genel ve özel sınırlamalar demokratik toplum düzeninin gereklerine aykırı olamaz ve öngörüldükleri amaç dışında kullanılamaz. Bu maddede yer alan genel sınırlama sebepleri temel hak ve hürriyetlerin tümü için geçerlidir. 816Aslan / COVID-19 Salgını Sebebiyle Uygulanan Sokağa Çıkma Kısıtlamalarının 1982 Anayasası na Uygunluğugörüş çalışma konusunu da ilgilendiren örnekler verdiğinden bu görüşlere alıntılar eşliğinde kısaca yer verilmesinde yarar bulunmaktadır.Gözler e  göre,  ilgili  maddede  sınırlama  sebebi  belirtilmemiş  temel  hak  ve hürriyetlerin kanunla sınırlandırılması 1982 Anayasası nın 13. maddesine aykırı olacaktır.12 Sınırlama sebebi öngörülen hakların da ilgili maddede belirtilmeyen sebeplere  göre  sınırlandırılması  mümkün  değildir:   Örneğin  seyahat  hürriyeti  suç işlenmesini önlemek  sebebiyle sınırlandırılabilecek (m.23/3), ama  genel sağlık  sebebiyle sınırlandırılamayacaktır. Çünkü Anayasanın 23 üncü maddesinde  genel sağlık  sebebi sayılmamaktadır. Dolayısıyla artık bir yerde salgın hastalık çıkması durumunda orada  karantina  ilân edilmesi Anayasamızın 23 ve 13 üncü maddelerine aykırı olacaktır. 13Karşı görüş ise ilgili anayasa maddesinde sınırlama sebeplerine yer verilmese dahi temel hak ve özgürlüklerin nesnel sınırları olduğunu ve diğer hak ve özgürlüklerle çatışma halinde pratik uyuşum ilkesi gereğince hak ve özgürlüklerin sınırlandırılabileceğini savunmaktadır.14 Sağlam ın belirttiği üzere,  (…) 13. maddedeki genel sınırlama sebeplerinin kaldırılmış olması, artık bir bölgenin salgın hastalıkları önleme amacıyla karantinaya alınamıyacağı anlamına gelmemektedir. Bu özgürlüklerle ilgili anayasa kuralları, salgın hastalık tehlikesi altında dahi seyahat ve yerleşme özgürlüklerine koruma sağlayacak bir nesnel içeriğe sahip değildir. Çünkü bu özgürlüklerin salgın hastalık tehlikesi altında kullanılması, seyahat ve yerleşme özgürlüğünün norm alanı ile özgül bir bağlantı içinde olmayan ve bu norm alanları ile sadece arızi ve tesadüfi bir bağlantı içinde kalan bir kullanım biçimidir. 15 Benzer şekilde Esen de dolaşım hürriyetinin  niteliğinden kaynaklanan doğal sınırları  olduğunu belirtmektedir.16 Bu çerçevede yazar, sınırlama öngörülmese dahi hakların nesnel sınırları olduğunu 12  Bkz Kemal Gözler, Türk Anayasa Hukuku (3. Bası, Ekin 2019) 318-319.13  ibid 322. Ayrıca bkz Kemal Gözler, ‘Anayasa Değişikliğinin Temel Hak ve Hürriyetlerin Sınırlandırılması Bakımından Getirdikleri ve Götürdükleri (Anayasanın 13 üncü Maddesinin Yeni Şekli Hakkında Bir İnceleme) , (2001) 4 Ankara Barosu Dergisi 53, 64-65; Kemal Gözler, ‘3 Ekim 2001 Tarihli Anayasa Değişikliği: Bir Abesle İştigal Örneği  (2002) 19 Anayasa Yargısı Dergisi 326. Söz konusu görüşün eleştirisi için bkz Tolga Şirin, ‘Tehlikeli Salgın Hastalıklarla Hukuksal Mücadeleye  Anayasal  Bir  Giriş ,  (2020)  <  https://www.academia.edu/42611036/TEHL%C%BKEL%C%B_SALGIN_HASTALIKLARLA_HUKUKSAL_M%C%9CCADELEYE_ANAYASAL_B%C%BR_G%C%BR%C%B%C%9E > Erişim Tarihi 19 Mayıs 2020, 15-17. 14  Örneğin bkz Abdurrahman Eren, Özgürlüklerin Sınırlandırılmasında Demokratik Toplum Düzeninin Gerekleri (Beta 2004) 76-77; Bülent Tanör ve Necmi Yüzbaşıoğlu, 1982 Anayasasına Göre Türk Anayasa Hukuku (19. Bası, Beta 2019) 146147; Eren (n 4) 364; Fazıl Sağlam, ‘2001 Yılı Anayasa Değişikliğinin Yaratabileceği Bazı Sorunlar ve Bunların Çözüm Olanakları  (2002) 19 Anayasa Yargısı Dergisi 288, 291; Fazıl Sağlam, Temel Hakların Sınırlanması ve Özü (AÜSBF 1982) 128-137; Sibel İnceoğlu, ‘Hak ve Özgürlükleri Sınırlama ve Güvence Rejimi  iç Sibel İnceoğlu (ed), İnsan Hakları Avrupa Sözleşmesi ve Anayasa: Anayasa Mahkemesine Bireysel Başvuru Kapsamında Bir İnceleme (2. Bası, Beta 2013) 24-26. Ayrıca bkz Bertil Emrah Oder, Anayasa Yargısında Yorum Yöntemleri: Hukuksal Yöntembilime Dayalı Karşılaştırmalı Bir Araştırma (Beta 2010) 64 vd.15  Sağlam, ‘2001 Yılı Anayasa Değişikliğinin Yaratabileceği Bazı Sorunlar  (n 14) 294.16  Esen (n 10) 149.817İstanbul Hukuk Mecmuası 78/2ve diğer hak ve özgürlüklerle çatışma halinde sınırlanabileceğini ifade etmektedir.17 Eren ise Anayasa nın 13. maddesinde ifade edilen,  Anayasanın ilgili maddelerinde belirtilen sebepler  ifadesinin tek bir maddeye değil, ilgili maddelere gönderme yaptığını belirtmekte; ilgili maddelerin ne olduğuna Anayasa nın tamamı gözetilerek her somut olayda karar verilmesi gerektiğini ifade etmektedir.18Anayasa Mahkemesinin konu ile ilgili kararlarına bakıldığında, istisnai nitelikteki birkaç karar dışında ikinci görüşün benimsendiği görülmektedir. Bu çerçevede Mahkeme ilk olarak, ele aldığı temel hak ve özgürlüğe ilişkin Anayasa maddesinde sınırlama sebebi yer alıp almadığını belirtmekte, sonrasında ise hakların  doğasından kaynaklanan bazı sınırlarının  olduğunu ve hakkı düzenleyen maddede herhangi bir sınırlama nedenine yer verilmemiş olsa da Anayasa nın başka maddelerinde yer alan kurallara dayanılarak hakların sınırlandırılmasının mümkün olduğunu ifade etmektedir:  Anayasa Mahkemesinin birçok kararında da belirtildiği gibi temel hak ve hürriyetlerin doğasından kaynaklanan bazı sınırları bulunduğu gibi Anayasa nın başka maddelerinde yer alan kurallar da temel hak ve hürriyetlerin doğal sınırını oluşturur. Bir başka deyişle, temel hak ve özgürlüklerin kapsamının ve objektif uygulama alanının her bir norm yönünden bağımsız olarak değil Anayasa nın bütünü  içerisindeki  anlama  göre  belirlenmesi  gerekir.  Dolayısıyla  Anayasa nın diğer hükümlerinin gerektirmesi nedeniyle düzenlendiği maddede hiçbir sınırlama nedenine yer verilmeyen hakların da sınırlanabilmesi veya maddelerinde belirtilen nedenler dışında diğer anayasal nedenlere dayalı olarak sınırlama yapılabilmesi mümkün  bulunmaktadır. 20  Bu  çerçevede  Mahkeme  hem  norm  denetimi 17  ibid 202. Bu hususta ayrıca bkz H. Tahsin Fendoğlu, ‘2001 Anayasa Değişikliği Bağlamında Temel Hak Ve Özgürlüklerin Sınırlanması (Ay. Md.13.)  (2002) 19 Anayasa Yargısı Dergisi 178; Mehmet Sağlam, ‘Ekim 2001 Tarihinde Yapılan Anayasa Değişiklikleri Sonrasında, Düzenlendikleri Maddede Hiçbir Sınırlama Nedenine Yer Verilmemiş Olan Temel Hak ve Özgürlüklerin Sınırı Sorunu  (2002) 19 Anayasa Yargısı Dergisi 233; Nihat Bulut, ‘4709 sayılı Kanunla Yapılan Anayasa Değişikliği Çerçevesinde Hak ve Özgürlüklerin Sınırlanması Rejiminin Birey Devlet İlişkisi Açısından Değerlendirilmesi  (2001) 5(1-4) Atatürk Üniversitesi Erzincan Hukuk Fakültesi Dergisi 37; Zühtü Arslan, ‘Temel Hak ve Özgürlüklerin Sınırlanması: Anayasa nın 13. Maddesi Üzerine Bazı Düşünceler  (2002) 19 Anayasa Yargısı Dergisi 216.18  Eren (n 4) 368.19   Anayasa nın 13. maddesine göre temel hak ve özgürlüklerin sınırlandırılması ancak ilgili maddelerinde belirtilen sebeplere bağlı olup, Anayasa nın 36. maddesinde böyle bir sınırlandırma öngörülmemiştir (…) Bu nedenlerle kural Anayasa nın 36. maddesine aykırıdır. İptali gerekir.  Bkz Anayasa Mahkemesi, 2000/48, 20.03.2002. Benzer yönde: Anayasa Mahkemesi, 2001/5, 28.03.2002.  Yurt dışına çıkma özgürlüğü sadece Anayasa nın 23. maddesinde sayılan özel sınırlama nedenlerine bağlı olarak sınırlandırılabilecektir. 23. maddede yurt dışına çıkma yasağıyla ilgili sınırlama nedenleri vatandaşlık ödevi ve ceza soruşturması veya kovuşturması olarak gösterilmiştir. Anayasa da sınırlama nedenlerinin sayılarak belirlenmiş olması, yasa koyucunun bunlar dışında kalan bir nedenle yurt dışına çıkma özgürlüğünün sınırlanması sonucunu doğuracak düzenlemeler yapamayacağını göstermektedir.  Bkz Anayasa Mahkemesi, 2007/4, 18.10.2007; Anayasa Mahkemesi, 2008/66, 22.07.2008.  Anayasa da sınırlama nedenlerinin sayılarak belirlenmiş olması, yasakoyucunun bunlar dışında kalan bir nedenle yerleşme özgürlüğünün sınırlanması sonucunu doğuracak düzenlemeler yapamayacağını göstermektedir. Dava konusu kurallarda belirtilen  millî güvenlik , yerleşme özgürlüğüyle ilgili sınırlama nedenleri arasında sayılmamıştır. Anayasa nın ilgili maddesinde gösterilen sınırlama nedenlerine dayandırılmayan kuralla, aile veya fertlerin millî güvenlik nedeniyle zorunlu iskâna tabi tutulması, Anayasa nın 23. maddesinin güvence altına aldığı yerleşme özgürlüğü alanına yapılan açık müdahale niteliğindedir. Bu nedenlerle, dava konusu kurallar Anayasa nın 13. ve 23. maddelerine aykırıdır ve iptalleri gerekir.  Bkz Anayasa Mahkemesi, 2006/142, 24.09.2008. Öte yandan Anayasa Mahkemesi genel nüfus sayımlarında sokağa çıkma yasağı konulmasına ilişkin normun anayasallığını incelediği bir kararda, sokağa çıkma yasağının 19. ve 23. maddelerde belirtilen sınırlamalar içerisinde yer almadığını da ifade etmiştir. Bkz Anayasa Mahkemesi, 2000/82, 26.11.2002. Bu kararda Mahkeme, genel nüfus sayımlarında sokağa çıkma yasağı konulmasına ilişkin düzenlemeyi iptal etmekle birlikte iptal gerekçesi, söz konusu düzenlemenin (eski) 91. madde gereği KHK ile yapılmasının mümkün olmaması olmuştur.20  Anayasa Mahkemesi, 2014/176, 27.05.2015.818Aslan / COVID-19 Salgını Sebebiyle Uygulanan Sokağa Çıkma Kısıtlamalarının 1982 Anayasası na Uygunluğukararlarında hem de bireysel başvurularla ilgili verdiği kararlarda benzer ifadeleri kullanmaktadır.21 Üstelik Mahkeme sınırlama sebebi bulunmayan temel hak ve hürriyetler sınırlandırıldığında yahut hakkın veya hürriyetin düzenlendiği maddede belirtilen sınırlama sebebi dışında bir sebeple sınırlama yapıldığında, sınırlama sebebinin temel hak ve hürriyetlere ilişkin maddelerde yer almasının zorunlu olmadığı kanaatindedir. Bu çerçevede Cumhuriyetin nitelikleri ya da devlete yüklenen ödevler, hak ve hürriyetleri sınırlandırma sebebi olarak kabul görebilmektedir.22Sonuç  olarak,  öğretinin  çoğunluğu  ve  Anayasa  Mahkemesi,  temel  hak  ve hürriyetlerin kendi sınırları olduğunu, bunların düzenlendikleri Anayasa maddesi dışındaki maddelerde belirtilen sebeplerle sınırlanabileceğini kabul etmektedir. Bu çerçevede müdahale edilen hak ve hürriyete ilişkin belirtilen özel sınırlama sebepleri dışında, genel sağlığın korunması, kamu düzeni, devletin temel amaç ve görevlerini düzenleyen 5. madde, herkesin yaşam hakkına sahip olduğunu belirten 17. madde ile sağlıklı ve dengeli bir çevrede yaşama hakkına ilişkin 56. madde COVID-19 sebebiyle getirilen sokağa çıkma kısıtlamalarının sebepleri olarak gösterilebilir.23IV. Sokağa Çıkma Kısıtlamalarının Kanunilik İlkesine UygunluğuCOVID-19 sebebiyle getirilen sokağa çıkma kısıtlamalarının Anayasa nın ilgili maddelerinde belirtilen sebeplere bağlı olarak getirildiğini -tartışmalı da olsa- tespit ettikten sonra sıra, kanunilik ilkesi çerçevesinde inceleme yapmaya gelmektedir. 1982 Anayasası nın 13. maddesi gereğince temel hak ve hürriyetler, ancak kanunla sınırlanabilir.  Bu  çerçevede  anlaşılması  gereken Türkiye  Büyük  Millet  Meclisi tarafından yapılan şekli anlamda kanundur. Ancak kanunilik ilkesi kanunun şekli 21  Manevi varlığın korunması ve geliştirilmesi hakkı açısından bkz Anayasa Mahkemesi, Bireysel Başvuru, 2013/2187, 19.12.2013, § 33. Özel ve aile hayatına saygı hakkı bakımından bkz Anayasa Mahkemesi, Bireysel Başvuru, 2014/18849, 11.01.2017; Anayasa Mahkemesi, Bireysel Başvuru, 2016/8080, 26.12.2019, § 48; Anayasa Mahkemesi, 2014/176, 27.05.2015. Hak arama hürriyeti ile ilgili olarak bkz Anayasa Mahkemesi, Bireysel Başvuru, 2015/3324, 26.02.2020, § 42; Anayasa Mahkemesi, Bireysel Başvuru, 2017/21973, 11.12.2019, § 35; Anayasa Mahkemesi, 2016/37, 14.07.2016; Anayasa Mahkemesi, 2015/96, 10.02.2016; Anayasa Mahkemesi, 2010/83, 01.11.2012; Anayasa Mahkemesi, 2012/35, 27.12.2012; Anayasa Mahkemesi, 2017/24, 14.06.2017. Özel hayatın gizliliği ile ilgili bkz Anayasa Mahkemesi, Bireysel Başvuru, 2016/8080, 26.12.2019, § 48. Çalışma ve sözleşme hürriyeti ile ilgili olarak bkz Anayasa Mahkemesi, 2011/150, 14.02.2013; Anayasa Mahkemesi, 2014/87, 08.12.2015.22   (…) Anayasa nın başka maddelerinde yer alan hak ve özgürlükler ile devlete yüklenen ödevler özel sınırlama sebebi gösterilmemiş hak ve özgürlüklere sınır teşkil edebilir.  Bkz Anayasa Mahkemesi, 2018/73, 24/07/2019.  Özürlü ve eski hükümlü çalıştırma yükümlülüğü, ruhsal veya fiziksel açıdan yetersizliği nedeniyle yahut işlemiş olduğu bir suç dolayısıyla aldığı cezadan dolayı iş bulma imkanını önemli ölçüde yitirenleri koruma düşüncesine dayanmaktadır. Anayasa nın 50. maddesinin ikinci fıkrasındaki  Küçükler ve kadınlar ile bedeni ve ruhi yetersizliği olanlar çalışma şartları bakımından özel olarak korunurlar.  hükmü özürlülerin özel olarak himaye edilmesini güvence altına aldığından kural, özürlüler bakımından Anayasa nın 50. maddesinin bir gereğidir (…) Anayasa nın 61. ve 48. maddelerindeki Devlete verilen söz konusu yükümlülükler birlikte değerlendirildiğinde, özel ve kamu ayırımı yapılmaksızın özürlü ve eski hükümlü çalıştırılma zorunluluğu öngörülen kuralın, sosyal amaçları gözettiği ve sosyal devlet ilkesinin bir sonucu olduğu, ayrıca kuralda özel kesim açısından bir ölçüsüzlükten de söz edilemeyeceği anlaşılmaktadır.  Bkz Anayasa Mahkemesi, 2006/101, 19.06.2008. Söz konusu kararın eleştirisi için bkz Gözler (n 4) 358-359; Tamer Bozkurt, ‘Anayasa Mahkemesi nin 4857 Sayılı İş Kanunu ndaki Engelli ve Eski Hükümlü Çalıştırma Zorunluluğunun Anayasa ya Uygun Olduğuna Dair Verdiği Karar Üzerine Düşünceler  (2009) 2 Ankara Barosu Dergisi 98.23  Esen de Anayasa nın 17. ve 56. maddeleri hükümlerine dayanılarak seyahat özgürlüğünün sınırlandırılmasının mümkün olduğunu belirtmektedir. Yazar ayrıca  ölümcül salgınlar  sebebiyle tehlikeye düşebilecek başkalarının yaşamlarının güvence altına alınması amacıyla da dolaşım özgürlüğünün kısıtlanmasının mümkün olduğunu ifade etmektedir. Bkz Esen (n 10)160.819İstanbul Hukuk Mecmuası 78/2anlamda  varlığıyla  yetinmemekte,  içerik  bakımından  da  belli  özelliklere  sahip olmasını gerektirmektedir. Anayasa Mahkemesi de şekli anlamda kanunun gerekli ancak yetersiz olduğunu belirtmekte,  kanunun kalitesinin  de kanunilik koşulunun sağlanıp sağlanmadığının tespitinde önem arz ettiğini kabul etmektedir. Bu bakımdan kanuni düzenleme ulaşılabilir, belirli ve öngörülebilir olmalıdır.24 Bir diğer deyişle, Anayasa nın 13. maddesinin aradığı anlamda kanun,  (...) kamu gücünü kullanan organların  keyfi  davranışlarının  önüne  geçen  ve  kişilerin  hukuku  bilmelerine yardımcı olacak, erişilebilir, öngörülebilir ve kesin nitelikte  olmalıdır.25Anayasa Mahkemesine göre ulaşılabilirlik ilgili kanunun aleni olmasını yani yayımlanmasını  ifade  etmektedir.26  Türkiye de  tüm  kanunlar  Resmi  Gazete de yayımlandığından bu koşulun gerçekleşmesi bakımından bir sorunun ortaya çıkması zor gözükmektedir.27 Belirlilik bakımından, Mahkemenin 2014 yılında kabul edilen 6552 sayılı Kanun la ilgili iptal gerekçesi yol gösterici olabilir. İptal davasına konu olan kural, internet trafik bilgisinin Telekomünikasyon İletişim Başkanlığı tarafından ilgili işletmecilerden herhangi bir hukuki inceleme ya da sürece dahil olmadan alınmasını ve hâkim tarafından karar verilmesi durumunda bu bilginin ilgili mercilere verilmesini  düzenlemektedir.  Mahkeme  söz  konusu  kuralla  ilgili  verdiği  iptal kararında,  Kuralda, temin edilecek bilgiyle ilgili olarak herhangi bir konu ve amaç sınırlaması bulunmadığı gibi bilginin kapsamı, ne şekilde kullanılacağı, tutulacağı süre, temin edilme gerekçesi gibi hususlarla ilgili olarak da herhangi bir belirlilik bulunmamaktadır. 28 ifadelerini kullanmıştır. O halde temel hak ve özgürlüklere müdahale durumunda müdahalenin kapsamı, ne şekilde olacağı, süresi gibi temel konuların belirlilik ilkesi gereğince kanunda yer alması gerektiği söylenebilir.Belirlilikle  sıkı  sıkıya  bağlantılı  öngörülebilirlik  ise  kanuni  düzenlemenin muhatabı tarafından kavranma derecesi ile ilgilidir. Anayasa Mahkemesinin ses getiren Youtube kararında ifade ettiği gibi,  (…) İdari işlemle engellemenin URL bazlı değil de tüm siteye erişimin engellenmesi şeklinde yapılabileceğine ilişkin bir düzenlemeye Kanun un herhangi bir hükmünde yer verilmediği, ayrıca idarece bu konudaki yetkinin hangi sınırlama araçları (alan adından erişimin engellenmesi, IP  adresinden  erişimin  engellenmesi,  içeriğe  erişimin  engellenmesi  ve  benzeri 24  Güncel kararlardan örnekler için bkz Anayasa Mahkemesi, Bireysel Başvuru, 2017/4483, 13.02.2020; Anayasa Mahkemesi, Bireysel Başvuru, 2016/67737, 19.11.2019; Anayasa Mahkemesi, Bireysel Başvuru, 2016/15421, 12.11.2019.25  Bkz Anayasa Mahkemesi, Bireysel Başvuru, 2014/256, 25.06.2014, § 91.26  Anayasa Mahkemesi, Bireysel Başvuru, 2014/6193, 15.10.2015, § 49.27  Anayasa Mahkemesi de birçok kararda  (…) Kanun hükümlerinin Resmî Gazete de yayımlandıkları dikkate alındığında yeterince ulaşılabilir olduklarında kuşku bulunmamaktadır.  ifadesini kullanmaktadır. Örneğin bkz Anayasa Mahkemesi, Bireysel Başvuru, 2017/32754, 10.03.2020, § 32.28  Anayasa Mahkemesi, 2014/149, 02.10.2014. Benzer yönde bkz Anayasa Mahkemesi, 2014/87, 08.12.2015.29   Anayasal haklara yönelik müdahalenin bir kanuna dayanması yeterli olmayıp, bu kanunun belirlilik ve öngörülebilirlik gibi belli niteliklere sahip olması gerekir. Başka bir ifadeyle kanun, ilgili kişinin davranışlarını belirlemesi amacıyla, kolayca ulaşabileceği, gerektiğinde profesyonel yardım almak suretiyle de olsa anlayabileceği, açık, net ve yeterince belirgin nitelikte olmalıdır.  Anayasa Mahkemesi, 2014/87, 08.12.2015, § 232.820Aslan / COVID-19 Salgını Sebebiyle Uygulanan Sokağa Çıkma Kısıtlamalarının 1982 Anayasası na Uygunluğuyöntemlerle  erişimin  engellenmesi)  kullanılarak  erişimin  engelleneceğinin  tam bir açıklıkla ortaya konulmadığı, dolayısıyla idareye verilen yetkinin kapsam ve sınırlarının öngörülemez olduğu anlaşılmaktadır. Ayrıca, Kanun un 9. maddesinin (4) numaralı fıkrasında hâkime kademeli olarak erişimin engellenmesi konusunda verilen yetkiye benzer tarzda bir yetkinin kamu idaresi açısından da geçerli olup olmadığı belirgin değildir. Bu nedenle TİB e erişimin engellenmesine yönelik olarak verilen yetkinin kanuni dayanağının kanunilik ilkesinin asgari şartı olan kanunun anlaşılır, açık ve net olması zorunluluğunu karşılamaması nedeniyle kapsam ve sınırlarının belirsiz olduğu görülmektedir. Yukarıda yapılan açıklamalardan, youtube.com sitesine erişimin tümüyle engellenmesine yönelik müdahalenin, yeterince açık ve belirgin bir kanuni dayanağa sahip olmadığı ve bu yönüyle başvurucular açısından öngörülebilir nitelikte bulunmadığı anlaşılmaktadır. 30 Görüldüğü üzere, belirlilikle ayrışmaz bir şekilde bağlı olan öngörülebilirlik, normun uygulanmasının ardından ortaya çıkan netice ile normun muhataplarının  beklentisi  arasındaki yakınlığa bakmaktadır. Diğer bir deyişle hukuk kuralının uygulanması hâlinde doğabilecek sonuçların, önceden tahmin edilebilmesini ifade etmektedir.31Kanunilik ilkesinin şekli anlamda kanunla yetinmemesinin ve yukarıda belirtilen  kalite standartlarını  aramasının belirli sonuçları bulunmaktadır. Bu çerçevede ilk olarak belirtilmesi gereken, sınırlama getiren kanunların uygulayıcıların kişisel görüşlerine göre şekillenecek şekilde açıklık ve kesinlik taşımayan düzenlemeler içermesi halinde kanunilik ilkesinin gereklerinin yerine gelmeyecek olmasıdır.32 Zira kanunların uygulanma şekli yürütme organının insafına bırakılmış, dilenildiği ölçüde inisiyatif kullanılacak bir husus değildir.33 Hürriyet asıl, sınırlama istisna olduğundan  sınırlamaların  açıkça  öngörülmesi  gerekmekte,  hürriyetlerin  örtülü olarak sınırlandırılması mümkün olmamalıdır.34İkinci olarak, kanunlarda temel hak ve özgürlüklerin sınırlandırılması öngörülmüş olsa dahi bu amaçla tanınan yetkilerin dar yorumlanması gerekmektedir. Özellikle tanınan yetkinin belli bir şeyi yapabilmeyi içerip içermediği hususunda tereddüt doğarsa, potestas stricte interpretatur ilkesi gereğince yetkinin söz konusu şeyi yapabilmeyi içermediği kabul edilmelidir.35 Bir diğer sonuç ise kanunla getirilmeyen bir  sınırlamanın  idari  işlemlerle  getirilmesinin  mümkün  olmamasıdır.36  Temel hak  ve  özgürlüklerin  sınırlanması  söz  konusu  olduğunda,  yürütme  organının 30  Anayasa Mahkemesi, Bireysel Başvuru, 2014/4705, 29.05.2014, § 63-64.31  Anayasa Mahkemesi, Bireysel Başvuru, 2014/6193, 15.10.2015, § 50.32  Eren (n 4) 359. Ayrıca bkz Eren (n 14) 70.33  Ömer Anayurt, Anayasa Hukuku Genel Kısım (Temel İlkeler, Kavram ve Kurumlar) (2. Bası, Seçkin 2019) 616. 34  Kemal Gözler, Anayasa Hukukunun Genel Teorisi - Cilt I (Ekin 2011) 302. Ayrıca bkz Kemal Gözler, Anayasa Hukukunun Genel Teorisi - Cilt II (Ekin 2011) 505-506.35  Gözler, Anayasa Hukukunun Genel Teorisi - Cilt I (n 34) 300-301.36  Eren (n 4) 360.821İstanbul Hukuk Mecmuası 78/2gerçekleştireceği  işlemler  ancak   kullanımla  ilgili  biçimsel 37  işlemler  olabilir. Haliyle yürütme organı yeni bir sınırlama getirmek veya var olan sınırlamanın kapsamını genişletmekten ziyade kanunda öngörülen sınırlamanın uygulanmasını gerçekleştirebilir.38 Anayasa Mahkemesinin ısrarla vurguladığı gibi,  (…) temel hak ve özgürlüklerin sınırlandırılmasına yönelik yapılacak kanuni düzenlemelerde kanun koyucunun temel esasları, ilkeleri ve çerçeveyi belirledikten sonra diğer ayrıntıların düzenleyici işlemler ile belirlenebileceği kabul edilmiştir. Aksi bir durum temel hak ve özgürlüklerin ancak kanunla sınırlanabileceğine ilişkin Anayasa nın 13. maddesi hükmüne de aykırılık oluşturacaktır. 39Giriş kısmında belirtildiği üzere, sokağa çıkma kısıtlamaları öngören genelgelerin dayanağı olarak İl İdaresi Kanunu nun 11. maddesinin C fıkrası ile Umumi Hıfzısıhha Kanunu nun 27. ve 72. maddeleri gösterilmektedir. Aşağıda her iki kanunun ilgili maddelerinin sokağa çıkma kısıtlamaları bakımından kanunilik ilkesinin gereklerini karşılayıp karşılamadığı incelenecektir.1. İl İdaresi Kanunuİl İdaresi Kanunu nun 11. maddesinin C fıkrasına dayanılarak sokağa çıkma kısıtlamaları gerçekleştirilmesi, COVID-19 salgınından önce de söz konusu olmuştur. Bu çerçevede özellikle 2015 yılının Eylül - Aralık ayları arasında Güneydoğu da uygulanan sokağa çıkma kısıtlamaları akıllara gelebilir. Üstelik söz konusu tarihlerde İl İdaresi Kanunu nun 11. maddesinin C fıkrası çok daha kısa ve genel bir düzenleme içermekteydi:   İl  sınırları  içinde  huzur  ve  güvenliğin,  kişi  dokunulmazlığının, tasarrufa müteaallik emniyetin, kamu esenliğinin sağlanması ve önleyici kolluk yetkisi valinin ödev ve görevlerindendir. Bunları sağlamak için vali gereken karar ve tedbirleri alır. Bu hususta alınan ve ilan olunan karar ve tedbirlere uymıyanlar hakkında 66 ncı madde hükmü uygulanır. 40 Söz konusu dönemde uygulanan sokağa çıkma kısıtlamalarının olağanüstü hâl ilanı olmaksızın İl İdaresi Kanunu na dayanılarak gerçekleştirilmesi birçok eleştiriye sebep olmuş, getirilen kısıtlamaların Anayasa ya aykırı olduğu ileri sürülmüştür.41 Bu 37  Tanör ve Yüzbaşıoğlu (n 14) 158.38  Gözler (n 4) 227; Gözler (n 12) 311.39  Anayasa Mahkemesi, Bireysel Başvuru, 2016/7628, 27.02.2020; Anayasa Mahkemesi, Bireysel Başvuru, 2017/16005, 11.12.2019; Anayasa Mahkemesi, Bireysel Başvuru, 2013/6693, 16.04.2015. Ayrıca bkz Anayasa Mahkemesi, Bireysel Başvuru, 2014/16877, 22.03.2018; Anayasa Mahkemesi, Bireysel Başvuru, 2014/2889, 25.01.2018; Anayasa Mahkemesi, Bireysel Başvuru, 2013/7666, 10.12.2015.40  İl İdaresi Kanunu nun son değişiklikler öncesi metnine TBMM Mevzuat Bilgi Sistemi üzerinden ulaşılmıştır. Bkz < https://mevzuat.tbmm.gov.tr/mevzuat/faces/kanunmaddeleri?pkanunlarno=41587&pkanunnumarasi=54 42 > Erişim tarihi 18 Mayıs 2020.41  Bkz Artuk Ardıçoğlu, ‘Hukuka Uygun Olmayan Sokağa Çıkma Yasağı Hukuka Aykırı Mıdır?  (Birikim Dergisi, 27 Kasım 2015) < https://www.birikimdergisi.com/guncel/7331/hukuka-uygun-olmayan-sokaga-cikma-yasagi-hukuka-aykiri-midir > Erişim Tarihi 25 Mayıs 2020. Emine Cin Karagöz, ‘Özel Güvenlik Bölgesi ve Sokağa Çıkma Yasağı İlanının Hukuki Niteliği ve Uygulamadan Kaynaklı Sorunlar  (2016) 20(2) Gazi Üniversitesi Hukuk Fakültesi Dergisi 625; Gözler (n 12) 1004; Tolga Şirin, ‘Eine Ausgangssperre Ohne Ausnahmezustand?  (2015) 4(7) Anayasa Hukuku Dergisi 275.822Aslan / COVID-19 Salgını Sebebiyle Uygulanan Sokağa Çıkma Kısıtlamalarının 1982 Anayasası na Uygunluğuçerçevede İl İdaresi Kanunu nun ilgili düzenlemelerinin Anayasa nın 13. maddesinin aradığı kanunilik koşulunu sağlamadığı,42 kanunda sokağa çıkma kısıtlaması getirme yetkisi tanınmadığı savunulmuştur. Hatta Güneydoğu da  anayasal olmayan bir olağanüstü hâl  söz konusu olduğu dahi dile getirilmiştir.44 İl İdaresi Kanunu na dayanılarak uygulanan sokağa çıkma kısıtlamaları ile ilgili hazırladığı raporda Venedik Komisyonu da benzer eleştiriler getirmiştir. Komisyona göre sokağa çıkma kısıtlamalarının dayanağı olan söz konusu kanun ile kısıtlamaya ilişkin kararlar, Türkiye nin 1982 Anayasası ve Avrupa İnsan Hakları Sözleşmesi başta olmak üzere temel hak ve hürriyetlere ilişkin uluslararası yükümlülüklerinde yer alan kanunilik ilkesinin gereklerini karşılamamaktadır.45 Bu çerçevede Komisyon, İl İdaresi Kanunu na dayanılarak sokağa çıkma kısıtlaması uygulamalarına son verilmesini, sokağa çıkma yasağı gibi olağanüstü önlemler alınacaksa bunların ulusal kurallar ve uluslararası yükümlülüklerle uyumlu şekilde gerçekleştirilmesi gerektiğini vurgulamıştır.46 Komisyonun temel eleştirileri, dayanak kanunda sokağa çıkma kısıtlamaları ile ilgili hukuki çerçevenin çizilmemiş olması, kısıtlamalar esnasında hangi önlemlerin alınacağının belirsiz olması ve getirilen sınırlamaların Anayasa ve uluslararası yükümlülüklerle uyumlu olmasının ne şekilde sağlanacağına ilişkin güvencelerin yer almaması üzerine olmuştur.47 Sonuç olarak, sokağa çıkma kısıtlamalarının dayanağı  olarak  gösterilen  İl  İdaresi  Kanunu ndaki  hükümlerin kanunun  kalitesi,  öngörülebilirlik  ve  hukuki  belirlilik  açısından  ciddi  sorunlar içerdiği ve kısıtlamaların kanunla öngörülme koşulunu taşımadığı savunulmuştur.48Kanun koyucu yapılan eleştirileri haklı görmüş olmalı ki 2018 yılında kabul edilen 7145 sayılı Kanun la İl İdaresi Kanunu nun 11. maddesinin C fıkrasında eklemeler ve  değişiklikler  yapılarak  madde  çok  daha  ayrıntılı  düzenlemeleri  içerir  hale getirilmiştir. Günümüzde yürürlükte olan ve COVID-19  la mücadele çerçevesinde ilan edilen sokağa çıkma kısıtlamaları genelgelerinin dayanağı olan düzenleme şu şekildedir: 42  Ece Göztepe, ‘Ein Paradigmenwechsel für den Sicherheitsstaat: Die Praxis des Ausnahmezustandes im Südosten der Türkei  iç Matthias Lemke (ed), Ausnahmezustand: Theoriegeschichte – Anwendungen - Perspektiven (Springer VS 2017) 119. Belirtmek gerekir ki söz konusu sokağa çıkma kısıtlamalarında dayanak olarak İl İdaresi Kanunu m. 11/C nin yanı sıra ilçe sınırları içinde huzur ve güvenliğin, kişi dokunulmazlığının, tasarrufa mütaallik emniyetin, kamu esenliğinin sağlanmasının ve önleyici kolluk yetkisinin kaymakamın ödev ve görevlerinden olduğunu ve bunları sağlamak için kaymakamın gereken karar ve tedbirleri alacağını belirten 32/Ç maddesine de dayanılmıştır.43  Şirin (n 41) 280-282. Ardıçoğlu nun ifadesiyle,  (…) idare belirli bir işlemi yapma konusunda  takdir yetkisine  sahip olmakla birlikte, o işlemin ne olduğunu  tayin etme yetkisine  sahip değildir. Bu, Anayasa madde 123/1 de düzenlenmiş olan  kanuni idare  ilkesinin temel sonucudur. Maddelerde yer alan  gereken  ifadesi kanunların öngörmüş olduğu sonuçlardan birini seçme konusundadır.  Bkz Ardıçoğlu (n 41).44  Göztepe (n 42) 123. Benzer yönde: Şirin (n 41) 282.45  European Commission For Democracy Through Law (Venice Commission) (n 7) § 99.46  ibid § 100.47  ibid § 92.48  ibid § 85-86.823İstanbul Hukuk Mecmuası 78/2   İl  sınırları  içinde  huzur  ve  güvenliğin,  kişi  dokunulmazlığının,  tasarrufa müteaallik emniyetin, kamu esenliğinin sağlanması ve önleyici kolluk yetkisi valinin ödev ve görevlerindendir. Bunları sağlamak için vali gereken karar ve tedbirleri alır.Vali, kamu düzeni veya güvenliğinin olağan hayatı durduracak veya kesintiye uğratacak şekilde bozulduğu ya da bozulacağına ilişkin ciddi belirtilerin bulunduğu hâllerde on beş günü geçmemek üzere ildeki belirli yerlere girişi ve çıkışı kamu düzeni ya da kamu güvenliğini bozabileceği şüphesi bulunan kişiler için sınırlayabilir; belli yerlerde veya saatlerde kişilerin dolaşmalarını, toplanmalarını, araçların seyirlerini düzenleyebilir veya kısıtlayabilir ve ruhsatlı da olsa her çeşit silah ve merminin taşınması ve naklini yasaklayabilir.Bu fıkra kapsamında alınan ve ilan olunan karar ve tedbirlere uymıyanlar hakkında 66 ncı madde hükmü uygulanır. 49Görüldüğü üzere 2018 yılında yapılan değişikliklerle İl İdaresi Kanunu nun 11. maddesinin C fıkrası daha ayrıntılı hale getirilmiş ve özellikle eklenen ikinci paragraf ile valilere oldukça geniş yetkiler verilmiştir. Ancak söz konusu düzenlemenin sokağa çıkma kısıtlamalarına dayanak olması bu haliyle de mümkün gözükmemektedir. Fıkranın ilk bendinde valilerin görev ve yetkileri genel olarak belirtilmektedir. Bu bakımdan ilk bent ile karar ve tedbirlere uymayanlar hakkında 66. maddenin uygulanacağını belirten üçüncü bent, 2018 değişikliklerinden önce 11. maddenin C fıkrasının tamamını oluşturmaktaydı. Venedik Komisyonu ve öğretinin eleştirileri ile kanun koyucunun fıkrayı genişletmesi göz önüne alındığında sokağa çıkma kısıtlamalarının birinci ve üçüncü bentlere dayandırılamayacağı anlaşılmaktadır. Bu durumda COVID-19 sebebiyle uygulanan sokağa çıkma kısıtlamalarının dayanağı fıkranın ikinci bendi olabilir. İkinci bentte ilk olarak, kamu düzeni ya da kamu güvenliğini bozabileceği şüphesi bulunan kişiler için ildeki belirli yerlere giriş ve çıkışın sınırlandırılabileceğinden bahsedilmektedir. Sokağa çıkma kısıtlaması getirilen  şehirlerdeki  herkesin  hastalık  taşıma  ya  da  yayma  bakımından  kamu düzeni ya da kamu güvenliğini bozabileceği şüphesi olsa dahi belirli yerlere giriş ve çıkışın sınırlandırılmasından bahsedildiğinden genel sokağa çıkma kısıtlamalarının dayanağı ikinci bentteki bu düzenleme olamaz. O halde bentte (araçlara, silah ve mermilere ilişkin ifade bir tarafa bırakılırsa) sokağa çıkma kısıtlamasına dayanak olabilecek tek yetki kalmaktadır: Vali, kamu düzeni veya güvenliğinin olağan hayatı durduracak veya kesintiye uğratacak şekilde bozulduğu ya da bozulacağına ilişkin 49  İl İdaresi Kanunu nun 66. maddesi uyarınca,  İl genel kurulu veya idare kurulları yahut en büyük mülkiye amirleri tarafından kanunların verdiği yetkiye istinaden ittihaz ve usulen tebliğ veya ilan olunan karar ve tedbirlerin tatbik ve icrasına muhalefet eden veya müşkülat gösterenler veya riayet etmeyenler, mahallî mülkî amir tarafından Kabahatler Kanununun 32 nci maddesi hükmü uyarınca cezalandırılır. Ancak, kamu düzenini ve güvenliğini veya kişilerin can ve mal emniyetini tehlikeye düşürecek toplumsal olayların baş göstermesi hâlinde vali tarafından kamu düzenini sağlamak amacıyla alınan ve usulüne göre ilan olunan karar ve tedbirlere aykırı davrananlar, üç aydan bir yıla kadar hapis cezasıyla cezalandırılır. 824Aslan / COVID-19 Salgını Sebebiyle Uygulanan Sokağa Çıkma Kısıtlamalarının 1982 Anayasası na Uygunluğuciddi belirtilerin bulunduğu hâllerde on beş günü geçmemek üzere belli yerlerde veya  saatlerde  kişilerin  dolaşmalarını,  toplanmalarını  (…)  düzenleyebilir  veya kısıtlayabilir. Ancak  Belli yerlerde veya saatlerde  ifadesi ilin tamamını kapsayacak şekilde yorumlanamaz. Zira  belli  ifadesi  tüm  veya  her  ifadesinden farklı olup bütün içinde sınırlı bir payı ifade etmektedir. Ayrıca düzenlenecek ya da kısıtlanacak olanın kişilerin dolaşması ve/veya toplanması olduğu belirtilmektedir. Dolaşma veya toplanma COVID-19 sebebiyle getirilen sokağa çıkma kısıtlamalarının yoksun kıldığı hareket tarzlarından yalnızca ikisini ifade etmektedir. Ayrıca  toplanma  ifadesi biraz daha net olmakla birlikte  dolaşma  ifadesine yüklenmesi gereken anlam da belirli değildir. Sonuç olarak İl İdaresi Kanunu nun 11. maddesinin C fıkrasında sokağa çıkma kısıtlamaları açıkça düzenlenmediği gibi, düzenlenen yetkilerin genel sokağa çıkma yasağı getirecek genişlikte yorumlanması da mümkün değildir.50 Bu sonuç yukarıda ifade edilen; hürriyetlerin geniş, sınırlamaların ve yetkilerin dar yorumlanması, sınırlamaların örtülü olarak öngörülememesi ve kanunla getirilmeyen sınırlamaların idari işlemlerle getirilememesinin sonucudur.512. Umumi Hıfzısıhha Kanunuİl  İdaresi  Kanunu  dışında  sokağa  çıkma  kısıtlamalarında  dayanak  gösterilen diğer düzenlemeler Umumi Hıfzısıhha Kanunu nda bulunmaktadır. Bu çerçevede Kanun un 27. ve 72. maddelerine dayanılmaktadır.Umumi  Hıfzısıhha  Kanunu nun  27.  maddesi  uyarınca,   Umumi  hıfzıssıhha meclisleri mahallin sıhhi ahvalini daima nazarı dikkat önünde bulundurarak şehir ve kasaba ve köyler sıhhi vaziyetinin ıslahına ve mevcut mahzurların izalesine yarayan tedbirleri alırlar. Sari ve salgın hastalıklar hakkında istihbaratı tanzim, sari ve içtimai hastalıklardan korunmak çareleri ve sıhhi hayatın faideleri hakkında halkı tenvir ve bir sari hastalık zuhurunda hastalığın izalesi için alınan tedbirlerin ifasına muavenet eylerler. 50  Gemalmaz ve Şirin de İl İdaresi Kanunu nun 11. maddesinin C fıkrasının bu haliyle genelgelere dayanak olmasının mümkün olmadığını belirtmektedir. Bkz Burak Gemalmaz, ‘COVID-19 Döneminde Hak ve Özgürlükler  (MÜHF Talks #6: Burak Gemalmaz & Tolga Şirin, 15 Mayıs 2020) < https://www.youtube.com/watch?v=YnckRrreNY > Erişim Tarihi 20 Mayıs 2020; Tolga Şirin, ‘COVID-19 Döneminde Hak ve Özgürlükler  (MÜHF Talks #6: Burak Gemalmaz & Tolga Şirin, 15 Mayıs 2020) < https://www.youtube.com/watch?v=YnckRrreNY > Erişim Tarihi 20 Mayıs 2020. Ayrıca bkz Şirin (n 13) 37.51  Ceza Muhakemesi Kanunu nun gözaltıyı düzenleyen 91. maddesinde,  10/6/1949 tarihli ve 5442 sayılı İl İdaresi Kanununa dayanılarak ilan edilen sokağa çıkma yasağını ihlal etme , mülki amirlerce belirlenecek kolluk amirleri tarafından yirmi dört saate kadar gözaltı kararı verilebilecek hallerden birisi olarak sayılmaktadır. İl İdaresi Kanunu nda sokağa çıkma yasağının getirilmesine ilişkin açık bir hüküm yoktur. Söz konusu düzenlemenin  İl İdaresi Kanunu nun 11. maddesinin C fıkrası uyarınca alınan karar ve tedbirlere aykırı hareket etme yi farklı bir kategori altına alması beklenirdi. Tüm eleştirilere rağmen sokağa çıkma kısıtlamasını İl İdaresi Kanunu nda açıkça düzenlemeyen kanun koyucunun Ceza Muhakemesi Kanunu nda sokağa çıkma yasağından açıkça bahsetmesi de ilginçtir. İl İdaresi Kanunu nun, mevcut haliyle sokağa çıkma yasağına dayanak olamayacağı savunulduğundan Ceza Muhakemesi Kanunu ndaki hükmün de uygulama alanı bulmaması gerekir.825İstanbul Hukuk Mecmuası 78/2Umumi Hıfzısıhha Kanunu nun 72. maddesi uyarınca,  57 nci maddede zikredilen hastalıklardan biri zuhur ettiği veya zuhurundan şüphelenildiği takdirde aşağıda gösterilen tedbirler tatbik olunur: 1- Hasta olanların veya hasta olduğundan şüphe edilenlerin ve hastalığı neşrü tamim eylediği tetkikatı fenniye ile tebeyyün edenlerin fennen icap eden müddet zarfında ve sıhhat memurlarınca hanelerinde veya sıhhi ve fenni şartları haiz mahallerde tecrit ve müşahede altına vaz ı. 2- Hastalara veya hastalığa maruz bulunanlara serum veya aşı tatbikı. 3- Eşhas, eşya, elbise, çamaşır ve binaların ve fennen intana maruz olduğu tebeyyün eden sair bilcümle mevaddın fenni tathiri. 4- Hastalık neşreden haşarat ve hayvanatın itlafı. 5- Memleket dahilinde seyahat eden eşhasın icap eden mahallerde muayenesi ve eşyalarının tathiri. 6- Hastalığın sirayet ve intişarına sebebiyet veren gıda maddelerinin sarf ve istihlakinin men i. 7- Dahilinde sari ve salgın hastalıklardan biri zuhur eden umumi mahallerin tehlike zail oluncaya kadar set ve tahliyesi. Umumi Hıfzısıhha Kanunu nun 57. maddesi uyarınca,  Kolera, veba (Bübon veya zatürree şekli), lekeli humma, karahumma (hummayi tiroidi) daimi surette basil çıkaran mikrop hamilleri dahi - paratifoit humması veya her nevi gıda maddeleri tesemmümatı, çiçek, difteri (Kuşpalazı) - bütün tevkiatı dahi sari beyin humması (İltihabı sahayai dimağii şevkii müstevli), uyku hastalığı (İltihabı dimağii sari), dizanteri (Basilli ve amipli), lohusa humması (Hummai nifası) ruam, kızıl, şarbon, felci tıfli (İltihabı nuhai kuddamii sincabii haddı tifli), kızamık, cüzam (Miskin), hummai racia ve malta humması hastalıklarından biri zuhur eder veya bunların birinden şüphe edilir veyahut bu hastalıklardan vefiyat vuku bulur veya mevtin bu  hastalıklardan  biri  sebebiyle  husule  geldiğinden  şüphe  olunursa  aşağıdaki maddelerde zikredilen kimseler vak ayı haber vermeğe mecburdurlar. Kudurmuş veya kuduz şüpheli bir hayvan tarafından ısırılmaları, kuduza müptela hastaların veya kuduzdan ölenlerin ihbarı da mecburidir. Görüldüğü üzere, 57. maddede COVID-19 sayılmamaktadır. Üstelik maddede, sayılan hastalıklar dışında  ve diğer salgın hastalıklar  gibi bir ifade bulunmamaktadır. Anayasa Mahkemesi de Umumi Hıfzısıhha Kanunu m. 57 de yer verilen hastalıkların sınırlı  olarak  sayıldığını  kabul  etmektedir.  Nitekim  zorunlu  aşı  uygulamasının anayasallığının sorgulandığı kararlarda Mahkeme, Umumi Hıfzısıhha Kanunu nun 826Aslan / COVID-19 Salgını Sebebiyle Uygulanan Sokağa Çıkma Kısıtlamalarının 1982 Anayasası na Uygunluğu57. maddesinde hastalıkların  tahdidi , bir diğer deyişle sınırlı olarak sayıldığını ifade etmektedir.52 Ancak belirtmek gerekir ki Kanun un 64. maddesi,53 57. maddede sayılanlar dışındaki hastalıklar bakımından da kanunda belirtilen tüm tedbirlerin uygulanabileceğini belirtmektedir. 64.  madde  hükmüne  dayanılarak  COVID-19 un  57.  madde  kapsamında görülebileceği kabul edilse dahi 27. ve 72. maddelere dayanılarak sokağa çıkma kısıtlamaları getirilmesi yine mümkün gözükmemektedir. Gerçekten de 72. maddede hastalar, hasta olduğundan şüphe edilenler ile hastalığı yayanların tecrit edilmesi, bunlara serum ve aşı uygulanması, hastalığı yayan hayvanların itlafı, hastalığa yol açan yahut hastalığı bulaştıran gıdalara ilişkin sınırlamalar getirilmesi, memleket dahilinde  seyahat  edenlerin  muayenesi  ve  hastalık  sebebiyle  belirli  yerlerin boşaltılmasından bahsedilmektedir. Maddede hastalık taşıyanların tecrit edilmesi ve bunlara tedavi uygulanmasının dışında kişilerin özgürlüğünden alıkonulması veya genel bir sokağa çıkma kısıtlaması öngörülmemektedir.54Kanun un  27.  maddesinde  ise  Umumi  Hıfzısıhha  Meclislerinin  genel görevlerinden bahsedilmektedir. Bu bakımdan söz konusu madde görünüm açısından İl İdaresi Kanunu nun 2018 değişiklikleri öncesindeki 11. maddesinin C fıkrasına, değişiklikler sonrasındaki 11. maddesinin C fıkrasının birinci bendine benzemektedir. Her iki hüküm de görev ve yetkilerden  genel olarak  bahsetmektedir.55 İl İdaresi Kanunu nun söz konusu hükmüne dayanılarak getirilen sokağa çıkma kısıtlamaları ile ilgili öğreti ve Venedik Komisyonunun eleştirilerinin tamamının Umumi Hıfzısıhha Kanunu nun  27.  maddesine  dayanılarak  sokağa  çıkma  kısıtlaması  getirilmesi bakımından da geçerli olduğu söylenebilir. Zira bu maddede de sokağa çıkma kısıtlamaları açıkça düzenlenmemiş, kısıtlamalar esnasında alınacak tedbirlerle ilgili hukuki çerçeve çizilmemiş, sınırlamalara ilişkin güvencelere yer verilmemiştir. Hatta bu kanunun salt dili sebebiyle belirlilik ve öngörülebilirlik kriterlerini karşılamadığı 52   Genelge kapsamında yer verilen aşı türlerine bakıldığında 1593 sayılı Kanun un 57. maddesinde tahdidi olarak sayılan hastalıklar için tatbiki öngörülenlerle sınırlı bir düzenleme olmadığı anlaşılmakta, başvurucuya tatbikine hükmedilen HepB, DaBT, İPA, Hib ve KPA türündeki aşıların da 1593 sayılı Kanun un 57. maddesinde tahdidi olarak sayılan hastalıkları tam olarak karşılamadığı, bu kapsamda 57. maddede zikredilen hastalıklardan birinin ortaya çıkması veya ortaya çıkmasından şüphe edilmesi durumunda hastalara veya hastalığa maruz bulunanlara serum veya aşı uygulanması hususunu düzenleyen 72. madde hükmünün, başvuruya konu uygulamanın kanuni dayanağı olarak kabul edilmesinin mümkün olmadığı anlaşılmaktadır.  Bkz Anayasa Mahkemesi, Bireysel Başvuru, 2013/1789, 11.11.2015, § 71. Aynı yönde: Anayasa Mahkemesi, Bireysel Başvuru, 2013/7246, 23/03/2016; Anayasa Mahkemesi, Bireysel Başvuru, 2014/4077, 29.06.2016; Anayasa Mahkemesi, Bireysel Başvuru, 2014/5629, 21.11.2017. Söz konusu kararlarla ilgili değerlendirme için bkz Korkut Kanadoğlu, ‘Zorunlu Aşının Anayasallığı  (Lexpera Blog, 20 Şubat 2020) < https://blog.lexpera.com.tr/zorunlu-asinin-anayasalligi/ > Erişim Tarihi 20 Mayıs 2020.53  Kanun un 64. maddesi şu şekildedir:  57 nci maddede zikredilenlerden başka her hangi bir hastalık istilai şekil aldığı veya böyle bir tehlike baş gösterdiği takdirde o hastalığın veya her hangi bir hastalık şeklinin memleketin her tarafında veya bir kısmında ihbarı mecburi olduğunu neşrü ilâna ve o hastalığa karşı bu kanunda mezkür tedabirin kaffesini veya bir kısmını tatbika Sıhhat ve İçtimai Muavenet Vekaleti salahiyettardır. 54  Aynı yönde: Gemalmaz (n 50); Şirin (n 13) 38.55  Şirin de Umumi Hıfzısıhha Kanunu nun 27. maddesinin oldukça genel nitelikte olduğunu ve kullanılacak yetkiler bakımından hukuki belirlilik içermediğini ifade etmektedir. Bkz Şirin (n 13) 38.827İstanbul Hukuk Mecmuası 78/2dahi söylenebilir.56 Sonuç olarak kanunun kalitesi, yetkilerin dar yorumlanması ve sınırlamaların açık şekilde öngörülmesi zorunluluğu başta olmak üzere yukarıda ele alınan hususlar ışığında Umumi Hıfzısıhha Kanunu nun ilgili hükümlerinin de 1982 Anayasası nın 13. maddesinde öngörülen kanunilik ilkesinin gereklerini karşılamadığı söylenebilir.V. Sokağa Çıkma Kısıtlamasının Öngörüldüğü KanunlarGörüldüğü  üzere,  mevcut  anayasal  ve  kanuni  düzenlemeler  karşısında  geniş çaplı sokağa çıkma kısıtlamalarının olağan dönemde getirilmesi mümkün değildir. Sokağa çıkma kısıtlamalarının açıkça düzenlendiği kanun ise 2935 sayılı Olağanüstü Hal Kanunu dur.57 Bu Kanun da sokağa çıkma kısıtlamaları, şiddet hareketlerinde alınacak tedbirleri düzenleyen 11. maddede düzenlenmektedir. Söz konusu madde uyarınca, Bu Kanunun 3 üncü maddesinin birinci fıkrasının (b) bendi gereğince olağanüstü hal ilanında; genel güvenlik, asayiş ve kamu düzenini korumak, şiddet olaylarının yaygınlaşmasını önlemek amacıyla 9 uncu maddede öngörülen tedbirlere ek olarak aşağıdaki tedbirler de alınabilir: a) Sokağa çıkmayı sınırlamak veya yasaklamak, b) Belli yerlerde veya belli saatlerde kişilerin dolaşmalarını ve toplanmalarını, araçların seyirlerini yasaklamak…  Maddenin devamında alınacak diğer tedbirler bentler halinde sayılmaktadır. Burada dikkat çekici olan, kanun koyucunun sokağa çıkma kısıtlamalarını; Kanun un 3. maddesinin b bendi gereğince, yani Anayasa ile kurulan hür demokrasi düzenini veya temel hak ve hürriyetleri ortadan kaldırmaya yönelik yaygın şiddet hareketlerine ait ciddi belirtilerin ortaya çıkması veya şiddet olayları sebebiyle kamu düzeninin ciddi şekilde bozulması hallerinde ilan edilen olağanüstü hallerde uygulanacak bir tedbir olarak öngörmüş olmasıdır. Nitekim 11. maddede sokağa çıkma kısıtlamaları, 9. madde uyarınca alınabilecek tedbirlerin dışında, ek tedbirler arasında sayılmaktadır. 9. madde ise tabii afet ve tehlikeli salgın hastalıklar sebebiyle olağanüstü hâl ilan edilmesi durumunda alınacak tedbirleri düzenlemektedir. Özetle söylemek gerekirse, kanunda sokağa çıkma kısıtlamaları tabii afet ve tehlikeli salgın hastalıklar sebebiyle olağanüstü hâl ilan edilmesi halinde dahi  uygulanacak  bir  tedbir  olarak  sayılmamış,  bu  hallerde  alınması  mümkün tedbirlere ek bir tedbir olarak, şiddet hareketleri sebebiyle ilan edilen olağanüstü 56  Eren e göre COVID-19 sebebiyle uygulanan tedbirlerin dayanağı Umumi Hıfzısıhha Kanunu nda bulunmakla birlikte Kanun un dili sebebiyle ulaşılabilirlik ve anlaşılabilirlik sorunu bulunmaktadır. Bkz Abdurrahman Eren, ‘Korona Virüs Yasaklarının  Anayasaya  Uygunluğu   (2020)  <  http://www.kanuniesasi.com/2020/04/16/korona  virus-yasaklarininanayasaya-uygunlugu/ > Erişim Tarihi 15 Mayıs 2020.57  Yürürlükten kaldırılmadan önce 1402 sayılı Sıkıyönetim Kanunu nun 3. maddesinde de sıkıyönetim komutanının sokağa çıkma kısıtlamaları getirebileceği düzenlenmekteydi.828Aslan / COVID-19 Salgını Sebebiyle Uygulanan Sokağa Çıkma Kısıtlamalarının 1982 Anayasası na Uygunluğuhâllere özgülenmiştir.58 Bu durumda ortaya çıkan sonuç şudur: Salgın hastalıklar sebebiyle olağanüstü hâl ilan edilse dahi yürütme organına genel bir sokağa çıkma kısıtlaması getirme yetkisi tanımayan ve bu tedbiri şiddet hareketleri sebebiyle ilan edilen olağanüstü hallerle sınırlayan bir hukuk düzeninde İl İdaresi Kanunu ve Umumi Hıfzısıhha Kanunu nda yer alan, görev ve yetkilere ilişkin genel düzenlemelere dayanılarak sokağa çıkma kısıtlamaları getirilmesi mümkün değildir.59 Olağanüstü Hal Kanunu ndaki bu düzenleme olmasaydı dahi üst başlıklarda yapılan açıklamalarla aynı sonuca varılması gerekirdi. Ancak Olağanüstü Hâl Kanunu ndaki bu düzenleme, ulaşılan sonucu daha da desteklemektedir.Tüm  bu  söylenenlere  ek  olarak  bir  hususa  daha  dikkat  çekilmesinde  yarar bulunmaktadır. Görüldüğü üzere Olağanüstü Hal Kanunu sokağa çıkmayı sınırlamak veya yasaklamak ile belli yerlerde veya belli saatlerde kişilerin dolaşmalarını ve toplanmalarını, yasaklamayı ayrı tedbirler olarak saymaktadır. Yukarıda belirtildiği üzere,  COVID-19  sebebiyle  getirilen  sokağa  çıkma  kısıtlamalarının  dayanağı olarak gösterilen İl İdaresi Kanunu nun 11. maddesinin C fıkrasında belli yerlerde veya  saatlerde  kişilerin  dolaşmalarının,  toplanmalarının  düzenlenebileceği veya  kısıtlanabileceği  belirtilmektedir.  Belli  yerlerde  kişilerin  dolaşmaları veya  toplanmalarının  kısıtlanabilmesinin  sokağa  çıkma  kısıtlamasını  içerecek şekilde  yorumlanması  mümkün  olsaydı,  Olağanüstü  Hal  Kanunu nda  sokağa çıkma kısıtlamaları ile belli yerlerde veya belli saatlerde kişilerin dolaşmaları ve toplanmalarının ayrı ayrı düzenlenmesi gerekmezdi. Olağanüstü hâlde dahi sokağa çıkma kısıtlamalarını belli yerlerde veya belli saatlerde kişilerin dolaşmalarını ve toplanmalarını yasaklama içinde saymayıp ayrıca düzenleme gereği duyan bir hukuk düzeninde olağan dönemde uygulanan bir mevzuatta yer alan hemen hemen aynı düzenlemenin sokağa çıkma kısıtlamalarını içerdiğini savunmak mümkün  değildir.60 Yukarıda  ulaşılan  sonuca  benzer  şekilde,  Olağanüstü  Hal Kanunu ndaki bu düzenleme olmasaydı dahi üst başlıklarda yapılan açıklamalarla aynı sonuca varılması gerekirdi. Ancak Olağanüstü Hâl Kanunu ndaki bu düzenleme, ulaşılan sonucu daha da desteklemektedir.58  Kanun un 2. maddesi uyarınca,  Bu Kanun; olağanüstü hal ilanına tabii afet, tehlikeli salgın hastalıklar veya ağır ekonomik bunalım hallerinde ilan edilen olağanüstü hallerde vatandaşlar için getirilecek para, mal ve çalışma yükümlülükleri ile olağanüstü hallerin her türü için ayrı ayrı geçerli olmak üzere, temel hak ve hürriyetlerin nasıl sınırlanacağı veya nasıl durdurulacağına, halin gerektirdiği tedbirlerin nasıl ve ne suretle alınacağına, kamu hizmeti görevlilerine ne gibi yetkiler verileceğine, görevlilerin durumlarında ne gibi değişiklikler yapılacağına ve olağanüstü yönetim usullerine ilişkin hükümleri kapsar. 59  Benzer sorunun COVID-19 sebebiyle getirilen diğer kısıtlamalar bakımından da geçerli olduğu söylenebilir. Nitekim belirli yerleşim yerlerine giriş ve çıkışların sınırlandırılması, resmi ve özel eğitim ve öğretim kurumlarında öğrenime ara verilmesi, lokanta, sinema, tiyatro gibi yerlerin kapatılması gibi tedbirler tabii afet ve tehlikeli salgın hastalıklar sebebiyle olağanüstü hâl ilanında alınabilecek tedbirler olarak Kanun un 9. maddesinde sayılmaktadır. Dolayısıyla kanunilik ilkesi bakımından çalışmada tespit edilen sorunların, COVID-19 la mücadele çerçevesinde alınan birçok tedbirle ilgili var olduğu söylenebilir. Olağanüstü Hal Kanunu nun tanıdığı yetkilerle ilgili ayrıntılı bilgi için bkz Selin Esen, Karşılaştırmalı Hukukta ve Türkiye de Olağanüstü Hal Rejimi (Adalet 2008) 187-207.60  Benzer yönde: Eren (n 56).829İstanbul Hukuk Mecmuası 78/2VI. SonuçOlağan  dönemde  temel  hak  ve  özgürlüklere  müdahale  edildiğinde  1982 Anayasası nın 13. maddesinde belirtilen 7 koşula uyulması gerekmektedir. Ancak COVID-19 sebebiyle getirilen sokağa çıkma kısıtlamaları Anayasa da belirtilen sebeplerle  getirilmiş  olsa  dahi  kanunilik  ilkesinin  gereklerine  uymamaktadır. Kanunilik  ilkesine  aykırı  olan  müdahalelerin  de  13.  maddede  belirtilen  diğer koşullara uygunluğunu incelemeye gerek yoktur. Kanunilik ilkesine uyulmamış olması söz konusu müdahaleleri başlı başına anayasaya aykırı hale getirmektedir. Ancak kanunilik ilkesine uyulmuş olsaydı dahi COVID-19 sebebiyle uygulanan sokağa çıkma kısıtlamaların tamamının Anayasa ya uygun hale geleceğini söylemek pek de gerçekçi gözükmemektedir. Özellikle belli yaş gruplarında bulunan kişilerle kronik hastalığı bulunanların sokağa çıkmasının günlerce yasaklanmasının hakkın özü ve ölçülülük ilkesine uygunluğu oldukça şüphelidir.61Olağanüstü hâl ilanının ardından uygulanacak sokağa çıkma kısıtlaması ile ilgili kuralların, başvuru yollarının ve güvencelerin daha belirgin olmasına karşılık, İl İdaresi Kanunu ile Umumi Hıfzısıhha Kanunu na dayanılarak olağan dönemde uygulanan sokağa çıkma kısıtlamalarına ilişkin kuralların, başvuru yollarının ve kısıtlama koşullarının belirli ve açık olmaması oldukça ilginçtir.62 İki ayı aşkın zamandır uygulanan kısıtlamaların artık öngörülebilir olması ve sonraki süreçte de uygulanacağının varsayılması da kanunilik ilkesinin gereklerini yerine getirmemektedir. Anayasa Mahkemesinin isabetle belirttiği üzere,  (…) temel bir hak ve özgürlüğe yapılan müdahalenin süreklilik kazanarak ulaşılabilir ve öngörülebilir hale gelmesi, müdahalenin dayanağı olan kamu gücü işlemini bir  kanun  haline getirmez. Aksi bir düşüncenin kabulü, ulaşılabilir ve öngörülebilir bir kamu gücü işleminden veya eyleminden kaynaklanan hak ihlallerinin  kanuni  dayanaklarının olduğunun kabul edilmesi anlamına gelecektir. 63 Dolayısıyla sokağa çıkma kısıtlamaları öngören genelgeler, çalışmanın başında alıntılanan anıdaki genelgeden pek de farklı durumda değildir.Sokağa  çıkma  kısıtlamaları  ve  genelgelerle  getirilen  diğer  kısıtlamalara uymayanlara idari para cezaları başta olmak üzere çeşitli yaptırımlar uygulanmaktadır. Bu çerçevede bazı idari para cezaları İl İdaresi Kanunu nun yollamasıyla Kabahatler Kanunu na dayanılarak, bazıları ise doğrudan Umumi Hıfzısıhha Kanunu ndaki hükümlere dayanılarak kesilmektedir. Ancak kolluğun hangi kritere göre ayrım yaptığı anlaşılamamaktadır. Kişilerin hak ve hürriyetleri kanuni olmayan müdahalelerle sınırlandırıldığı gibi, sınırlamaları ihlal etmeleri halinde kişiler hangi kanuna göre yaptırıma uğrayacaklarını da kestirememektedir. Söz konusu idari para cezaları ile diğer işlemler yargı önüne getirildiğinde bu işlemlerin iptal edilmesi işten bile 61  Aynı yönde: Şirin (n 50).62  Benzer yönde: European Commission For Democracy Through Law (Venice Commission) (n 7) § 78-83.63  Anayasa Mahkemesi, Bireysel Başvuru, 2014/256, 25.06.2014, § 96.830Aslan / COVID-19 Salgını Sebebiyle Uygulanan Sokağa Çıkma Kısıtlamalarının 1982 Anayasası na Uygunluğudeğildir. Uyuşmazlıkların bireysel başvuru yoluyla Anayasa Mahkemesinin önüne gelmesi halinde de Mahkeme muhtemelen kanunilik ilkesine aykırılık sebebiyle ihlal kararları verecektir. Söz konusu sorunların ve çalışmanın tamamında değinilen hukuka aykırılıkların giderilebilmesi için kapsamlı kanunların yapılması gerekmektedir. Bu çerçevede ilk olarak, salgın hastalıklarda -sokağa çıkma kısıtlamaları dahil- temel hak ve özgürlüklerin hangi önlemlerle, hangi sürelerle sınırlanabileceğine ilişkin düzenlemelerin  getirilmesi  kaçınılmaz  gözükmektedir.64  Aksi  takdirde  mevcut,  olağan  mevzuat sokağa çıkma kısıtlamaları getirilmesi için yeterli olmadığından olağanüstü hâl ilan edilmesi gerekmektedir.65 Ancak olağanüstü hâl ilan edilse dahi Olağanüstü Hal Kanunu sokağa çıkma kısıtlamalarını şiddet sebebiyle ilan edilen olağanüstü haller için öngörmektedir. Bu durumda sokağa çıkma kısıtlamalarının salgın hastalıklar sebebiyle de getirilebileceğine ilişkin Olağanüstü Hal Kanunu nda değişiklik yapılması veya olağanüstü hâl ilanının ardından çıkarılacak olağanüstü hâl Cumhurbaşkanlığı kararnameleri ile sokağa çıkma kısıtlamalarının getirilmesi gerekmektedir.66  Ancak  bu  önerilerin  gerçekleştirilmesi  tedbirlerin  yalnızca kanuniliğini  sağlayabilir.  Tüm  kanuni  düzenlemeler  yapılsa  dahi  getirilecek sınırlamaların ölçülülüğü ayrı bir tartışma konusudur.Valilerin  ve  Umumi  Hıfzıssıhha  Meclislerinin  genel  olarak  görevlerini belirten maddelere dayanılarak, sınırlama tipinin adı dahi anılmaksızın temel hak ve  özgürlüklerin  durumun  gereklerine  göre  sınırlandırılabileceğini  savunmak hukukumuzdaki  birçok  kanunun  da  gereksiz  olduğunu  kabul  etmek  anlamına gelmektedir. Örneğin polis ve savcıların emniyeti, kamu düzenini ve yargılamaların adil olmasını sağlayacaklarına ilişkin kanuni bir düzenleme olsun. Bu durumda polisin zor ve silah kullanmasına ilişkin Polis Vazife ve Salâhiyet Kanunu, m. 16 hükümlerinin veya gözaltı koşullarını düzenleyen Ceza Muhakemesi Kanunu, m. 91 hükümlerinin gereksiz olduğu ve bu konuların genelgelerle düzenlenebileceği söylenebilir mi? Bir hukuk devletinde bu soruya olumlu cevap vermek mümkün gözükmemektedir. Hâkim kararı olmaksızın bir kişinin en fazla 48 saat hürriyetinden yoksun  bırakılabileceğini  belirten  bir  Anayasa nın  (m.  19)  yürütme  organının kanunlarda koşulları belirtilmemiş şekilde kişileri günlerce evde tutabileceğine cevaz verdiğini kabul etmek ne kadar doğrudur? Okuyucunun düşünmesi gerekir: 50 gün ev hapsi mi hürriyete daha çok dokunur, 48 saat gözaltında kalmak mı?64  Şirin, olağan dönem içinde kapsamlı bir kanunla sürecin yürütülmesinin yerinde olacağını belirtmektedir. Bkz Şirin (n 50). 65  Aynı yönde: Ardıçoğlu (n 41); Karagöz (n 41) 632. Ayrıca bkz Kemal Gözler, ‘Korona Virüs Salgınıyla Mücadele İçin Alınan Tedbirler Hukuka Uygun mu? (2)  (2020) < www.anayasa.gen.tr/korona-2.htm > Erişim Tarihi 20 Temmuz 2020; Volkan Aslan, ‘COVID-19 Sebebiyle Uygulanan Sokağa Çıkma Kısıtlamaları Hukuka Uygun mu?  (Liberal Perspektif Yorum,  Ağustos  2020)  <  https://oad.org.tr/Content/BlogResimleri/pdf/20208131  41544247%C%96AD%20%20Yorum%2016%20%20COVID%20Sebebiyle%20Uygulanan%20Soka%C%9Fa%20%C%87%C%Bkma%20K%C%Bs%C%Btlamalar%C%B%20Hukuka%20Uygun%20mu_%20-%20Volkan%20Aslan%20(08-20).pdf  > Erişim Tarihi 14 Ağustos 2020.66  Olağanüstü hâllerde dahi temel hak ve özgürlüklerle ilgili sınırlamaların Cumhurbaşkanlığı kararnameleri ile yapılmaması gerektiği yolunda bir görüş de bulunmaktadır. Olağanüstü hâl Cumhurbaşkanlığı kararnameleri ile ilgili ayrıntılı bilgi için bkz Volkan Aslan, Karşılaştırmalı Anayasa Hukukunda ve Türkiye de Devlet Başkanının Kararname Yetkisi (On İki Levha 2020) 309-320.831İstanbul Hukuk Mecmuası 78/2Hakem Değerlendirmesi: Dış bağımsız.Çıkar Çatışması: Yazar çıkar çatışması bildirmemiştir.Finansal Destek: Yazar bu çalışma için finansal destek almadığını beyan etmiştir. Teşekkür: Çalışmanın yayımlanması sürecinde göstermiş olduğu ilgi ve verdiği emek için İÜHF İdare Hukuku Ana Bilim Dalı ndan Arş. Gör. Mustafa Ahioğlu na teşekkür ederim. Yayımlanmadan önce metni gözden geçiren ve değerli görüşlerini paylaşan İzmir Demokrasi Üniversitesi Hukuk Fakültesinden Arş. Gör. Gülçin Demircan a ayrıca teşekkür ederimPeer-review: Externally peer-reviewed. Conflict of Interest: The author has no conflict of interest to declare.Grant Support: The author declared that this study has received no financial support. Acknowledgement: I would like to thank Ress. Asst. Mustafa Ahioğlu from the IUHF Administrative Law Department for his interest and effort in the publication of the study. I would also like to thank Gülçin Demircan, from Izmir Democracy University Faculty of Law, who reviewed the text before it was published and shared her valuable opinions.832Aslan / COVID-19 Salgını Sebebiyle Uygulanan Sokağa Çıkma Kısıtlamalarının 1982 Anayasası na Uygunluğu",
     "Kaynakça": "Anayurt Ö, Anayasa Hukuku Genel Kısım (Temel İlkeler, Kavram ve Kurumlar) (2. Bası, Seçkin 2019).Ardıçoğlu A, ‘Hukuka Uygun Olmayan Sokağa Çıkma Yasağı Hukuka Aykırı Mıdır?  (Birikim Dergisi,  27  Kasım  2015)  <  https://www.birikimdergisi.com/guncel/7331/hukuka uygunolmayan sokaga cikma yasagi hukuka aykiri midir > Erişim Tarihi 25 Mayıs 2020.Arslan Z, ‘Temel Hak ve Özgürlüklerin Sınırlanması: Anayasa nın 13. Maddesi Üzerine Bazı Düşünceler  (2002) 19 Anayasa Yargısı Dergisi 216 231.Aslan,  V,  ‘COVID 19  Sebebiyle  Uygulanan  Sokağa  Çıkma  Kısıtlamaları  Hukuka  Uygun mu?  (Liberal Perspektif Yorum, Ağustos 2020) < https://oad.org.tr/Content/BlogResimleri/pdf/2020813141544247%C3%96AD%20%20Yorum%2016%20%20COVID19%20Sebebiyle%20Uygulanan%20Soka%C4%9Fa%20%C3%87%C4%B1kma%20K%C4%B1s%C4%B1tlamalar%C4%B1%20Hukuka%20Uygun%20mu_%20 %20Volkan%20Aslan%20(08 20).pdf > Erişim Tarihi 14 Ağustos 2020.Aslan V, Karşılaştırmalı Anayasa Hukukunda ve Türkiye de Devlet Başkanının Kararname Yetkisi (On İki Levha 2020).Aslan V, ‘Turkey s Struggle Against COVID 19 and the New Reign by Administrative Act  (IACL IADC Blog 2020) < https://blog iacl aidc.org/2020 posts/2020/7/16/turkeys struggleagainst covid 19 and the new reign by administrative act > Erişim Tarihi 17 Temmuz 2020.Bozkurt T, ‘Anayasa Mahkemesi nin 4857 Sayılı İş Kanunu ndaki Engelli ve Eski Hükümlü Çalıştırma  Zorunluluğunun  Anayasa ya  Uygun  Olduğuna  Dair  Verdiği  Karar  Üzerine Düşünceler  (2009) 2 Ankara Barosu Dergisi 98 105.Bulut N, ‘4709 sayılı Kanunla Yapılan Anayasa Değişikliği Çerçevesinde Hak ve Özgürlüklerin Sınırlanması Rejiminin Birey Devlet İlişkisi Açısından Değerlendirilmesi  (2001) 5(1 4) Atatürk Üniversitesi Erzincan Hukuk Fakültesi Dergisi 37 64.Cin Karagöz E, ‘Özel Güvenlik Bölgesi ve Sokağa Çıkma Yasağı İlanının Hukuki Niteliği ve Uygulamadan Kaynaklı Sorunlar  (2016) 20(2) Gazi Üniversitesi Hukuk Fakültesi Dergisi 625 645.Erem F, Bir Ceza Avukatının Anıları, (14. Bası, Lykeion 2020).Eren A, Anayasa Hukuku Ders Notları (Genel Esaslar Türk Anayasa Hukuku) (On İki Levha 2018).Eren A, ‘Korona Virüs Yasaklarının Anayasaya Uygunluğu  (2020) < http://www.kanuniesasi.com/2020/04/16/korona virus yasaklarinin anayasaya uygunlugu/ > Erişim Tarihi 15 Mayıs 2020.Eren A, Özgürlüklerin Sınırlandırılmasında Demokratik Toplum Düzeninin Gerekleri (Beta 2004).Esen S, Anayasa Hukuku Açısından Dolaşım Özgürlüğü (Yetkin 2014).Esen S, Karşılaştırmalı Hukukta ve Türkiye de Olağanüstü Hal Rejimi (Adalet 2008).European Commission For Democracy Through Law (Venice Commission), ‘Turkey Opinion On The Legal Framework Governing Curfews , Adopted by the Venice Commission at its 107th Plenary Session (Venice, 10 11 June 2016) < https://www.venice.coe.int/webforms/documents/default.aspx?pdffile=CDL AD(2016)010 e > Erişim Tarihi 20 Mayıs 2020.Fendoğlu HT, ‘2001 Anayasa Değişikliği Bağlamında Temel Hak Ve Özgürlüklerin Sınırlanması (Ay. Md.13.)  (2002) 19 Anayasa Yargısı Dergisi 178 214.Gemalmaz B, ‘COVID 19 Döneminde Hak ve Özgürlükler  (MÜHF Talks #6: Burak Gemalmaz & Tolga Şirin, 15 Mayıs 2020) < https://www.youtube.com/watch?v=YnckRrr3e NY > Erişim Tarihi 20 Mayıs 2020.833İstanbul Hukuk Mecmuası 78/2Gözler K, ‘Anayasa Değişikliğinin Temel Hak ve Hürriyetlerin Sınırlandırılması Bakımından Getirdikleri ve  Götürdükleri  (Anayasanın  13 üncü  Maddesinin Yeni  Şekli  Hakkında  Bir İnceleme) , (2001) 4 Ankara Barosu Dergisi 53 67.Gözler K, Anayasa Hukukunun Genel Teorisi   Cilt I/Cilt II (Ekin 2011). Gözler K, ‘Korona Virüs Salgınıyla Mücadele İçin Alınan Tedbirler Hukuka Uygun mu? (2)  (2020) <www.anayasa.gen.tr/korona 2.htm>, Erişim Tarihi 20 Temmuz 2020.Gözler K, ‘3 Ekim 2001 Tarihli Anayasa Değişikliği: Bir Abesle İştigal Örneği  (2002) 19 Anayasa Yargısı Dergisi 326 354.Gözler K, İnsan Hakları Hukuku (Ekin 2017).Gözler K, Türk Anayasa Hukuku (3. Bası, Ekin 2019).Göztepe E, ‘Ein Paradigmenwechsel für den Sicherheitsstaat: Die Praxis des Ausnahmezustandes im Südosten der Türkei  iç Matthias Lemke (ed), Ausnahmezustand: Theoriegeschichte – Anwendungen   Perspektiven (Springer VS 2017). <https://mevzuat.tbmm.gov.tr/mevzuat/faces/kanunmaddeleri?pkanunlarno=41587&pkanun numarasi=5442 > Erişim tarihi 18 Mayıs 2020.İnceoğlu S, ‘Hak ve Özgürlükleri Sınırlama ve Güvence Rejimi  iç Sibel İnceoğlu (ed), İnsan Hakları Avrupa Sözleşmesi ve Anayasa: Anayasa Mahkemesine Bireysel Başvuru Kapsamında Bir İnceleme (2. Bası, Beta 2013).Kanadoğlu K, ‘Zorunlu Aşının Anayasallığı  (Lexpera Blog, 20 Şubat 2020) < https://blog.lexpera.com.tr/zorunlu asinin anayasalligi/ > Erişim Tarihi 20 Mayıs 2020.Oder BE, Anayasa Yargısında Yorum Yöntemleri: Hukuksal Yöntembilime Dayalı Karşılaştırmalı Bir Araştırma (Beta 2010).Sağlam F, ‘2001 Yılı Anayasa Değişikliğinin Yaratabileceği Bazı Sorunlar ve Bunların Çözüm Olanakları  (2002) 19 Anayasa Yargısı Dergisi 288 310.Sağlam F, Temel Hakların Sınırlanması ve Özü (AÜSBF 1982).Sağlam M, ‘Ekim 2001 Tarihinde Yapılan Anayasa Değişiklikleri Sonrasında, Düzenlendikleri Maddede Hiçbir Sınırlama Nedenine Yer Verilmemiş Olan Temel Hak ve Özgürlüklerin Sınırı Sorunu  (2002) 19 Anayasa Yargısı Dergisi 233 266.Şirin T, ‘COVID 19 Döneminde Hak ve Özgürlükler  (MÜHF Talks #6: Burak Gemalmaz & Tolga Şirin, 15 Mayıs 2020) < https://www.youtube.com/watch?v=YnckRrr3eNY > Erişim Tarihi 20 Mayıs 2020.Şirin T, ‘Eine Ausgangssperre Ohne Ausnahmezustand?  (2015) 4(7) Anayasa Hukuku Dergisi 275 288.Şirin T, Özgürlük ve Güvenlik Hakkı: Anayasa Mahkemesine Bireysel Başvuru El Kitapları Serisi 1 (2. Bası, Avrupa Konseyi 2019).Şirin  T,  ‘Tehlikeli  Salgın  Hastalıklarla  Hukuksal  Mücadeleye Anayasal  Bir  Giriş ,  (2020) <https://www.academia.edu/42611036/TEHL%C4%B0KEL%C4%B0_SALGIN_HASTALIKLARLA_HUKUKSAL_M%C3%9CCADELEYE_ANAYASAL_B%C4%B0R_G%C4%B0R%C4%B0%C5%9E > Erişim Tarihi 19 Mayıs 2020.Tanör B ve Yüzbaşıoğlu N, 1982 Anayasasına Göre Türk Anayasa Hukuku (19. Bası, Beta 2019).KararlarAnayasa Mahkemesi, 2016/205, 24.07.2019.Anayasa Mahkemesi, 2017/24, 14.06.2017. Anayasa Mahkemesi, 2016/37, 14.07.2016.Anayasa Mahkemesi, 2015/96, 10.02.2016.834Aslan / COVID 19 Salgını Sebebiyle Uygulanan Sokağa Çıkma Kısıtlamalarının 1982 Anayasası na UygunluğuAnayasa Mahkemesi, 2014/87, 08.12.2015.Anayasa Mahkemesi, 2014/176, 27.05.2015.Anayasa Mahkemesi, 2014/149, 02.10.2014. Anayasa Mahkemesi, 2011/150, 14.02.2013.Anayasa Mahkemesi, 2012/35, 27.12.2012.Anayasa Mahkemesi, 2010/83, 01.11.2012.Anayasa Mahkemesi, 2006/142, 24.09.2008.Anayasa Mahkemesi, 2008/66, 22.07.2008.Anayasa Mahkemesi, 2006/101, 19.06.2008.Anayasa Mahkemesi, 2007/4, 18.10.2007. Anayasa Mahkemesi, 2000/82, 26.11.2002.Anayasa Mahkemesi, 2001/5, 28.03.2002.Anayasa Mahkemesi, 2000/48, 20.03.2002. Anayasa Mahkemesi, Bireysel Başvuru, 2017/32754, 10.03.2020.Anayasa Mahkemesi, Bireysel Başvuru, 2016/7628, 27.02.2020.Anayasa Mahkemesi, Bireysel Başvuru, 2015/3324, 26.02.2020.Anayasa Mahkemesi, Bireysel Başvuru, 2017/4483, 13.02.2020.Anayasa Mahkemesi, Bireysel Başvuru, 2016/8080, 26.12.2019. Anayasa Mahkemesi, Bireysel Başvuru, 2017/21973, 11.12.2019.Anayasa Mahkemesi, Bireysel Başvuru, 2017/16005, 11.12.2019.Anayasa Mahkemesi, Bireysel Başvuru, 2016/67737, 19.11.2019.Anayasa Mahkemesi, Bireysel Başvuru, 2016/15421, 12.11.2019.Anayasa Mahkemesi, Bireysel Başvuru, 2014/16877, 22.03.2018. Anayasa Mahkemesi, Bireysel Başvuru, 2014/2889, 25.01.2018.Anayasa Mahkemesi, Bireysel Başvuru, 2014/5629, 21.11.2017.Anayasa Mahkemesi, Bireysel Başvuru, 2016/22169, 20.06.2017.Anayasa Mahkemesi, Bireysel Başvuru, 2014/18849, 11.01.2017.Anayasa Mahkemesi, Bireysel Başvuru, 2014/4077, 29.06.2016.Anayasa Mahkemesi, Bireysel Başvuru, 2013/7246, 23/03/2016.Anayasa Mahkemesi, Bireysel Başvuru, 2013/7666, 10.12.2015.Anayasa Mahkemesi, Bireysel Başvuru, 2013/1789, 11.11.2015.Anayasa Mahkemesi, Bireysel Başvuru, 2014/6193, 15.10.2015.Anayasa Mahkemesi, Bireysel Başvuru, 2013/6693, 16.04.2015. Anayasa Mahkemesi, Bireysel Başvuru, 2014/256, 25.06.2014.Anayasa Mahkemesi, Bireysel Başvuru, 2014/4705, 29.05.2014.Anayasa Mahkemesi, Bireysel Başvuru, 2013/2187, 19.12.2013.835"
}