{
     "Tip": "Makale",
     "Dergi İsmi": "Maltepe Üniversitesi Hukuk Fakültesi Dergisi",
     "Üniversite İsmi": "",
     "Gün": "",
     "Ay": "",
     "Yıl": "2020",
     "Cilt": "",
     "Sayı": "2",
     "Başlık": "İNSAN HAKLARI: HUKUK İLE AHLAK ARASINDA",
     "Title": "HUMAN RİGHTS: BETWEEN LAW AND MORALS",
     "Yazar İsmi": [
          "Dr. Öğr. Üyesi Şule ŞAHİN CEYLAN"
     ],
     "Danışman İsmi": "",
     "Anahtar Kelimeler": [
          "Haklar",
          "hukuki haklar",
          "ahlaki haklar",
          "insan hakları"
     ],
     "Keywords": [
          "Rights",
          "legal rights",
          "moral rights",
          "human rights"
     ],
     "Özet": "İnsan hakları, Evrensel İnsan Hakları Bildirgesi’nde duyurulmuş ve zamanla iç hukuklarda da yer edinmiştir. Evrensel, devrolunamaz, hukuki düzenleme ve konvansiyonel normlardan bağımsız oldukları düşünülmektedir. İnsanların bu haklara sahip olmasının sebebi, insan doğalarıdır. Doğa kavramı, eski bir geleneği, onyedinci ve onsekizinci yüzyılların doğal haklarını çağrıştırır; fakat, insana vurgu modern ardılında daha güçlüdür. Doğal haklar ile insan hakları arasında doğrudan ve kesin bir bağlantı kurmak kolay değilse de, her ikisi de hukuk sistemlerinden bağımsız ahlaki normlar olarak betimlenebilir. Aynı zamanda oldukça tartışmalı bir soruya işaret eder: İnsan hakları, ahlaki haklar mıdır? Bu makale, insan hakları düşüncesini geniş bir perspektifte açıklama, hukuki ve ahlaki haklar arasındaki statüsünü ortaya koyma yönünde bir girişim olup, haklar, hukuki haklar, ahlaki haklar kavramları ve insan haklarının çift yanlı yapısı ele alınacaktır.",
     "Abstract": "Human rights have been announced in Universal Declaration of Human Rights and have found a place in domestic laws over time. They are thought to be universal, inalienable, and independent from legal enactments, and conventional norms. It is believed that all humans have these rights, just because of their human nature. The concept of \"nature\" reminds us of an old tradition, natural rights of the seventeenth and eighteenth centuries; but the emphasis on \"human\" is much stronger in their modern successors. Even it is not easy to build a direct and unquestionable connection between natural rights and human rights, one can at least define both of them as moral norms independent of legal systems. This also points to a very controversial question: Are human rights moral rights? This paper is an attempt to explain the idea of human rights from a wide perspective and to propound its status between legal and moral rights. With this purpose in mind, the concept of rights, legal rights, moral rights, and the bilateral structure of human rights will be examined.",
     "Metin": "Dünya Savaşı sonrasındaki uluslararası belgeler aracılığıyladır.  Üç  temel  belgeye,  Evrensel  İnsan  Hakları  Bildirgesi,  Medeni  ve  Politik  Haklar Uluslararası Sözleşmesi, Ekonomik, Sosyal ve Kültürel Haklar Sözleşmesi’ne, işkence ve diğer zalimane, gayri insani, küçültücü muamele veya cezaya, kadınlara, her türlü ırk ayrımcılığına karşı metinler ile mültecilerin, çocukların ve zihinsel engellilerin haklarını düzenleyen diğerleri eklenmiştir. Bazı insan haklarının  ius  cogens’e  dahil  edilmesi,  bölgesel  ve  ulusal  düzenlemeler  yapılması  da  insan  hakları hukukuna katkı niteliğindedir73. Irk, kürtaj, işkence, terör, dil, din, uluslararası ticaret, kadınların ve çocukların  statüsü,  açlık,  politik  özgürlükler,  toplumsal  cinsiyet  gibi  pek  çok  mesele,  insan  hakları başlığıyla hukukun gündemindedir. İnsan hakları hukukunu inşa eden belgelerden alınan güç, söyleme de yansır. Bir yandan uluslararası belgeler ve mahkemeler aracılığıyla pozitif insan hakları, diğer yandan  69 Lockwood, s. 151-152. 70 Martin, s. 1-2. 71 Mehmet Akad, Bihterin Vural Dinçkol, Nihat Bulut, Genel Kamu Hukuku, 13. Baskı, Der Yayınları, İstanbul, 2017, s. 251-252. 72 John Tasioulas, ‘Saving Human Rights From Human Rights Law’, Vanderbilt Journal of Transnational Law, 52, 2019, ss. 1167-1173. 73 Twining, s. 178.eylemcileri, sivil toplum örgütleri ve coşkun literatürüyle ahlaki hak olarak insan hakları gelişmektedir74. İnsan hakları endüstrisi75nin her iki ayağı da devletin sınırlandırılması, görev alanının belirlenmesi tartışmalarında hatırı sayılır rol oynar. Böylece, bu haklar, farklı görüşlere mensup kişilerin sıklıkla yararlandığı güçlü politik araçlara dönüşür.  İnsan haklarına yönelen rağbetin ardında, hakların en etkileyici özelliği, herhangi bir meselenin farklı ve bazen çelişen boyutlarına aynı anda uyarlanabilmesi yatar. Sınırlı konuda anlaşabilen menfaat grupları  dahi  politik  tartışmaların  vazgeçilmez  silahı  olduğunda  uzlaşmakta;  pek  çok  iddia  haklar söylemiyle güçlendirilmektedir76. Dworkin’in koz olarak haklardan bahsedişi boşa değildir: Haklar, doğru  bir  şekilde  talep  edilmeleri  halinde,  politik  kararlara  zemin  sağlayan  uygunluk,  etkililik  ve toplumsal  fayda  gibi  her  tür  gerekçe  karşısında  koz  olarak  üstündür.  Hak  sahibi  olmak,  devlet görevlilerinin  toplumun  iyiliği  adına  bile  müdahale  edememesi  anlamına  gelir.  Örneğin  kişinin pornografik yayın yapma hakkı varsa, pornografinin yasaklanmasının toplumun bütünü için daha iyi bir politik karar olduğuna inanılsa ve bu haklı bir inanç olsa bile, memurlar, hiçbir gerekçeyle o hakkı ihlal edemezler. Zira haklar, toplumun bütününü ilgilendiren her amacın karşısındaki kozdur77.  Böyle bakınca pek çok derdin devasıymış gibi görünen haklardan ve özelde insan haklarından herkes aynı şeyi anlıyor olsaydı, vaat ettiği tılsımı taşıdığını rahatlıkla söyler ve geriye çekilebilirdik. Oysa problem tam da burada başlar. İnsan haklarından ne anlaşılması gerektiği belirsizdir. Örneğin, otuz dünya liderinin Birleşmiş Milletler Genel Sekreterliği kanalıyla yaptığı bir açıklamaya göre, istediği sayı ve aralıkla çocuk sahibi olmaya karar vermek ebeveynlerin temel insan haklarındandır. Bu durumda Çin’in tek çocuk politikası bir insan hakkı ihlali midir? Haklarımızın ne kadar geniş kapsamlı olduğu, mesela  devletin,  vücut  organlarımızı  satmamızı  engellemesinin  bir  hak  ihlali  sayılıp  sayılmayacağı tartışılabilir. Önerilen bu hak, genel kabul gören bir insan hakkından, yani kişinin güvenlik hakkından farklı değildir. Yine de kişinin güvende olması, vücuduna ilişkin her şeye onun karar vereceği anlamına gelmez78.  Bu  anlamda,  insan  haklarının  doğru  veya  yanlış  kullanımına  ilişkin  bir  değerlendirme  ölçütü, düşünürlerin veya politikacıların benimsediği bir mutabakat yoktur. Belirsizlik sorunu, örnekler üzerinde genel  bir  uzlaşmanın  bulunduğu  onyedinci  ve  onsekizinci  yüzyıl  doğal  haklarında  daha  az  öne çıkmaktadır. O dönemde özellikle dikkat isteyen sorun, otokratik yasa koyucular olduğu için, geniş çerçevede  medeni  ve  politik  haklara  dair  çözüm  aranmaktadır.  Ancak  yirminci  yüzyılla  ve  insan  74 Paul Marshall, ‘Two Types of Rights’, Canadian Journal of Political Science, (Revue Canadienne de Science Politique), Vol. 25,  No. 4, Dec. 1992, ss. 661-676, s.  661. 75 Dallas Miller, ‘The Motivation to Protect and Advance Human Rights: A Faith-Based Approach’, Angus J. L. Menuge, Legitimizing Human Rights: Secular and Religious Perspectives, 2. Baskı, Routledge, Oxon, 2016, ss. 179-198, s. 188. 76 L. W. Sumner, The Moral Foundations of Rights, Oxford University Press, New York, 2004, s. 8.  77 Ronald Dworkin, ‘Rights as Trumps’, Jeremy Waldron, Theories of Rights, Oxford University Press, New York, 1984, ss. 153-167, s. 153. 78 James Griffin, ‘Human Rights, the Incomplete Idea’, James Griffin, On Human Rights, 2008, Oxford Scholarship Online, www.oxfordscholarship.com, 21 Kasım 2013, s. 14.haklarıyla  beraber,  uzlaşma  tarihe  karışmıştır.  Kavramın  genişletilip  yayılarak  kullanımı,  hak enflasyonuna ve tartışmalara neden olmaktadır79. Konuyu hararetlendiren ve bir o kadar karışık hale getiren etkenlerden ilki, aynı kavramı kullanarak atıfta  bulunduğumuz  potansiyel  hak  sahiplerinin,  ikincisi  olgu  ve  pozisyonların  çeşitliliğidir.  Hak sahipliği başlığı altında insanların, hayvanların, fetüsün, gelecek nesillerin ve dahi doğanın haklarından bahsedilirken, kişilere farklı alanlarda tanıdığı olanaklara mülkiyet, çalışma, yaşama, işkence görmeme, sağlıklı ve dengeli bir çevrede yaşama örnek verilebilir. Bu hak kategorilerinden bir kısmı sadece iddia düzeyinde kalmakta, diğerleriyse hukuk alanında kendilerine yer edinebilmektedir. Her koşulda, nasıl sınıflandırıldıklarından ya da adlandırıldıklarından bağımsız olarak, haklar ve hak söyleminde gerçek bir patlamadan bahsetmek mümkündür. Hakların gün be gün artıyor oluşu, üç farklı yönelimle doğrudan bağlantılıdır. İlki, ahlak felsefecilerinin önceden duyulmamış ahlaki haklar üretme çabasıdır: Bunların ya tamamen  yeni  olduklarını  ya  da  zaten  mevcut  oldukları  halde  henüz  keşfedilebildiklerini  iddia etmektedirler. İkincisi, yeni hukuki hakların üretilmesi ve duyurulmasıdır. Diğerlerinin uzantısı olan üçüncüsü ise, hakların dilinin, politik söylemde hızla yayılması ve güçlenmesidir80.   Neredeyse  her  ahlaki  talebin  ardına  hak  ibaresinin  eklenmesi,  zamanında  bilimin  farklı disiplinlere dokunan sihirli değneği gibi, haklara da aynı yüceltilmiş pozisyonu bahşetmekte, pozitivizm çağı kapanmışken haklar çağı başlamaktadır. Böyle çok seçenek olunca, hukuk ve siyaset dünyamız bir yandan inkar edilemez şekilde zenginleşirken, diğer yandan bulanıklaşmakta ve  zaten zor olan sınırlarını belirleme  faaliyeti  daha  da  içinden  çıkılmaz  hale  gelmektedir.  Bazı  haklar  sadece  iddia  düzeyinde kalmakta, diğerleri hukuk dahilinde yer edinebilmektedir. İkinci olasılığı şimdilik bir kenara bırakarak, ahlaki hak olarak insan haklarına dönelim. Nitekim daha büyük karmaşa ve münakaşa, onların niteliğini, kavramsal ve pratik sınırlarını kavrama çabasından çıkmaktadır.   Paul Marshall, pozitif insan haklarını gerekçelendirmek için ahlaki, doğuştan gelen veya politika öncesi haklara atıf yapmayı zorunlu saymaz. Doğuştan gelen haklar fikrinin, pozitif insan haklarının içeriği, varlığı veya cazibesine katkısı cüz’idir81. Ona göre, doğuştan gelenler, sıklıkla doğal haklar, içkin haklar, öznel haklar, ahlaki haklar, politika öncesi haklar olarak adlandırılmakta veya bu kapsama dahil edilmektedir. Bu haklar, bir şekilde insanlara içkin olan, diğerlerinden ve dahi devletlerden korunmaları ya da bu yönde gerekli önlemleri almaları için yetki veren haklardır. Oysa pozitif insan hakları, pozitif hukukta yer alan güvenceler olup, hukuki bir talebi öne sürme imkanı tanır. Bazen bu iki hak türüne  79 Griffin, s. 14,17. 80 Carl Wellman, The Proliferation of Rights- The Moral Progress or Empty Rhetoric?, Colorado, Westview Press, (1999), s. 2-6. Irk, cinsel kimlik, çevre, yaş, engellilik gibi esaslara dayanan yeni hakları gündeme getiren hukuki ve politik reformlar, övgülere ilaveten yergilerle de karşılanmıştır. Haklar bazen geleneksel kültürel formlardan bazen de yeniliklerden yana olanları hayal kırıklığına uğratmaktadır. Hakların meşru temelden yoksun olduğu, zıtlaşma ve toplumsal çatışmayı tetiklediği, hukuka saygıyı azalttığı, anlaşılmaz ve belirsiz olduğu, toplumla ve sorumluluklarla örtüşmediği öne sürülen gerekçelerden bazılarıdır. Martha Minow, Interpreting Rights: An Essay for Robert Cover, 96 Yale Law Journal, 1986-1987, ss. 1860-1915, s. 1860. 81 Marshall, s.  661.aynıymış  gibi  yaklaşılsa  da  yaygın  görüş,  zaruri  ve  yakın  bir  bağla  ilişkilenen  farklı  kavramlar olduklarıdır82.  Benzer şekilde Twining, insan hakları hukukuyla ilgili kuramlaştırmada kaçınılması gereken iki hatadan bahseder. İlki, uluslararası, bölgesel veya yerel insan hakları rejimlerinin, insan doğası veya etik normlar gibi tutarlı bir felsefe veya ideolojiye dayanmasının zorunlu sayılmasıdır. Böyle bir evrenselcilik, uluslararası veya bölgesel insan hakları rejiminin geçmişiyle, mevcut durumuyla veya gidişatıyla uyumlu değildir; nitekim insan hakları tarihi, aynı seyirde ilerleyen evrimsel bir gelişmenin tarihi değildir, ki bu bakış açısı olası değişmelere de olanak tanımaz. İlkiyle bağlantılı diğer hatalı varsayım ise, ahlaki hak olarak insan haklarının, insan hakları hukukundan eski olduğudur. Bu kabul, ahlaki hak olarak insan haklarının ve ahlaki fikirlerin, insan hakları hukukunu diğer her şeyden fazla yönlendirdiği anlamına gelir, ki kısmen doğrudur. Ahlak kuramının insan hakları hukukunu öncelediği, insan hakları söyleminde kendine esaslı yer bulan bir iddia olmakla birlikte, insan hakları hukukunu, çoğulculuğa ve çeşitliliğe yer verecek şekilde yorumlamanın yolları da vardır. Örneğin üzerinde uzlaşılmış bir consensusa dayanan insan hakları söylemi, norm, süreç ve kurumsal düzenlemeler bakımından  değişim ve çeşitliliğe imkan tanıyan bir temel sağlayabilir. Bu bakış açısıyla, yerel ve ulus üstü haklar rejiminin olası kapsamı, temel veya  ahlaki  haklara  ilişkin  maddi  bir  kuramın  sağlayabileceğinden  oldukça  geniştir.  Hatta  haklar kavramının pozitif hukukta somutlaşması, içerik, kapsam ve tadil bakımından, zamansız ahlaki veya politik kuramlara göre daha esnek ve açık uçludur. Uluslararası insan hakları rejimi zamanla gelişmiş,  politik eylem, müzakere, öğrenme, toplumsallaşma ve baskı biçimleriyle, tek ve tutarlı bir kuramın kapsayabileceği alanı aşmıştır. Nitekim, insan hakları hukuku ile ahlaki hak olarak insan haklarının eş kapsamlı olması zorunlu değildir. Nasıl ki tüm ahlaki haklar pozitif hukukta yer almıyorsa, insan hakları hukuku rejimi de asgari ahlakın dışında genişleyebilir. Tutarlı bir ahlaki insan hakları kuramı, o esnada uygulanabilir, talep edilebilir veya başka gerekçelerle hukukileştirilebilir nitelikte olmayabilir. Hukuki alana taşımamak için politik veya pragmatik gerekçeler bulunabileceği gibi, politik bir consensus da verili bir haklar rejiminin (örneğin refah hakları veya çalışanların hakları) kapsam, uygulama veya ayrıntılar bakımından  genişlemesine  gerekçe  sağlayabilir.  Hukuki  sahanın  değerlerinden  biri,  gerçek  olgu  ve hikayelerin  algımızı  değiştirebilmesi,  bazen  soyut  kuramlarla  tasarlanabileceklerin  çok  ötesindeki taleplerin tanınarak insan haklarına dönüşmesidir. Dolayısıyla, ahlaki haklara hukukilik kazandıran kriter ile ahlaki hakların belli bir inanç sisteminde belirlenme kriteri birbirlerinden farklıdır. İnsan hakları hukuku  ile  ahlaki  haklar  eş  kapsamlı  olmadığı  gibi,  kuramsallaştırılmaları  da  ayrıdır.  Tüm  insan haklarının  hukuka  dahil  edilmesi  zorunlu  değildir  ve  hatta  hukuki  hakların,  ahlak  kuramının gerektirdiğinden daha geniş bir kapsamının bulunması dahi mümkündür83.  İnsan hakları hukukunu bir yana ayırarak, doğal haklar, doğuştan haklar, bireysel haklar, temel haklar, temel insan hakları, sübjektif haklar, sübjektif kamu hakları, temel özgürlükler, kamu özgürlükleri  82 Marshall, s.  665. 83 Twining, s. 180-182.gibi isimlerle anılan hak ve özgürlüklerin aynı yere gönderme yaptığını söyleyebiliriz: Ahlaki haklar. Tüm insanların, toplumsal, ekonomik, siyasi, ideolojik, kültürel veya cinsel konumlarına bakılmaksızın, sadece  insan  olmaktan  kaynaklı  ahlaki  hakları  vardır  ve  bunlar  hukuk  sistemince  güvence  altına alınmalıdır. Peki neden insan olmak, hak sahipliğinin koşulsuz gerekçesidir? Burada devreye  insan haysiyeti kavramı girer. İnsan haysiyet sahibi varlıktır ve haysiyet hakları zorunlu kılar. Kulağa hoş gelmekle birlikte haysiyet soyut ve belirsiz bir kavramdır; insan ihtiyaçları yardıma yetişir. Böylece insanın haysiyetli bir hayat sürebilmesi için gereken ihtiyaçların, insan haklarının tanınması ve korunması sayesinde  mümkün  olduğu  savunulabilecektir 84 .  Ancak  bu  sefer  de  ihtiyaçların  belirlenmesi  ve tanımlanması, hangi ihtiyaçların zorunluluk arz ettiği sorunu doğacaktır. Bu karmaşadan kaçınmanın bir yolu, hakları, felsefi değil ancak hukuki ve siyasi bir mesele olarak değerlendirmekse de, bizi sınırlı alana kıstırır85.  İnsan  haklarını  hukukla  sınırlayan  görüşlerin  hareket  ve  dahi  varış  noktaları,  ulusal  ve uluslararası hukuktaki norm ve düzenlemelerdir. Hem insan haklarını betimleme hem de gerekçelendirme faaliyeti, devletler tarafından kabul edilmiş belgelere atıfla yapılmaktadır86. Oysa ahlaki hak sayan yaygın görüş, hukuktan bağımsız şekilde var olduklarıdır; insan hakları bildirge ve sözleşmeleri yeni haklar yaratmaz87. Zaten var olan hakların, tanınıp duyurulduğu, hukuk aracılığıyla cisme büründüğü fikri hakimdir. Kabul bu olunca, hukuki metinlerinin ancak insan haklarının varlığına delalet ettiği, yoksa temeli  sayılamayacağı  inancı  da  ardından  gelir.  Böylece,  II.  Dünya  Savaşı  sonunda  bir  uzlaşım sağlanmasaydı bile insan haklarının var olacağı söylenebilmektedir. Bu yaklaşım, toplumdan, herhangi bir consensus ya da hukuki düzenlemeden önce ve bağımsızca var olan, salt insan olmaktan kaynaklı haklar kümesinin mevcudiyetini onamaktadır88. Kuçuradi de insan haklarının hukuk değil, hukukun türetileceği temel öncüller ve dolayısıyla kamu işlerinin yönetimini belirleyecek normlar olduğunu savunur. İnsan hakları, bazı özellikleri ve doğal olanakları bulunan insan türünün üyesi olduğumuz için, bu olanakları hayata geçirebilmemize imkan verecek şekilde özel bir muamele görmemiz gerektiği düşüncesidir. Hukukun insan hakları normlarına dayanması halinde, bu normların talep ettiği muamele güvence altına alınmış ve çok sayıda olanağı gerçekleştirmemizin  önü  açılmış  olur.  Hukuken  düzenlenme,  devletin  insan  hakları  ihlallerini  veya girişimlerini yasalar aracılığıyla önlemek, ihlal halinde dengeyi sağlamak üzere sahaya inmesine imkan verir. En azından böyle bir vaadi barındırır. Fakat, insan haklarının pozitif hukukta yer alması, saygı  84 İnsan ihtiyaçları ile haklar arasındaki yakın ilişki için bkz. Johan Galtung, İnsan Hakları- Başka Bir Açıdan Bakış, (Çev. Müge Sözen), 2. Baskı, Metis, İstanbul, 2013,  84-146. 85 Cemal Bali Akal, Varolma Direnci ve Özerklik- Bir Hak Kuramı için Spinoza’yla, 2. Baskı, Ankara, Dost Kitabevi, 2010, , s. 127-128. 86 Kuçuradi, uluslararası insan hakları belgelerinin hukuk değil söz edimi olduğunu, böyle bir belgeyi imzalamakla devletin, diğer devletlere ve kendi yurttaşlarına evrensel insan hakları normlarına uygun düzenleme yapmak için söz verdiğini düşünür. İonna Kuçuradi, ‘Etik İlkeler ve Hukukun Temel Öncülleri Olarak İnsan Hakları’, İonna Kuçuradi, İnsan Hakları: Kavramları ve Sorunları, 4. Baskı, Türkiye Felsefe Kurumu, Ankara, 2018, ss. 55-68, s. 61. 87 Peter Jones, Rights-Issues in Political Theory, Macmillan, London, 1994, s. 82. 88 Marie-Bénédicte Dembour, ‘What are Human Rights? Four Schools of Thought’, Human Rights Quarterly, Vol. 32, No. 1 (Feb., 2010), ss. 1-20, s. 5-6.gösterileceğinin veya etkin uygulamanın garantisi değildir89. İnsan haklarını sadece hukukun konusu saymak, daraltıcı bir bakış açısıdır ve pek çok felsefi problemin dışlanması anlamına gelir. Yine de ahlaki boyutunun hiçe sayılmadığı, belgelerde yer alan hakların etik ilkeler gözetilerek somut koşula uyarlandığı durumlarda, pozitif insan hakları, ahlaki talepleri görünür ve etkili kılmanın önemli araçlarıdır90.  Hukuki ve siyasi rakiplerini gölgede bırakacak etki ve güçte olması, farklı menfaat türleri ve menfaat  gruplarının  kavramın  koruyucu  şemsiyesi  altına  doldurulmasına,  soyut  niteliği  gereği  zaten belirsiz olan ‘haklar’ın, bir nebze daha belirsiz hale gelmesine yol açar. Ancak bu belirsizlik, yakın anlamdaki kelimeleri seçerek veya temel özelliklerini listeleyerek bir insan haklarıtanımı yapmamızı zorunlu kılmaz. Hak kavramının bile bu şekilde tanımlanabilir olduğu kuşkuludur. Bazı kavramların anlamının  belirli  olması,  tanımlanabilir  olmalarından  ziyade  doğru  ve  yerleşik  kullanımlarından kaynaklanır. Oysa insan haklarının büyük ölçüde oturmamış bir kullanılagelişi  ve  farklı tarihçelerle desteklenen farklı dayanakları vardır91. Belirsizliğin bir kısmı da bundan kaynaklanır. İnsan haklarını felsefi bir problem olarak ele alan kuramların bir kısmı bu hakların korunmasına yönelik mekanizmalar geliştirmeye ve var olanları yeniden yapılandırmaya, bir kısmı da yeni ve kapsamlı bir temel inşa etmeye çalışır. Kuramlar, hangi amacın öne çıktığına bağlı olarak farklılaşır; ki ekseriyetle ilk amacı güdenler, insan haklarının mevcudiyetini haklı kılacak gerekçeler bulmaya ve ahlaki bir temel kurmaya yönelir. İnsan haklarını ahlaki bir temele dayandırmak, tüm zamanlarda ve her yerde yaşayan insanları  kapsayacak  surette  evrensel  ve  koşulsuz  olduğunu,  olumsuz  siyasi,  hukuki  ve  toplumsal koşullarla  sınırlanamayacağını,  bunlara  tabi  kılınamayacağını  göstermek  yönünde  bir  çabadır.  İnsan haklarını ahlaki haklar olarak betimlemek, onu siyasetin ve toplumun üstüne çıkarır, pozitif araçlarla sınırlanmasını ve göreceli olduğunun iddia edilmesini güçleştirir, ahlaki görev ve iddialara atıf yapar. Böylece  sadece  iyi  gerekçelendirilmiş  ahlaki  iddialar  değil  aynı  zamanda  insanlar  arası  ilişkilerde, yasaların,  geleneklerin  veya  siyasetin  ne  gerektirdiğinden  bağımsız,  ödevler  de  gündeme  gelir92. Hatırlayalım, Hohfeld dar anlamıyla hakları talepler ve dengi olan ödevlerle açıklıyordu. İnsan hakları bahsinde, öncelikli ödev kaynağı evrensel ahlaki normlardır.  İnsan haklarının ahlakiliği savı, özellikle üç niteliği temellendirme, güçlendirme amacını taşır. İlki, insan haklarının beli bir siyasi düzenin temellerinden ve kurucu ön koşullarından bağımsız olmasıdır. İkincisi, belirli bir devletin somut düzenleme ve uygulamaları bakımından, insan haklarının güvenceye alınmasının makul ve gerekli olduğunun, siyaset ve hukukun bu bakış açısıyla biçimlenmesinin öneminin vurgulanmasıdır. Sonuncusu ise, insan haklarının ahlaki görev ve iddialarla ilgili olması vesilesiyle, bu hakların ihlali halinde eyleme geçme yükümlülüğünün sadece hükümetlere ve uluslararası örgütlere değil  89 Kuçuradi, ‘Etik İlkeler ve Hukukun Temel Öncülleri Olarak İnsan Hakları’, s. 56-61. 90 Gülriz Uygur, Hukukta Adaletsizliği Görmek, 2. Baskı, Türkiye Felsefe Kurumu, Ankara, 2016, s.120-123. 91Griffin, s. 17. 92 Andreas Niederberger, ‘İnsan Hakları Ahlaki Haklar mıdır?’, Matthias Lutz-Bachmann, Amos Nascimento (Derleyenler), İnsan Hakları, İnsan Haysiyeti ve Kozmopolit İdealler, (Çev. Akın Emre Pilgir), Koç Üniversitesi Yayınları, İstanbul, 2016, ss. 73-96, s. 73-77.tüm  insanlara  ait  olduğu,  dolayısıyla  hukuk  gerektirmese  bile  ahlaki  ödevlerin  belli  bir  eylem sorumluluğunu gerektirdiği fikrinin güçlendirilmesidir93.  Nitekim, 1945 sonrasının mübalağasız en etkili kozudur insan hakları. Bilhassa Batı dünyasında, dağıtıcı adalet, ortak iyi gibi diğerlerini geride bırakarak kamusal ahlaki söylemin en baskın figürüne dönüşür94. Bobbio’yu haklar çağı95, Wellman’ı hakların üremesi96, Kuçuradi’yi yirminci yüzyılın en önemli başarısı97 ve Douzinas’ı insan haklarının zaferi98 ifadelerini yazmaya neyin sevk ettiğini tam da burada aramak gerekir. Baxi’nin Birleşmiş Milletler genel sekreteri Boutros Ghali’den yaptığı alıntı oldukça açıklayıcıdır: İnsan hakları artık, insanlığın ortak dilidir99. Uluslararası toplumun paylaştığı varsayılan norm ve değerlere dayanan bir ahlaka ihtiyaç vardır; insanlığı birleştiren bu zemin, insan haklarıdır100.   SONUÇ  Elli  yılı  aşkın  süredir,  insan  hakları  söylemiyle  çevrelenmiş  durumdayız.  Siyasete,  hukuka  ve ahlaka ilişkin fikirlerimiz bu hakların gölgesinde değişip dönüşürken, devletten ve birbirimizden talep ettiklerimizi yine aynı kavramın gücüyle pratiğe dökebiliyor, gündelik yaşantımızı biçimlendirebiliyoruz. İnsan olduğumuza dair bilgi, bu statüden kaynaklı haklarımızı da beraberinde getiriyor. İnsan olmak, insan haklarına sahip olmakla eş sayılıyor. Haklarımızla korunuyoruz; korunduğumuza inanıyoruz.  Yine de diğerlerinin ve devletin müdahalesinden muaf, bireysel bir alanda haklarla çevrelendiğimizi düşünmek, kavramsal kargaşadan kaçınmaya yetmemektedir. Zira, bir hakkın sahibi olmak ile o hakkın gerçekte ne olduğunu, hangi işlevleri karşıladığını bilmek aynı şey değil. Hohfeld bize, yüzyıl geriden seslenerek, hak adıyla nitelediğimiz her şeyin hak olmadığını söyler. Muafiyetlerimiz, imtiyazlarımız, yetkilerimiz ve taleplerimiz  mevcuttur;  çoğu kez aynı  kavramı  kullansak bile dar  anlamıyla haklar, bunlardan sadece birini, talepleri simgeler. Hohfeld sayesinde hakların biçimsel unsurlarını ayırt ederken yararlanabileceğimiz işlevsel bir araç edinsek bile, insan haklarının mahiyetini çözmek için hakların maddi içeriğine dair bir başka ayrıma ihtiyaç vardır. Bu, hukuki ve ahlaki haklar arasındadır.    93 Niederberger, s. 79-81. 94 Twining, s. 173. 95 Norberto Bobbio, The Age of Rights, (Çev. Allan Cameron), Polity Press, Oxford, 2005. 96 Wellman, The Proliferation of Rights- The Moral Progress or Empty Rhetoric?. 97 Kuçuradi, Etik İlkeler ve Hukukun, s. 55. 98 Costas Douzinas, İnsan Haklarının Sonu, (Çev. Kasım Akbaş, Umre Deniz Tuna,) Dipnot Yayınları, Ankara, 2015, s. 15. 99 Twining, s. 173. 100 Romuald R. Haule, ‘Some Reflections on the Foundation of Human Rights- Are Human Rights an Alternative to Moral Values?’, A. von Bogdandy; R. Wolfrum (eds.), Max Planck Yearbook of United Nations Law, Volume 10, 2006, ss. 367-395, s. 369. Tek tek insan hakları, insan onurunun pratikteki gerektirdikleridir; bütün kişilerden insanın değerini -evrendeki yerini- koruyan bir muameleyi diğer bütün kişilere göstermelerini talep ederler. Bu nedenledir ki, açık kavranılmış insan hakları evrensel normlardır. İonna Kuçuradi, ‘İnsan Onuru Kavramı ve İnsan Hakları’, İonna Kuçuradi, İnsan Hakları: Kavramları ve Sorunları, 4. Baskı, Türkiye Felsefe Kurumu Yayınları, Ankara, 2018, ss. 69-76, s. 73.Hukuk tarafından düzenlenen, pozitif bir hukuk sisteminde yer alan haklara, hukuki haklar denir, ki zaten Hohfeld’in analizinin asıl odağını bu haklar teşkil eder. Hukuk sisteminde varsa vardır, yoksa yoktur diyebildiğimiz hukuki haklar, insan hakları bahsinde kısmen işimize yarar. Çünkü insan haklarının ardındaki iddia, hukuk metinlerini, hukuk sistemlerini, ulusal hukukları aşar; bizi ahlaki haklar alanına çağırır. Pozitif hukuklar tanımasa, düzenlemese ve hatta varlığını reddedip kullanımını yasaklasa bile, her insanın sadece insan olmaktan kaynaklanan, vatandaşlıkları ve hudutları zorlayan haklarını onadığımız noktada, ahlaki haklarla ve ahlaki hak olarak insan haklarıyla karşılaşırız. Bu, tüm düşünürlerce kabul edilen bir hak tanımı değildir elbette. Kimileri sadece hukuka sıkı surette bağlı hakları sayar ve insan haklarını  da  ancak  bu  kayıtla  kabul  ederken,  daha  fazla  sayıda  isim,  insan  haklarının,  uluslararası belgeleri  ve  iç  hukukları  aşan  yanına,  ahlaki  boyutuna  odaklanır.  İnsan  haklarını,  insan  hakları hukukundan ayırmak ve ahlaki hak olduğunu tasdik etmek, daha geniş bir perspektiften bakmanın ve insanlığı ortak bir paydada buluşturmanın yolunu açar: İnsan hakları, hukuken tanınmasa da vardır; evrensel ahlaki hakların bu yüzyıldaki karşılığı, bütün insanların haklarıdır.  KAYNAKÇA AKAD, Mehmet, DİNÇKOL, Bihterin Vural, BULUT, Nihat, Genel Kamu Hukuku, 13. Baskı, Der Yayınları, İstanbul, 2017.  AKAL, Cemal Bali, Varolma Direnci ve Özerklik- Bir Hak Kuramı için Spinoza’yla, 2. Baskı, Ankara, Dost Kitabevi, 2010.  ANAYURT, Ömer, Hukuka Giriş ve Hukukun Temel Kavramları, 17. Baskı, Seçkin Yayıncılık, Ankara, 2017.  ASLAN, Yılmaz, ŞENYÜZ, Doğan, Hukuka Giriş, 9. Baskı, Ekin Yayınevi, Bursa, 2016.  ATAY, Cevdet, Hukuka Giriş, Sentez Yayıncılık, Bursa, 2012.  AYAN, Mehmet, AYAN, Nurşen, Medeni Hukuka Giriş, 12. Baskı, Seçkin Yayıncılık, Ankara, 2016  AYBAY, Aydın AYBAY, Rona, PEHLİVAN, Ali, Hukuka Giriş, 13. Baskı, İstanbul Bilgi Üniversitesi Yayınları, İstanbul, 2017.  BALANUYE,  Çetin,  Spinoza’nın  Sevinci  Nerden  Geliyor?-  Reddedilemeyecek  Bir  Felsefi  Teklif,  4. Baskı, Ayrıntı Yayınları, İstanbul.  BENTHAM, Jeremy, ‘Anarchical Fallacies; being an examination of the Declaration of Rights issued during the French Revolution’, Jeremy Waldron (Edt), ‘Nonsense Upon Stilts’, London, Methuen, 1987 (First published in 1987), ss. 46- 69.  BEYSAN, Nazime, Hak Kavramının Hukuk Felsefesi Açısından Analizi, Oniki Levha, İstanbul, 2015.   BİLGE, Necip, Hukuk Başlangıcı, Turhan Kitabevi, Ankara, 2010  BİLGİLİ, Fatih, DEMİRKAPI, Ertan, Hukukun Temel Kavramları, 12. Baskı, Dora Yayınları, Bursa, 2016.BOBBIO, Norberto, The Age of Rights, (Çev. Allan Cameron), Polity Press, Oxford, 2005.  BOYAR, Oya, Anayasa ve Özel Hukuk, Oniki Levha, İstanbul, 2019.  BOZKURT, Enver, Hukukun Temel Kavramları, 12. Baskı, Yetkin Yayınları, Ankara, 2017.  BULGAN, Birden Güngören, Georg Jellinek’in Hak ve Devlet Kuramı, Oniki Levha, İstanbul, 2020.  CACOULLOS, Ann R., Thomas Hill Green: Philosopher Of Rights Twayne Publishers, New York, 1974.  CAN, Halil, GÜNER, Semih, Hukukun Temel Kavramları, 3. Baskı, Arıkan Yayınları, İstanbul, 2006.  CANSEL, Erol, ÖZEL, Çağlar, YÜKSEL, Mehmet, Hukuk Başlangıcı, Seçkin Yayıncılık, Ankara, 2015.  CEYLAN,  Şule  Şahin,  ‘Wesley  Newcomb  Hohfeld’in  Temel  Hukuk  Kavramlarına  Kısa  Bir  Bakış’, Maltepe Üniversitesi Hukuk Fakültesi Dergisi, 2009/1, ss. 9-27.   CORBIN, Arthur, ‘Legal Analysis and Terminology’, The Yale Law Journal, Vol. 29, No. 2 (Dec., 1919), ss. 163-173.  CRANSTON, Maurice, ‘Are There Any Human Rights?’, Daedalus, Vol. 112, No. 4, Human Rights (Fll, 1983), ss. 1-17.  DEMBOUR, Marie-Bénédicte, ‘What are Human Rights? Four Schools of Thought’, Human Rights Quarterly, Vol. 32, No. 1 (Feb., 2010), ss. 1-20.  DEVELLİOĞLU, Ferit, Osmanlıca-Türkçe Ansiklopedik Lûgat, 13. Baskı, Aydın Kitabevi, Ankara, 1996.  DOĞAN, İlyas (Edt.), Hukuka Giriş, Astana Yayınları, Ankara, 2017.  DONNELLY, Jack, ‘Human Rights as Natural Rights’, Human Rights Quarterly, Vol. 4, No. 3 (Summer, 1982), ss. 391-405.  DOUZİNAS, Costas, İnsan Haklarının Sonu, (Çev. Kasım Akbaş, Umre Deniz Tuna,) Dipnot Yayınları, Ankara, 2015.  DURAL, Mustafa, SARI, Suat, Türk Özel Hukuku, Cilt 1, 5. Baskı, Filiz, İstanbu1, 2010.  DWORKIN, Ronald, ‘Rights as Trumps’, Jeremy Waldron, Theories of Rights, Oxford University Press, New York, 1984, ss. 153-167.  ELEFTHERIADIS, Pavlos, Legal Rights, Oxford University Press, New York, 2008.  ESENER, Turhan, Hukuka Giriş, 10. Baskı, Alkım Yayınevi, İstanbul, 2012.  FEINBERG, Joel, ‘The Nature and Value of Rights’, The Journal of Value Inquiry, 4, 1970, ss. 243- 260.  FEINBERG, Joel, Social Philosophy, Prentice Hall, New Jersey, 1973.  FEINBERG, Joel, ‘The Social Importance of Moral Rights’, Philosophical Perspectives, Vol. 6, Ethics (1992), ss. 175-198.FEINBERG, Joel, ‘In Defence of Moral Rights’, Oxford Journal of Legal Studies, Summer 1992, Vol. 12, ss. 149- 169.  GALTUNG, Johan, İnsan Hakları- Başka Bir Açıdan Bakış, (Çev. Müge Sözen), 2. Baskı, Metis, İstanbul, 2013.  GILLON, Raanan, ‘Rights’, British Medical Journal, Vol. 290, No. 6485, (22 June 1985), ss. 1890- 1891.  GÖZLER, Kemal, Hukuka Giriş, Genişletilmiş 14. Baskı, Ekin Basım Yayın Dağıtım, Bursa, 2017.  GÖZLER, Kemal, Hukukun Temel Kavramları, 17. Baskı, Ekin, Bursa, 2019.  GÖZÜBÜYÜK, A. Şeref, Hukuka Giriş ve Hukukun Temel Kavramları, 38. Baskı, Turhan Kitabevi, Ankara, 2016.  GRIFFIN, James, ‘Human Rights, the Incomplete Idea’, James Griffin, On Human Rights, 2008, Oxford Scholarship Online, www.oxfordscholarship.com, 21 Kasım 2013.  GÜRBÜZ, Ahmet, ‘İnsan Haklarının Filozofik Temelleri’, HFSA, 20. Kitap, İstanbul Barosu Yayınları, İstanbul, 2010,  ss. 68-83.  GÜRİZ, Adnan, Hukuk Felsefesi, 9. Baskı, Siyasal Kitabevi, Ankara, 2011.  GÜRİZ, Adnan, Hukuk Başlangıcı, 17. Baskı, Siyasal Kitabevi, Ankara, 2016.  HATEMİ, Hüseyin, Medeni Hukuk’a Giriş, 4. Baskı, Vedat Yayıncılık, İstanbul, 2010.  HAULE, Romuald R., ‘Some Reflections on the Foundation of Human Rights- Are Human Rights an Alternative to Moral Values?’, A. von Bogdandy; R. Wolfrum (eds.), Max Planck Yearbook of United Nations Law, Volume 10, 2006, ss. 367-395.  HOHFELD,  Wesley  Newcomb,  ‘Some  Fundamental  Legal  Conceptions  as  Applied  in  Judicial Reasoning’, 23 Yale Law Journal, November 1913, ss. 16-59.   JONES, Peter, Rights-Issues in Political Theory, Macmillan, London, 1994.  KAYAR, İsmail, ÜZÜLMEZ, İlhan, Hukukun Temel Kavramları, 10. Baskı, Seçkin Yayıncılık, Ankara, 2017.  KAYIHAN, Şaban, Hukukun Temel Kavramları, 7. Baskı, Seçkin Yayıncılık, Ankara, 2017.   KEYMAN, Selahattin, TOROSLU, Haluk, Hukuka Giriş, 5. Baskı, Yetkin Yayınları, Ankara, 2012.  KOCOUREK, Albert, ‘The Hohfeld System of Fundamental Legal Concepts’, 15 Illinois Law Review, Vol. 24, (1920-1921).  KUÇURADİ, İonna, ‘Etik İlkeler ve Hukukun Temel Öncülleri Olarak İnsan Hakları’, İonna Kuçuradi, İnsan Hakları: Kavramları ve Sorunları, 4. Baskı, Türkiye Felsefe Kurumu, Ankara, 2018, ss. 55-68.  KUÇURADİ,  İonna,  ‘İnsan  Onuru  Kavramı  ve  İnsan  Hakları’,  İonna  Kuçuradi,  İnsan  Hakları: Kavramları ve Sorunları, 4. Baskı, Türkiye Felsefe Kurumu Yayınları, Ankara, 2018, ss. 69-76.LEIB,  Linda  Hajjar,  Human  Rights  and  the  Environment-  Philosophical,  Theoretical  and  Legal Perspectives, Brill, Leiden, 2011.  LOCKWOOD, Michael, ‘Rights’, Journal of Medical Ethics, 1981, 7, ss. 150-152.   MARSHALL, Paul, ‘Two Types of Rights’, Canadian Journal of Political Science, (Revue Canadienne de Science Politique), Vol. 25,  No. 4, Dec. 1992, ss. 661-676.  MARTIN, Rex, ‘Human Rights and Social Recognition Thesis’, Journal of Social Philosophy, Vol. 44, No. 1, Spring 2013, ss. 1-21.  MERCİER, André, ‘İnsan Haklarının Temelleri’, İonna Kuçuradi (Yayına Hazırlayan), İnsan Haklarının Felsefi Temelleri, 4. Baskı, Türkiye Felsefe Kurumu, Ankara, 2016, ss. 25-37.   MILLER, Dallas, ‘The Motivation to Protect and Advance Human Rights: A Faith-Based Approach’, Angus  J.  L.  Menuge,  Legitimizing  Human  Rights:  Secular  and  Religious  Perspectives,  2.  Baskı, Routledge, Oxon, 2016, ss. 179-198.  MINOW, Martha, Interpreting Rights: An Essay for Robert Cover, 96 Yale Law Journal, 1986-1987, ss. 1860-1915.  NASCİMENTO, Amos, ‘İnsan Hakları ve Kozmopolitlik Paradigmaları: Haklardan İnsanlığa’, Matthias Lutz-Bachmann, Amos Nascimento (Derleyenler), İnsan Hakları, İnsan Haysiyeti ve Kozmopolit İdealler, (Çev. Akın Emre Pilgir), Koç Üniversitesi Yayınları, İstanbul, 2016, ss. 99-128.  NIEDERBERGER, Andreas, ‘İnsan Hakları Ahlaki Haklar mıdır?’, Matthias Lutz-Bachmann, Amos Nascimento (Derleyenler), İnsan Hakları, İnsan Haysiyeti ve Kozmopolit İdealler, (Çev. Akın Emre Pilgir), Koç Üniversitesi Yayınları, İstanbul, 2016, ss. 73-96.  OĞUZMAN, M. Kemal, BARLAS, Nami, Medeni Hukuk, Vedat Yayıncılık, İstanbul, 2018.  PAGDEN, Anthony, ‘Human Rights, Natural Rights, and Europe’s Imperial Legacy, Political Theory’, Vol. 31, No. 2, (April 2003), ss. 171-199.  POUND, Roscoe, ‘Legal Rights’, International Journal of Ethics, Vol. 26, No. 1, Oct. 1915, ss. 92-116.  SCHWARZ, Andreas B., Roma Hukuku Dersleri, Birinci Cilt, (Çev. Türkan Rado), 2. Baskı, İstanbul Üniversitesi Yayınları, İstanbul, 1945.  SHUE, Henry, Basic Rights: Subsistence, Affluence and U.S. Foreign Policy, 2. Baskı, Princeton University Press, Princeton, 1996.   SHUE, Henry, ‘Temel Hakların Evrenselliği’, İonna Kuçuradi (Yayına Hazırlayan), İnsan Haklarının Felsefi Temelleri, 4. Baskı, Türkiye Felsefe Kurumu, Ankara, 2016, ss. 39-65.   STANTON,  Timothy  ‘Natural  Rights’,  Mark  Bevir,  Encyclopedia  of  Political  Philosophy,  Sage Publications, California, 2010 içinde, ss. 937-940.  SUMNER, L. W., The Moral Foundations of Rights, Oxford University Press, New York, 2004.   TASIOULAS,  John,  ‘Saving  Human  Rights  From  Human  Rights  Law’,  Vanderbilt  Journal  of Transnational Law, 52, 2019, ss. 1167-1173.TEBBIT, Mark, Philosophy of Law- An Introduction, 2. Baskı, Routledge, New York, 2005.  TÜRK DİL KURUMU, Büyük Türkçe Sözlük, www.tdk.gov.tr. Erişim: 13.03.2017.  TÜRKBAĞ, Ahmet Ulvi, ‘Haklar, Hakkaniyet, Bütünlük ve Adalet’, HFSA, 9. Kitap, İstanbul Barosu Yayınları, İstanbul, 2004,  ss. 88-95.   TWINING, William, General Jurisprudence-Understanding Law From a Global Perspective, Cambridge University Press, New York, 2009.  UMUR, Ziya, Roma Hukuku Ders Notları, 3. Baskı, Beta Yayınevi, İstanbul, 2010, s. 147.  UYGUR, Gülriz, Hukukta Adaletsizliği Görmek, 2. Baskı, Türkiye Felsefe Kurumu, Ankara, 2016.  VİNCENT, Andrew, The Politics of Human Rights, Oxford University Press, New York, 2010.  WELLMAN, Carl, The Proliferation of Rights- The Moral Progress or Empty Rhetoric?, Colorado, Westview Press, 1999.   WENAR, Leif, ‘The Nature of Rights’, Philosophy & Public Affairs, Vol. 33, No. 3, (Summer 2005), ss. 223-252.  WENAR, Leif, ‘Rights’, The Stanford Encyclopedia of Philosophy (Spring 2020 Edition), Edward N. Zalta (Ed.), https:// plato.stanford.edu/archives/spr2020/entries/rights, 01.06.2020.   WHITE, Alan R., Rights, Clarendon Press, New York, 1984.  YÖRÜK, Abdülhak Kemal, Hukuk Felsefesi Dersleri, 2. Tab’ı, İstanbul Üniversitesi Hukuk Fakültesi Yayınları, Fakülteler Matbaası, İstanbul, 1958.       Dr. Şule Şahin Ceylan Marmara Üniversitesi Hukuk Fakültesi Hukuk Felsefesi ve Sosyolojisi Anabilim Dalı",
     "Kaynakça": "AKAD, Mehmet, DİNÇKOL, Bihterin Vural, BULUT, Nihat, Genel Kamu Hukuku, 13. Baskı, Der Yayınları, İstanbul, 2017.  AKAL, Cemal Bali, Varolma Direnci ve Özerklik- Bir Hak Kuramı için Spinoza’yla, 2. Baskı, Ankara, Dost Kitabevi, 2010.  ANAYURT, Ömer, Hukuka Giriş ve Hukukun Temel Kavramları, 17. Baskı, Seçkin Yayıncılık, Ankara, 2017.  ASLAN, Yılmaz, ŞENYÜZ, Doğan, Hukuka Giriş, 9. Baskı, Ekin Yayınevi, Bursa, 2016.  ATAY, Cevdet, Hukuka Giriş, Sentez Yayıncılık, Bursa, 2012.  AYAN, Mehmet, AYAN, Nurşen, Medeni Hukuka Giriş, 12. Baskı, Seçkin Yayıncılık, Ankara, 2016  AYBAY, Aydın AYBAY, Rona, PEHLİVAN, Ali, Hukuka Giriş, 13. Baskı, İstanbul Bilgi Üniversitesi Yayınları, İstanbul, 2017.  BALANUYE,  Çetin,  Spinoza’nın  Sevinci  Nerden  Geliyor?-  Reddedilemeyecek  Bir  Felsefi  Teklif,  4. Baskı, Ayrıntı Yayınları, İstanbul.  BENTHAM, Jeremy, ‘Anarchical Fallacies; being an examination of the Declaration of Rights issued during the French Revolution’, Jeremy Waldron (Edt), ‘Nonsense Upon Stilts’, London, Methuen, 1987 (First published in 1987), ss. 46- 69.  BEYSAN, Nazime, Hak Kavramının Hukuk Felsefesi Açısından Analizi, Oniki Levha, İstanbul, 2015.   BİLGE, Necip, Hukuk Başlangıcı, Turhan Kitabevi, Ankara, 2010  BİLGİLİ, Fatih, DEMİRKAPI, Ertan, Hukukun Temel Kavramları, 12. Baskı, Dora Yayınları, Bursa, 2016.BOBBIO, Norberto, The Age of Rights, (Çev. Allan Cameron), Polity Press, Oxford, 2005.  BOYAR, Oya, Anayasa ve Özel Hukuk, Oniki Levha, İstanbul, 2019.  BOZKURT, Enver, Hukukun Temel Kavramları, 12. Baskı, Yetkin Yayınları, Ankara, 2017.  BULGAN, Birden Güngören, Georg Jellinek’in Hak ve Devlet Kuramı, Oniki Levha, İstanbul, 2020.  CACOULLOS, Ann R., Thomas Hill Green: Philosopher Of Rights Twayne Publishers, New York, 1974.  CAN, Halil, GÜNER, Semih, Hukukun Temel Kavramları, 3. Baskı, Arıkan Yayınları, İstanbul, 2006.  CANSEL, Erol, ÖZEL, Çağlar, YÜKSEL, Mehmet, Hukuk Başlangıcı, Seçkin Yayıncılık, Ankara, 2015.  CEYLAN,  Şule  Şahin,  ‘Wesley  Newcomb  Hohfeld’in  Temel  Hukuk  Kavramlarına  Kısa  Bir  Bakış’, Maltepe Üniversitesi Hukuk Fakültesi Dergisi, 2009/1, ss. 9-27.   CORBIN, Arthur, ‘Legal Analysis and Terminology’, The Yale Law Journal, Vol. 29, No. 2 (Dec., 1919), ss. 163-173.  CRANSTON, Maurice, ‘Are There Any Human Rights?’, Daedalus, Vol. 112, No. 4, Human Rights (Fll, 1983), ss. 1-17.  DEMBOUR, Marie-Bénédicte, ‘What are Human Rights? Four Schools of Thought’, Human Rights Quarterly, Vol. 32, No. 1 (Feb., 2010), ss. 1-20.  DEVELLİOĞLU, Ferit, Osmanlıca-Türkçe Ansiklopedik Lûgat, 13. Baskı, Aydın Kitabevi, Ankara, 1996.  DOĞAN, İlyas (Edt.), Hukuka Giriş, Astana Yayınları, Ankara, 2017.  DONNELLY, Jack, ‘Human Rights as Natural Rights’, Human Rights Quarterly, Vol. 4, No. 3 (Summer, 1982), ss. 391-405.  DOUZİNAS, Costas, İnsan Haklarının Sonu, (Çev. Kasım Akbaş, Umre Deniz Tuna,) Dipnot Yayınları, Ankara, 2015.  DURAL, Mustafa, SARI, Suat, Türk Özel Hukuku, Cilt 1, 5. Baskı, Filiz, İstanbu1, 2010.  DWORKIN, Ronald, ‘Rights as Trumps’, Jeremy Waldron, Theories of Rights, Oxford University Press, New York, 1984, ss. 153-167.  ELEFTHERIADIS, Pavlos, Legal Rights, Oxford University Press, New York, 2008.  ESENER, Turhan, Hukuka Giriş, 10. Baskı, Alkım Yayınevi, İstanbul, 2012.  FEINBERG, Joel, ‘The Nature and Value of Rights’, The Journal of Value Inquiry, 4, 1970, ss. 243- 260.  FEINBERG, Joel, Social Philosophy, Prentice Hall, New Jersey, 1973.  FEINBERG, Joel, ‘The Social Importance of Moral Rights’, Philosophical Perspectives, Vol. 6, Ethics (1992), ss. 175-198.FEINBERG, Joel, ‘In Defence of Moral Rights’, Oxford Journal of Legal Studies, Summer 1992, Vol. 12, ss. 149- 169.  GALTUNG, Johan, İnsan Hakları- Başka Bir Açıdan Bakış, (Çev. Müge Sözen), 2. Baskı, Metis, İstanbul, 2013.  GILLON, Raanan, ‘Rights’, British Medical Journal, Vol. 290, No. 6485, (22 June 1985), ss. 1890- 1891.  GÖZLER, Kemal, Hukuka Giriş, Genişletilmiş 14. Baskı, Ekin Basım Yayın Dağıtım, Bursa, 2017.  GÖZLER, Kemal, Hukukun Temel Kavramları, 17. Baskı, Ekin, Bursa, 2019.  GÖZÜBÜYÜK, A. Şeref, Hukuka Giriş ve Hukukun Temel Kavramları, 38. Baskı, Turhan Kitabevi, Ankara, 2016.  GRIFFIN, James, ‘Human Rights, the Incomplete Idea’, James Griffin, On Human Rights, 2008, Oxford Scholarship Online, www.oxfordscholarship.com, 21 Kasım 2013.  GÜRBÜZ, Ahmet, ‘İnsan Haklarının Filozofik Temelleri’, HFSA, 20. Kitap, İstanbul Barosu Yayınları, İstanbul, 2010,  ss. 68-83.  GÜRİZ, Adnan, Hukuk Felsefesi, 9. Baskı, Siyasal Kitabevi, Ankara, 2011.  GÜRİZ, Adnan, Hukuk Başlangıcı, 17. Baskı, Siyasal Kitabevi, Ankara, 2016.  HATEMİ, Hüseyin, Medeni Hukuk’a Giriş, 4. Baskı, Vedat Yayıncılık, İstanbul, 2010.  HAULE, Romuald R., ‘Some Reflections on the Foundation of Human Rights- Are Human Rights an Alternative to Moral Values?’, A. von Bogdandy; R. Wolfrum (eds.), Max Planck Yearbook of United Nations Law, Volume 10, 2006, ss. 367-395.  HOHFELD,  Wesley  Newcomb,  ‘Some  Fundamental  Legal  Conceptions  as  Applied  in  Judicial Reasoning’, 23 Yale Law Journal, November 1913, ss. 16-59.   JONES, Peter, Rights-Issues in Political Theory, Macmillan, London, 1994.  KAYAR, İsmail, ÜZÜLMEZ, İlhan, Hukukun Temel Kavramları, 10. Baskı, Seçkin Yayıncılık, Ankara, 2017.  KAYIHAN, Şaban, Hukukun Temel Kavramları, 7. Baskı, Seçkin Yayıncılık, Ankara, 2017.   KEYMAN, Selahattin, TOROSLU, Haluk, Hukuka Giriş, 5. Baskı, Yetkin Yayınları, Ankara, 2012.  KOCOUREK, Albert, ‘The Hohfeld System of Fundamental Legal Concepts’, 15 Illinois Law Review, Vol. 24, (1920-1921).  KUÇURADİ, İonna, ‘Etik İlkeler ve Hukukun Temel Öncülleri Olarak İnsan Hakları’, İonna Kuçuradi, İnsan Hakları: Kavramları ve Sorunları, 4. Baskı, Türkiye Felsefe Kurumu, Ankara, 2018, ss. 55-68.  KUÇURADİ,  İonna,  ‘İnsan  Onuru  Kavramı  ve  İnsan  Hakları’,  İonna  Kuçuradi,  İnsan  Hakları: Kavramları ve Sorunları, 4. Baskı, Türkiye Felsefe Kurumu Yayınları, Ankara, 2018, ss. 69-76.LEIB,  Linda  Hajjar,  Human  Rights  and  the  Environment-  Philosophical,  Theoretical  and  Legal Perspectives, Brill, Leiden, 2011.  LOCKWOOD, Michael, ‘Rights’, Journal of Medical Ethics, 1981, 7, ss. 150-152.   MARSHALL, Paul, ‘Two Types of Rights’, Canadian Journal of Political Science, (Revue Canadienne de Science Politique), Vol. 25,  No. 4, Dec. 1992, ss. 661-676.  MARTIN, Rex, ‘Human Rights and Social Recognition Thesis’, Journal of Social Philosophy, Vol. 44, No. 1, Spring 2013, ss. 1-21.  MERCİER, André, ‘İnsan Haklarının Temelleri’, İonna Kuçuradi (Yayına Hazırlayan), İnsan Haklarının Felsefi Temelleri, 4. Baskı, Türkiye Felsefe Kurumu, Ankara, 2016, ss. 25-37.   MILLER, Dallas, ‘The Motivation to Protect and Advance Human Rights: A Faith-Based Approach’, Angus  J.  L.  Menuge,  Legitimizing  Human  Rights:  Secular  and  Religious  Perspectives,  2.  Baskı, Routledge, Oxon, 2016, ss. 179-198.  MINOW, Martha, Interpreting Rights: An Essay for Robert Cover, 96 Yale Law Journal, 1986-1987, ss. 1860-1915.  NASCİMENTO, Amos, ‘İnsan Hakları ve Kozmopolitlik Paradigmaları: Haklardan İnsanlığa’, Matthias Lutz-Bachmann, Amos Nascimento (Derleyenler), İnsan Hakları, İnsan Haysiyeti ve Kozmopolit İdealler, (Çev. Akın Emre Pilgir), Koç Üniversitesi Yayınları, İstanbul, 2016, ss. 99-128.  NIEDERBERGER, Andreas, ‘İnsan Hakları Ahlaki Haklar mıdır?’, Matthias Lutz-Bachmann, Amos Nascimento (Derleyenler), İnsan Hakları, İnsan Haysiyeti ve Kozmopolit İdealler, (Çev. Akın Emre Pilgir), Koç Üniversitesi Yayınları, İstanbul, 2016, ss. 73-96.  OĞUZMAN, M. Kemal, BARLAS, Nami, Medeni Hukuk, Vedat Yayıncılık, İstanbul, 2018.  PAGDEN, Anthony, ‘Human Rights, Natural Rights, and Europe’s Imperial Legacy, Political Theory’, Vol. 31, No. 2, (April 2003), ss. 171-199.  POUND, Roscoe, ‘Legal Rights’, International Journal of Ethics, Vol. 26, No. 1, Oct. 1915, ss. 92-116.  SCHWARZ, Andreas B., Roma Hukuku Dersleri, Birinci Cilt, (Çev. Türkan Rado), 2. Baskı, İstanbul Üniversitesi Yayınları, İstanbul, 1945.  SHUE, Henry, Basic Rights: Subsistence, Affluence and U.S. Foreign Policy, 2. Baskı, Princeton University Press, Princeton, 1996.   SHUE, Henry, ‘Temel Hakların Evrenselliği’, İonna Kuçuradi (Yayına Hazırlayan), İnsan Haklarının Felsefi Temelleri, 4. Baskı, Türkiye Felsefe Kurumu, Ankara, 2016, ss. 39-65.   STANTON,  Timothy  ‘Natural  Rights’,  Mark  Bevir,  Encyclopedia  of  Political  Philosophy,  Sage Publications, California, 2010 içinde, ss. 937-940.  SUMNER, L. W., The Moral Foundations of Rights, Oxford University Press, New York, 2004.   TASIOULAS,  John,  ‘Saving  Human  Rights  From  Human  Rights  Law’,  Vanderbilt  Journal  of Transnational Law, 52, 2019, ss. 1167-1173.TEBBIT, Mark, Philosophy of Law- An Introduction, 2. Baskı, Routledge, New York, 2005.  TÜRK DİL KURUMU, Büyük Türkçe Sözlük, www.tdk.gov.tr. Erişim: 13.03.2017.  TÜRKBAĞ, Ahmet Ulvi, ‘Haklar, Hakkaniyet, Bütünlük ve Adalet’, HFSA, 9. Kitap, İstanbul Barosu Yayınları, İstanbul, 2004,  ss. 88-95.   TWINING, William, General Jurisprudence-Understanding Law From a Global Perspective, Cambridge University Press, New York, 2009.  UMUR, Ziya, Roma Hukuku Ders Notları, 3. Baskı, Beta Yayınevi, İstanbul, 2010, s. 147.  UYGUR, Gülriz, Hukukta Adaletsizliği Görmek, 2. Baskı, Türkiye Felsefe Kurumu, Ankara, 2016.  VİNCENT, Andrew, The Politics of Human Rights, Oxford University Press, New York, 2010.  WELLMAN, Carl, The Proliferation of Rights- The Moral Progress or Empty Rhetoric?, Colorado, Westview Press, 1999.   WENAR, Leif, ‘The Nature of Rights’, Philosophy & Public Affairs, Vol. 33, No. 3, (Summer 2005), ss. 223-252.  WENAR, Leif, ‘Rights’, The Stanford Encyclopedia of Philosophy (Spring 2020 Edition), Edward N. Zalta (Ed.), https:// plato.stanford.edu/archives/spr2020/entries/rights, 01.06.2020.   WHITE, Alan R., Rights, Clarendon Press, New York, 1984.  YÖRÜK, Abdülhak Kemal, Hukuk Felsefesi Dersleri, 2. Tab’ı, İstanbul Üniversitesi Hukuk Fakültesi Yayınları, Fakülteler Matbaası, İstanbul, 1958.       Dr. Şule Şahin Ceylan Marmara Üniversitesi Hukuk Fakültesi Hukuk Felsefesi ve Sosyolojisi Anabilim Dalı"
}