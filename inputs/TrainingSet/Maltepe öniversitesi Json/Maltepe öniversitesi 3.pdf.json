{
     "Tip": "Makale",
     "Dergi İsmi": "Maltepe Üniversitesi Hukuk Fakültesi Dergisi",
     "Üniversite İsmi": "",
     "Gün": "",
     "Ay": "",
     "Yıl": "2021",
     "Cilt": "",
     "Sayı": "2",
     "Başlık": "Haksız Rekabet mi, İnterfobi mi?:Spor Tahkim Mahkemesi’nin Caster Semenya Kararına İlişkin Bir İnceleme",
     "Title": "Is it Unfair Competition or Interfobia? An Evaluation of Caster Semenya Decision of the Court of Arbitration for Sport",
     "Yazar İsmi": [
          "Arş. Gör. Serhat ÖZKAN"
     ],
     "Danışman İsmi": "",
     "Anahtar Kelimeler": [
          "Profesyonel Spor",
          "İnterseks",
          "Toplumsal Cinsiyet",
          "Ayrımcılık",
          "Spor Tahkim Mahkemesi."
     ],
     "Keywords": [
          "Elite Sport",
          "Intersex",
          "Gender",
          "Discrimination",
          "The Court of Arbitration for Sport."
     ],
     "Özet": "Profesyonel spor, adil rekabet adına cinsiyet ayrımının keskin bir şekilde sürdürül-düğü bir alandır. Pek çok spor otoritesi gibi, Uluslararası Atletizm Federasyonu (IAAF) da spor müsabakalarında kadın kategorisinde yarışacak sporcular için birtakım kabul edilebilirlik kriterleri getirmektedir. Federasyon’un yayımladığı son düzenlemeler, tes-tosteron hormonu belli bir düzeyin üzerinde olan kadınların, kadınlar kategorisinde ya-rışa katılmasını engellemektedir. Hiperandrojen olarak adlandırılan bu kadınlar yarışa-bilmek için hormon baskılayıcı ilaç almak ya da sporu terk etmek zorunda kalmaktadır. Federasyon’a göre, testosteron düzeyi belli bir eşiğin üstünde olan kadınların rakiplerine karşı biyolojik bir avantajı vardır, dolayısıyla kadınlar kategorisinde adil bir rekabetin sağlanması için kabul edilebilirlik kriterleri gereklidir. Bu kriterlerin dışarıda bıraktığı kadınlardan önce Dute Chand ve ardından Caster Semenya, ayrımcılığa uğradıkları ge-rekçesiyle, Spor Tahkim Mahkemesi’nde (CAS) ilgili metinlerin iptali için dava açmıştır. Bu çalışmada, tarihsel sıra izlenerek, Federasyon’un kabul edilebilirlik kriterleri ve Spor Tahkim Mahkemesi’nin Dute Chand ve Caster Semenya kararları incelenmektedir. Ça-lışmanın amacı, Federasyon’un ve CAS’ın, kadın sporcuları ataerkil ve heteronormatif standarda göre feminize” etmeyi amaçladığını göstermek ve adil rekabeti kapsayıcı bir yöntemle sağlanacak kriterlerin geliştirilmesini önermektir.",
     "Abstract": "Elite sports is an area where sex segregation is maintained sharply for the sake of fair competition. As many sports authorities, IAAF also imposes some eligibility regulations (*)  Maltepe Üniversitesi, Hukuk Fakültesi, Genel Kamu Hukuku Anabilim Dalı.  E-posta: sserhatozkann@gmail.com.  Orcid Id: https://orcid.org/0000-0002-2229-1289.  Hakem denetiminden geçmiştir.  Makale Gönderim Tarihi: 01.12.2021.  Makale Kabul Tarihi: 18.01.2022.T.C. MALTEPE ÜNİVERSİTESİ • Hukuk Fakültesi Dergisi • 2021 / 2230 Arş. Gör. Serhat ÖZKANfor athletes who will compete in the female category, the latest being published by the Federation; these new regulations prevent women with testosterone levels above a certain level from participating in the competition in the female category. These women deemed hyperandrogenic either have to leave the sport or take hormone-suppressing drugs. According to the Federation, since women with testosterone levels above a certain threshold have a biological advantage over cisgender women, these eligibility regulations are necessary to ensure fair competition in the female category. Of the women excluded by these rules, Dute Chand and Caster Semenya filed an appeal for the annulment of the relevant regulations at the CAS on the grounds that these rules were discriminatory. In this study, we will examine IAAF eligibility regulations, as well as Chand and Semenya cases in chronological order. The aim of the study is to demonstrate that the Federation and CAS aim to feminise” female athletes from patriarchal-heteronormative perspective through the eligibility regulations and to propose the introduction of more inclusive regulations for fair competition.",
     "Metin": "2011 DÜZENLEMELERİ VE DUTE CHAND KARARIIAAF, 2011 yılında kadınlar kategorisinde yarışacak sporcular için Hype-randrogenism Düzenlemeleri (Hyperandrogenism Regulations) olarak bilenen yeni kabul edilebilirlik kriterleri yayımlamıştır. IAAF nezdinde kadın sporculara yönelik uzun süredir cinsiyet testi uygulanmaktadır ancak ilk kez 2011’de yürür-lüğe giren bu düzenlemeler ile birlikte cinsiyetin tespitinde artık kromozomlar değil, hormon seviyesi esas alınmaya başlanmıştır.2115  Harper, s. 10.16  Krane/ Panunti, s. 203; Buckwald, s. 7-8.17  Harper, s. 14-19; Krane/ Panunti, s. 207-209.18  Hipeandrojenin de türleri vardır. Hipeandrojeni interseks durumun içinde yer almasına karşın, hiperandrojen olan her kadın interseks olarak sınıflandırılmaz. Buckwald, s. 8.19  Harper, s. 105.20  Doriane Lambelet Coleman, ‘Semenya and ASA v IAAF: Affirming the Lawfulness of a Sex-Based Eligibility Rule for the Women’s Category in Elite Sport’, Sweet & Maxwell’s International Sports Law Review, Sayı: 19, Yıl: 2019, s. 84.21  https://www.sportslawbulletin.org/sex-spectrum-binary-world-sport-cass-decision-case-caster-semenya-ors-v-iaaf/ (erişim tarihi 26.04.2021).T.C. MALTEPE ÜNİVERSİTESİ • Hukuk Fakültesi Dergisi • 2021 / 2234 Arş. Gör. Serhat ÖZKANSpor  Tahkim  Mahkemesi,  Chand’ın  başvurusuyla  2011  metnini  ayrım-cılık yasağı açısından inceleme fırsatı bulmuştur.22 Başvurucu Chand iki defa ulusal  düzeyde  şampiyon  olan  Hint  bir  atlettir.  2014  yılında Asya  Gençler Şampiyonası’nda altın madalya alıp ülkesine döndükten sonra,23 eğitim kampın-daki arkadaşları kendisinin erkeksi” görünüşünden şikayetçi olmuş,24 Hindistan Atletizm Federasyonu (AFI) sporcuyu cinsiyet testine tabi tutmuştur. Testin so-nucunda, Chand’ın testesteron seviyesi, kadın kategorisinde yarışmak için izin verilen miktardan fazla çıkmıştır. Bu nedenle, Chand, 2014 İngiliz Milletler Top-luluğu Oyunlarında (Commonwealth Games) yarışacak olmasına rağmen, son anda hiperandrojen durumda olduğu gerekçesiyle diskalifiye edilmiştir.25Odağına transseksüelleri değil, interseks sporcuları alan 2011 metnine göre,26 kadınların müsabakaya kabul edilebilmesi için testosteron seviyesinin 10 nmol/L’nin altında olması gerekmektedir. Testosteron hormonu 10 nmol/L’den yüksek olan sporcular, yarışlara devam edebilmek için hormon düşürücü ilaç almak zo-rundadır. Chand, müsabakalardan men edildiği ilk zamanlarda, yarışlara katıla-bilmek için ilaç kullanmaya razıdır. Ancak interseks hakları alanında çalışan ak-tivist Dr. Payoshni Mitra ile tanıştıktan sonra tavrı değişir. Nasılsam öyleyim”, kimse için değişmeyeceğim” diyen Chand, kariyerine devam edebilmek için ilaç kullanmak zorunda kalmanın haksız olduğuna kanaat getirir.27 2011 metninin ay-rımcı olduğunu iddia ederek, Spor Tahkim Mahkemesi’nde Hindistan Atletizm Federasyonu’na karşı (AFI) dava açar. Teknik olarak IAAF de davalı konumunda yer alır.28Bu davada sporcu, yarışların kadın erkek olarak iki kategoriye ayrılmasına itiraz etmemiştir. Onun gerekçesi, 2011 metninin yalnızca belirli hormon duru-mundaki kadınlara uygulanan ayrımcı bir metin olduğu ve temelsiz varsayımlara dayandığıdır. IAAF ise savunmasında, kadın kategorisi için getirdiği kabul edi-lebilirlik şartlarının adil rekabet ortamı sağlamayı amaçladığını ileri sürmekte-dir. Buna karşılık Chand, hormonal durumunun bir avantaj olduğu kabul edilse bile, boyu kendisinden daha uzun olan veya zengin-imtiyazlı ailelerden gelen kadınların da kendisine karşı avantajlı olduğunu savunur.29 Zira kendisi kırsal bir 22  Coleman, s. 84.23  Harper, s. 142.24  Lin, s. 224.25  Harper, s. 142.26  Roger Pielke JR/ Madeleine Pape, ‘Science, Sport, Sex and the Case of Caster Semenya’, Issues in Science and Techonogy, Cilt: 36, No: 1, Sonbahar 2019, s. 58.27  Harper, s. 144.28  Harper, s. 154.29  Mokgadi Caster Semenya & Athletics South Africa V. International Association of Athletics Federations, CAS 2018/O/5794, paragraf 91; Harper, s. 142.T.C. MALTEPE ÜNİVERSİTESİ • Hukuk Fakültesi Dergisi • 2021 / 2Haksız Rekabet mi, İnterfobi mi?: Spor Tahkim Mahkemesi’nin Caster Semenya Kararına İlişkin Bir İnceleme 235bölgede, yoksul bir ailenin çocuğu olarak dünyaya gelmiş, rakiplerinin beslenme, sağlık ve eğitim bakımından sahip olduğu imkanlardan yoksun büyümüştür.30Mahkeme, Chand kararında, adil rekabet gereğince yarışların kadın ve erkek ola-rak ayrılmasını haklı ve makul bulduğunu, bunun iki cinsin sahip olduğu testosteron miktarındaki farktan kaynaklandığını belirtir. Zira mahkemeye göre, sıkı vücut kütle-sinde (Lean Body Mass) belirleyici olan ve performansı arttıran temel faktör testosteron hormonudur. Davaya konu olan 2011 metni, kadınla erkek arasındaki genel ve katego-rik ayrımı değil, kadınlar arasındaki hormon farkını esas almaktadır. Federasyon, bu far-ka dayanarak kadınlar kategorisinde yarışan, hukuken cinsiyeti kadın olan ve hormonal olarak yüksek” testosterona sahip sporculara birtakım şartlar getirmektedir.31Öncelikle usul açısından bakarsak, mahkeme tarafların anlaşması üzerine, Chand’tan iki hususu ispat etmesini beklemiştir. Birincisi ilgili kadınları, kadın kategorisinden dışlamak için testosteronun geçerli ve makul bir kriter olmadığı ikincisi de doğal salgılanan testosteronun dışarıdan alınan testosterondan fark-lı bir etkiye sahip olduğu. İkinci husus ayrıca önemlidir, çünkü Chand dışarın-dan alınan testosteronun performans arttırıcı etkisini kabul etmektedir.32 Ancak Chand ve ekibi bu iki hususu kanıtlamakta başarısız olmuştur. Mahkemeye göre, yine de başvurucu, en başta (prima facia) düzenlemenin ayrımcılık teşkil ettiği-ni gösterebildiği için bu müdahalenin hukuka uygunluğu konusunda ispat yükü Federasyon’a geçmiştir.33 Federasyon’un sunduğu rapora göre ise, yarışlarda ge-nel olarak erkeklerin performansı kadınlara kıyasla yaklaşık yüzde 10 ila 12 daha yüksektir. Hiperandrojen durumdaki kadın atletler ise diğer kadınlara karşı yüzde 1 ila 3 daha avantajlıdır.3430  Harper, s. 142.31  Court of Arbitration for Sport: Bulletin, Sayı: 2, Yıl: 2015, Laussane, 2015, s. 74.32  Court of Arbitration for Sport: Bulletin, s. 74; CAS, Chand, paragraf 35, 124.33  Spor Tahkim Mahkemesi’ni usul açısından bağlayan ayrıntılı bir mevzuat olmadığı için, mahkeme,  ispat  yükü  ve  delillerin  nasıl  değerlendirileceği  konusunda  geniş  bir  takdir yetkisine sahiptir. Mahkeme, ilk bakışta (prima facie) bir ayrımcılık olduğu için ispat yükünün Federasyona geçtiğini söylemektedir, ancak bu geçiş o kadar da net değildir. Mahkeme, son kertede ispat yükünün IAAF’nin üzerinde olduğunu belirtmesine ve Federasyon’dan yayımladığı düzenlemeleri haklılaştıracak bilimsel veriler talep etmesine karşın, Chand’ın da kendi iddiaları bakımından ispat yükünü taşıdığını bildirmiştir. Mahkeme’ye göre Chand, düzenlemelerin bilimsel verilerle desteklenmediğini, vücudun doğal salgıladığı (endogenous) testesteron ile dışarıdan alınan (exogenous) testosteronun atletik performansa etkisinin farklı olduğunu göstermelidir. Lin, s. 231, 251. Dolayısıyla düzenlemelerin gereklilik şartı açısından ispat yükü tam anlamıyla IAAF’ye geçmemiştir. Lin, s. 241. Bizim de katılığımız görüşe göre, ispat yükünün en başından beri IAAF’de olması gerekirdi. Çünkü burada Chand’ın maddi haklarını kısıtlayan IAAF’dir. Ayrıca bilgiye ve kaynaklara erişim açısından taraflar arasında bir güç asimetrisi de söz konusudur. Tıpkı ceza davalarında ispat yükünün savcıda olması gibi, bu davada da ispat yükünün tartışmasız bir şekilde Federasyon’da olması gerekirdi. Lin, s. 239.34  Court of Arbitration for Sport: Bulletin, s. 73-74.T.C. MALTEPE ÜNİVERSİTESİ • Hukuk Fakültesi Dergisi • 2021 / 2236 Arş. Gör. Serhat ÖZKANMahkemeye göre, Federasyon’un bahsettiği bu avantaj; beslenme, eğitim ve diğer genetik-biyolojik çeşitlilik durumları dikkate alındığında kadınlar kategori-si içerisinde bir ayrım yapmak için yeterli değildir.35 Mahkemeye göre, testoste-ron hormonunun performans arttırıcı etkisinin olması tek başına bir anlam ifade etmez. Sporcudaki yüksek” testosteron hormonunun kadın kategorisinin varlık nedenini ortadan kaldıracak bir avantajı getirmesi gerekir. Kısacası Mahkemeye göre, kritik olan söz konusu avantajın derecesi ya da miktarıdır. Başka bir deyiş-le, Spor Tahkim Mahkemesi’nin bilimsel temelden yoksun ve orantısız bulduğu husus, anılan kadınların hiçbir avantajının olmadığı değil, kadın-erkek şeklindeki ayrımı anlamsız kılacak kadar avantaja sahip olduğu iddiasıdır.36 Başka bir deyiş-le, Mahkeme, testosteron oranı 10 nmol/L’den fazla olan kadınların, erkeğe denk bir performans düzeyine sahip olduğunun söylenemeyeceği kanaatindedir.37Sonuç olarak, Mahkemeye göre, IAFF, düzenlemenin gerekli ve orantılı ol-duğunu ispatlayabilecek gerekçeler sunamamıştır.38 Bu nedenle, hiperandrojen sporculardaki testosteron fazlalığının niceliksel olarak performansı arttırdığı ve böylelikle haksız rekabet oluşturduğu konusunda IAAF’nin yeterli bilimsel veri sunamadığı gerekçesiyle” söz konusu metni 2 yıl süreyle askıya almıştır. Bununla birlikte, bu zaman zarfı boyunca, başvuranın tüm ulusal ve uluslararası müsaba-kalara katılmasına karar vermiştir. Mahkeme, Federasyon’un hiperadrojen kadın-lardaki performans farkının, testosteron hormonundan kaynaklandığına ilişkin ikna edici deliller sunamazsa düzenlemelerin iptal edileceğini de belirtmiştir.39II. CHAND KARARI SONRASI GELİŞMELER VE 2018 DÜZENLEMELERİChand kararının ardından Federasyon, kendisine tanınan iki yıllık sürenin iki ay daha uzatılmasını istemiş, CAS’ın onayıyla Haziran 2017’de dolacak olan süre iki ay daha uzatılmıştır. Böylelikle, 2016 Rio Olimpiyatları ve 2017 Dünya Atletizm Şampiyonası’na hiperandrojen kadınlar bir kısıtlama olmaksızın katıla-bilmiştir. Bu gelişme, ilgili kadınlar için bir zafer anlamına gelmektedir. Çünkü ilk kez uluslararası atletizm müsabakalarında hiçbir cinsiyet testinin yapılmadığı bir sürecin kapısını aralamıştır.40Federasyon 2011 metnini haklılaştıracak ikna edici deliller sunmak yerine düzenlemeyi yürürlükten kaldırmıştır. Ardından, CAS’ın delil gösterme talebini kendi ekibindeki bilim insanlarından Bermon ve Garnier’in 2017’de yaptığı bir 35  Court of Arbitration for Sport: Bulletin, s. 74.36  Harper, s. 163.37  Court of Arbitration for Sport: Bulletin, 2015, s. 74; Harper, s. 163; Vilain vd., s. 165.38  Human Rights Watch, 2020, s. 8; CAS, Chand, paragraf 536.39  Court of Arbitration for Sport: Bulletin, s. 75.40  Erikainen, s. 136.T.C. MALTEPE ÜNİVERSİTESİ • Hukuk Fakültesi Dergisi • 2021 / 2Haksız Rekabet mi, İnterfobi mi?: Spor Tahkim Mahkemesi’nin Caster Semenya Kararına İlişkin Bir İnceleme 237çalışmaya dayanarak 2018 yılında kadınlar kategorisi için yeni kabul edilebilirlik kuralları yayımlamış ve bu hususta CAS’ı bilgilendirmiştir.412018 metninde öncelikle, hiperandrojenizm” terimi yerini artık Differences of Sexual Development”a (DSD) bırakmıştır.42 DSD başlangıçta Disorders of Sex Development”ın kısaltılması iken, intersekslerin örgütlü mücadelesi kullanılan dilin değişmesini sağlamış, böylelikle 2018 metninde ilk D harfi ile bozukluğa değil farklı-lığa atıf yapılmıştır.43 Düzenlemenin kapsamına bakarsak, yeni kurallar 2011 metnin-den daha dar bir alana hitap etmektir. Birincisi, 2018 metni 400 metreden 1 mile kadar olan yarışlara katılacak sporcuları kapsamaktadır. İkincisi ilgili kişinin yasal cinsiyeti kadın veya interseks olmalıdır. Ayrıca farklı” cinsel gelişimi olan (DSD-different sexual development) ilgili kişi XX değil, XY kromozomu taşımalıdır. Üçüncü olarak, bu kapsamdaki sporcular uluslararası yarışlara katılabilmek için testosteron seviyesi-ni 6 ay süreyle 5 nmol/L’ye veya bu miktarın altına düşüren ilaç almalıdır.44 Kısacası IAAF, testosteron eşiğini 10 nmol/L’den, 5 nmol/L’ye düşürmüştür.45 Metin, bu şar-tın sağlanması için cerrahi bir operasyon geçirmeyi şart koşmamaktadır.46 Bir başka husus, 2018 DSD düzenlemelerinde, interseks varyasyonlarla ilgili olmayan ancak yüksek testosterona sebebiyet veren durumlar açıkça kapsam dışı bırakılmıştır.47Bu düzenlemeler, bir kısa mesafe koşucusu olan Chand’ı etkilemediği için Chand’ın davası düşmüştür.48 Ancak, bu kez de Federasyon’un, seçtiği kriterlerle orta mesafe koşucusu olan Caster Semenya’yı hedef aldığı yorumları yapılmış-tır.49 Çünkü Federasyonun 2018 metnine dayanak aldığı Bermon-Gariner’in ortak çalışmasında, testosterondan kaynaklı performans avantajının en yüksek %4.2 ile çekiç atmada ve %2.9 ile de sırıkla atlamada olduğu belirtilmektedir. Buna 41  https://www.sportslawbulletin.org/sex-spectrum-binary-world-sport-cass-decision-case-caster-semenya-ors-v-iaaf/ (erişim tarihi 26.04.2021); Coleman, s. 84.42  Erikainen, s. 140; Harper, s. 10-11.43  Harper, s. 10-11.44  https://www.worldathletics.org/news/press-release/eligibility-regulations-for-female-classifica (erişim tarihi 26.04.2021).45  Bu  eşiğin  belirlenmesinde  klasik  hiper  androjen  durumlarının  içerisinde  yer  almayan polycysitic yumurtalık olarak isimlendirilen durumdaki kadınların testosteron oranının 4,8’e kadar çıkabilmesi etkili olmuştur. Human Rights Watch, s. 30-31, dipnot 68.46  Semenya Decision, Executive Summary, s. 7, paragraf 7; https://www.tas-cas.org/en/general-information/news-detail/article/semenya-asa-and-iaaf-executive-summary.html  (erişim  tarihi 26.04.2021).47  Erikainen, s. 140.48  Erikainen, s. 140; Holzer, ‘What does it mean to be Women in Sports? An analysis of the Jurisprudence of the Court of Arbitraiton for Sport’, Human Rights Law Review, Oxford University Press, Cilt: 20, Sayı: 3, Yıl: 2020, s. 390.49  Harper, s. 203; Erikainen, s. 141. https://deadspin.com/the-only-point-of-track-s-dumb-new-testosterone-rules-i-1825546141 (erişim tarihi 26.04.2021).T.C. MALTEPE ÜNİVERSİTESİ • Hukuk Fakültesi Dergisi • 2021 / 2238 Arş. Gör. Serhat ÖZKANkarşın, 2018 metninin kapsamında Semenya’nın koştuğu parkurlar yer alırken, çekiç atma ve sırıkla atlama yer almamıştır. Ayrıca, Bermon-Garnier’in makale-sinde 1 millik yarışlar için testosteronun avantaj sağlayıp sağlamadığı hiç analiz edilmemiş, 1500 metrelik yarış için herhangi bir avantaj tespit edilmemiştir. Yine de bu parkurlar Federasyon tarafından 2018 metninin kapsamına alınmıştır.50 Asıl önem arz eden diğer husus, Bermon-Garnier’in çalışmasında, DSD’li kadınların 400 metre ve 800 metrede sırasıyla %2.73 ile %1.78’lik avantaja sahip olduğu iddia edilmiştir.51Yukarıdaki oranlar, Chand kararında CAS’ın görmeyi arzu ettiği bir oranlar değildir. Başka bir deyişle, Mahkeme için bu rakamlar hormon baskılayıcı ilaç kullanmayı haklılaştırmaya yetmemektedir. CAS, Federasyon’dan ilgili kadınla-rın %10 ile %12 düzeyinde, hemen hemen erkeklere denk bir performans avanta-jının olduğunu kanıtlamasını istemiştir. Federasyon, yeni bir bilimsel çalışmaya atıf yapsa da mahkemenin talebini karşılayacak veri sunamamıştır. Ancak değin-diğimiz gibi, yeni düzenlemelerin kapsamına Chand girmediğinden onun davası düşmüştür.52 CAS, bu kez de Caster Semenya’nın başvurusuyla 2018 metnini ay-rımcılık yasağı bakımından inceleme fırsatı bulmuştur.III. SEMENYA DAVASI ÖNCESİ SÜREÇCaster Semenya 2009, 2011 ve 2017’de atletizmde dünya şampiyonu olmuş Güney Afrikalı bir orta mesafe koşucusudur. Semenya, Chand’tan farklı olarak medyada daha fazla yer bulmuş, erkeksi” görünüşü çok tartışılmıştır. 2009’daki bir yarıştan önce, bir gazetede Semenya’nın kadın olmadığı, erkek cinsel organ-larına sahip olduğu yazılmış ve basında cinsiyetiyle ilgili çeşitli spekülasyonlar yapılmıştır.53 Bunun üzerine IAAF, Güney Afrika Atletizm Federasyonundan cin-siyet testi yapılmasını istemiş, Semenya genital bölgenin fiziki muayenesi ve kan örneklerinin alınması aşamalarını içeren bir dizi işleme tutulmuştur. Semenya’ya testin amacı söylenmediği için o yapılan işlemin doping testi olduğunu düşün-müş, ancak işlemlerden hemen sonra bunun bir cinsiyet testi olduğunu anlamış-tır.54 Cinsiyet testi Semenya’nın açık rızası olmadan yapılmıştır.55Yine aynı yarışta, Semenya’ya, yarıfinal ile final arası bir tarihte, öncekinden daha ileri bir cinsiyet doğrulama testi yapılmıştır.56 Gerekçe olarak da bu testin Federasyon’un istediği zorunlu bir test olduğu söylenmiştir. Semenya final yarı-50  Erikainen, s. 139; Lin, s. 244.51  https://bjsm.bmj.com/content/51/17/1309.erikalong (erişim tarihi 26.04.2021).52  Erikainen, s. 139-140.53  CAS, Semenya, paragraf 74.54  CAS, Semenya, paragraf 74.55  Harper, s. 106.56  Harper, s. 107.T.C. MALTEPE ÜNİVERSİTESİ • Hukuk Fakültesi Dergisi • 2021 / 2Haksız Rekabet mi, İnterfobi mi?: Spor Tahkim Mahkemesi’nin Caster Semenya Kararına İlişkin Bir İnceleme 239şının sonucunda altın madalya aldıktan sonra, medyaya açıklama yapan bir IAAF yetkilisi, Semenya’nın tam anlamıyla bir kadın olmadığı ve madalyasının geri alınması gerektiğini ileri sürmüş,57 ancak aynı yıl Güney Afrika Spor Bakanlığı ile IAFF ile yapılan anlaşma doğrultusunda Semenya’nın madalyasını ve başarı-sını koruyacağı açıklanmıştır.58Madalyasını korusa da Semenya’ya, testosteron seviyesini o dönem yürür-lükteki 2011 metnine göre, 10 nmol/L’nin altına düşürmesi gerektiği, aksi halde yarışlara katılamayacağı bildirilmiştir. Sporcu bunun üzerine antrenmanları ak-satmamak için ameliyat olmak yerine testosteron düşürücü ilaç almaya başlamış-tır. Semenya’nın beyanlarına göre, Federasyon yine de lisansını altı ay süreyle iptal ederek kendisini cezalandırmış, bu nedenle yarışmalara ancak 2010 yılı iti-bariyle dönebilmiştir. Ayrıca, 2010-15 yılları arasında aldığı hormon ilacının59 ge-celeri terleme, gential bölgede ağrı, kilo artışı, özgüven problemi gibi çeşitli yan etkileriyle uğraşmıştır.60 Bununla birlikte sporcu, 2015 yılında CAS’ın Chand da-vasında verdiği karar üzerine testosteron düşürücü ilaç almayı bırakmıştır. Ken-disini kötü etkileyen hormon baskılayıcı ilacı bırakmasına karşın, 2016 yılındaki Rio’da yapılan bir yarışta daha düşük bir performans sergilemiştir.612015 Chand kararından sonra, Federasyon 2018 yılında farklı” cinsel geli-şimi olan kadın sporcuların kadın kategorisinde yarışabilmeleri için yeni kabul edilebilirlik şartları yayımlamış, bunun üzerine Semenya tekrar ilaç kullanmak zorunda kalmıştır.62 Çünkü 2018 metninin öngördüğü gibi, Semenya hem bir orta 57  CAS, Semenya, paragraf 75.58  Harper, s. 107; Erikainen, s. 119.59  CAS, Semenya, paragraf 99.60  CAS, Semenya, paragraf 99; CAS, Semenya, paragraf 78.61  CAS, Semenya, paragraf 80.62  Burada belirtilmelidir ki, 2018 metni transseksüellikle değil, interseks durumla ilişkilidir. Transseksüelleri ilgilendiren 2015 metni, 2018 metninden farklıdır. Kısaca transseksüelliğe ilişkin duruma değinmek gerekirse, Uluslararası Olimpiyat Komitesi’nin 2003 yılında 7 uzmanın imzasıyla yayımladığı Stockholm Uzlaşması, trans kadınların, kadın olarak yarışabilmeleri için ameliyat olmalarını ve yasal olarak cinsiyetlerinin tanınması şartını koşmaktaydı. Ancak bazı ülkelerde yasal olarak cinsiyet değişikliği mümkün değildi, çoğunda da sıkı şartlara bağlanmıştı. Ayrıca geçiş süreci sigortanın karşılamadığı pahalı bir süreçti. 2003 metni bazı ülkelerin kanununa da aykırı idi. Örneğin, İngiltere’de yasal olarak cinsiyet değişikliği için ameliyatı şart koşmayan 2004 Gender Recognition Act’a aykırıydı. John Coggon/ Nasatha Hammond/ Soren Holm, ‘Transexuals in Sport Fairness and Freedom’, Sports Ethics and Philosophy, Cilt: 2, Sayı: 1, Yıl: 2008, s. 12-13. Ardından çıkan 2015 metni tüm transları değil, sadece trans kadınları kapsamaktadır. Erikainen, s. 129. Komite, trans kadınların kadın olarak yarışabilmeleri için ameliyat şartını kaldırmış, ama trans kadınların üzerinde ölçüsüz ve gereksiz yükler kalmaya devam etmiştir. Bu şartlara göre, testosteron seviyesi ilk müsabakadan önce 12 ay 10 nmol/L’nin altında olmalıdır ve kişi 4 yıl boyunca istikrarlı bir şekilde kadın statüsünde olmalıdır. Pek çok kuruluşun ve federasyonun Uluslararası Olimpiyat Komitesi’nin baz aldığı metni kullandığı bilinmektedir. Bu metin, 18 yaşındaki bir trans sporcudan kendi cinsiyetinde T.C. MALTEPE ÜNİVERSİTESİ • Hukuk Fakültesi Dergisi • 2021 / 2240 Arş. Gör. Serhat ÖZKANmesafe koşucusudur hem de doğumunda kadın olarak kaydedilen bir sporcudur. O kendisini interseks olarak tanımlamasa da63 çeşitli kurumlar ve akademi tara-fından interseks olarak anılmaktadır.64 Hatta bir makalede hukuken kadın, biyolo-jik olarak erkek şeklinde tarif edilmektedir.65 Federasyon’un kendisi de düzenle-melerin kapsamına giren kişileri, kadın kategorisinde yarışmak isteyen biyolo-jik erkekler” olarak tanımlamaktadır.66 Semenya, erkek kromozomu olarak kabul edilen XY kromozomuna sahiptir ve vücudu 2018 düzenlemelerinde saptanan 5 nmol/L’den fazla testosteron hormonu salgılamaktadır. Kısacası, o 2018 met-ni kapsamında DSD’li olarak tanımlanabilecek bir sporcudur. Ayrıca Semenya menstrüasyon görmediği ve düz bir göğse sahip olduğu için67 makbul kadınlık sınırlarını aşmaktadır. Sporcu, dışarıdan hormon baskılayıcı ilaçlar almak iste-mediği için anılan düzenlemelerin ayrımcı olduğu ve iptal edilmesi gerektiği id-diasıyla dava açmıştır.IV. SEMENYA KARARIMahkeme usul kısmını geçtikten sonra, davanın esasına ilişkin karar verebil-mek için şu soruların cevaplanması gerektiğini belirtmiştir:-  Düzenlemeler ayrımcılık oluşturuyor mu?-  Buna dair ispat yükü kimin üzerinde?-  Düzenlemeler gerekli mi?-  Düzenlemeler elverişli (makul) ve oranlı mı?68Semenya da tıpkı Chand gibi yarışmaların kadın-erkek olarak ikiye bölün-mesine ve bizatihi bu cinsel bölünmenin ayrımcı olduğuna ilişkin bir iddia ileri sürmemiştir. Ancak Chand kararından farklı olarak, bu davada Mahkeme, düzen-lemelerin ilk bakışta (prima facia) ayrımcı olduğunu kabul etmemiş, bu yüzden hemen ikinci aşama olan ayrımcılığın gereklilik-elverişlilik-ölçülülük kriterleri uyarınca haklılaştırılıp haklılaştırılamayacağı evresine geçmemiştir.69 Semenya, metnin yayımlandığı ancak yürürlüğe girmediği bir evrede metnin iptal edilmesi yarışabilmesi için 14 yaşından beri kadınlığını topluma kabul ettirmesini beklemektedir. Tamar Z. Semerjian, Making Space: Transgender Athletes”, Eric Anderson and Ann Travers (ed.), Transgender Athletes in Competitive Sport, Routledge, 2017, s. 156-157.63  Krane/Panunti, s. 215, dipnot 1.64  Krane/Panunti, s. 215, dipnot 1.65  Doriana, s. 83.66  Erikainen, s. 142.67  Harper, s. 106.68  CAS, Semenya, paragraf 539.69  CAS,  Semenya,  paragraf  542.  Silver  Lin’in  çalışması  CAS’ın  ispat  yükü  ve  delillerin değerlendirilmesi gibi usuli noktaları ele alışını incelemektedir.T.C. MALTEPE ÜNİVERSİTESİ • Hukuk Fakültesi Dergisi • 2021 / 2Haksız Rekabet mi, İnterfobi mi?: Spor Tahkim Mahkemesi’nin Caster Semenya Kararına İlişkin Bir İnceleme 241talebiyle dava açmıştır.70 Semenya’nın gerekçesi, anılan metindeki düzenleme-lerin evrensel insan haklarına, ayrımcılık yasağına ve Federasyon’un anayasası-na aykırı olduğudur. Çünkü metin sadece kadınlara yöneliktir ve kadınlardan da yalnızca belirli fiziksel özellikte olanları hedef almaktadır.71 Semenya’ya göre, bu düzenlemeler sağlam bir bilimsel temelden yoksundur. Kadın sporculara ağır, haksız ve geri dönüşü olmayacak şekilde zarar vermektedir. Adil bir rekabetin sağlanması için bu düzenlemelere gerek yoktur.72Öte yandan, davalı Federasyon’un argümanlarına bakarsak, testosteron hor-monu hariç eğitim, koçluk, tıbbi destek ve beslenme gibi performansı belirleyen diğer tüm faktörler açısından kadın ve erkek eşit konumdadır.73 Söz konusu dü-zenlemeler, interseks kadınlar açısından adil bir rekabet ortamının sağlanması gibi objektif bir amaca hizmet etmekte, gerekli-makul ve orantılı olma şartlarını taşımaktadır.74 Nasıl ki, erkeklerin kadın kategorisinde yarışmasının engellen-mesi ayrımcılık değilse burada da benzer bir durum söz konusudur. XY kromo-zomu taşıyan ve testosteron hormonu belli bir eşiğin üzerine olan kadın atlet-leri, sırf hukuken cinsiyetleri kadın diye kadın kategorisine koymak keyfi ve irrasyoneldir.”75Mahkeme konuya dair tarafların sunduğu çeşitli uzman raporlarını inceledik-ten sonra bu davanın bilimsel, etik ve hukuki açıdan oldukça çetrefilli olduğunu belirtmiştir.76 Bununla birlikte olguları değerlendirirken işlevinin salt yargısal ol-duğunu, IAAF’nin yerine geçip adil bir düzenlemenin nasıl olması gerektiğini söyleyemeyeceğini bildirmiştir. Başka bir deyişle, mahkeme taraflarca sunulan siyasal ve bilimsel olguları değerlendirirken kendisini yargısal rolüyle sınırlı tut-mak durumundadır. Mahkemeye göre, kuşkusuz, her atletin cinsel ayrımcılıktan azade bir şekilde spor müsabakalarına katılmaya ve yarışmaya hakkı vardır. An-cak, bazı hakları sınırlamadan bazılarına etkinlik kazandırmak mümkün değil-dir.” Kadın ve erkek atletlerin fizyolojik gelişimleri farklı olduğu için adil rekabet adına ayrı kategorilerde yarışmaları meşrudur.77 Semenya yarışmaların kadın ve erkek olarak ikiye ayrılması hususuna itiraz etmediği için Mahkeme de bu ayrım üzerinde fazla bir inceleme yapmadan bu yerleşik görüşü kabul edip geçmiştir.70  CAS, Semenya, paragraf 13-14.71  Michelle Byczkow/ Kirsty Thompson, ‘Testosterone Maketh the Man or Woman: Slowing down Caster Semenya’, New Zealand Women’s Law Journal, Sayı: 3, Yıl: 2019, s. 328.72  CAS, Semenya, paragraf 544.73  CAS, Semenya, paragraf 563.74  CAS, Semenya, paragraf 547.75  CAS, Semenya, paragraf 546.76  CAS, Semenya, paragraf 582, 460.77  CAS, Semenya, paragraf 460.T.C. MALTEPE ÜNİVERSİTESİ • Hukuk Fakültesi Dergisi • 2021 / 2242 Arş. Gör. Serhat ÖZKANMahkeme yaptığı değerlendirmede, şu hususları bildirmiştir: 2018 metni er-kekler için bir yükümlülük getirmezken yalnızca belirli biyolojik özellikte olan kadınlar için bir yükümlülük getirmektedir. Yarışlara katılma açısından erkekler ve anılan özellikleri (XY kromozomu ve yüksek testosteron seviyesi) taşımayan kadınlar için bir kısıtlama söz konusu değildir. Bu yüzden düzenlemeler ilk ba-kışta (prima facia) ayrımcıdır.78 Mahkeme, metnin ayrımcı olduğunu kabul etti-ği için ispat yükü Federasyon’un üzerine geçmiştir. Mahkeme, Federasyon’un meşru bir amaca dayanıp dayanmadığını ve bu amacı gerçekleştirmeye yönelik gerekli, makul (elverişli) ve orantılı araçlar kullanıp kullanmadığını incelemeye başlamıştır.79Mahkeme, değindiğimiz gibi, yarışmacıların kadın ve erkek olarak iki kate-goriye ayrılmasında bir problem görmemiş, zaten başvurucu da bu ayrıma itiraz etmemiştir.80 Bununla birlikte, bir inceleme yapmaksızın, Federasyon’un, testos-teron hormonu hariç olmak üzere eğitim, koçluk, tıbbı destek ve beslenme gibi performansı belirleyen diğer tüm faktörler açısından kadın ve erkeğin eşit ko-numda olduğu iddiasını kabul etmiştir.81 Mahkemeye göre, bu noktadan sonra bu kategorilerde kimin yarışacağını tespit ederken objektif, adil ve etkili araçlar kullanılmalıdır.82 Bu tespitte toplumsal cinsiyet değil, biyolojik cinsiyet esas alın-malıdır çünkü en başta spor müsabakalarındaki kadın ve erkek ayrımı biyoloji baz alınarak yapılmıştır.83Mahkemeye göre, kategorilerin varlığının sebebi, kadınları erkeklere karşı korumak değil, biyolojik olarak dezavantajlı durumda olanları, avantajlı durum-da olanlara karşı korumaktır. İlk durumdakiler genellikle kadınlar iken, ikinci durumdakiler erkekler olmaktadır. Bu açıdan bir kişinin toplumsal ve yasal cinsi-yetinin kadın olması o kişinin erkeksi” biyolojisinin getirdiği avantajları ortadan kaldırmamaktadır. Ancak mahkeme bu varsayımın her zaman geçerli olmadığı-nın farkındadır. Bu yüzden, mevcut davadaki uyuşmazlığın tam da bu noktadan, biyolojik beden ile toplumsal cinsiyet arasında hatalı bir eşleştirme yapılıyor ol-masından kaynaklandığını bildirmektedir.8478  CAS, Semenya, paragraf 547.79  CAS, Semenya, paragraf 548.80  Semenya Decision, Executive Summary, s. 3, paragraf 12.81  CAS, Semenya, paragraf 563-564. Mahkemenin bu değerlendirmesine katılmak mümkün değildir. Pek çok alanda olduğu gibi, sporda da kadınlar erkeklerle pratikte eşit fırsatlara sahip değildir. Mahkemenin hukuki muhakeme yürütürken, özellikle insan haklarına ilişkin bir davada, ideal dünyayı değil, halihazırda içinde bulunduğumuz dünyayı veri alması gerekirdi. Krech, s. 70.82  CAS, Semenya, paragraf 557.83  CAS, Semenya, paragraf 558.84  CAS, Semenya, paragraf 559.T.C. MALTEPE ÜNİVERSİTESİ • Hukuk Fakültesi Dergisi • 2021 / 2Haksız Rekabet mi, İnterfobi mi?: Spor Tahkim Mahkemesi’nin Caster Semenya Kararına İlişkin Bir İnceleme 243Mahkemeye göre, bir kimsenin fiziksel açıdan sahip olduğu avantajı belir-leyen onun yasal statüsü ya da toplumsal cinsiyeti değil, biyolojisidir. Ergenlik döneminden itibaren iki cins biyolojik olarak farklı şekilde gelişmektedir. Or-talama” bir erkeğin salgıladığı testosteron hormonu 7.7 ile 29.4 nmol/L arasında iken, kadınlarda bu oran 0.06 ile 1.68 nmol/L arasında değişmektedir. Taraflarca sunulan bilimsel verilere göre, mahkeme, doğal olarak salgılanan testosteron hor-monunun spordaki performans farkını belirleyen ana etmen olduğuna kanaat ge-tirmektedir. Dolayısıyla bu avantajdan yoksun olan kadınlar, bu hormonal avan-taja sahip olan kadınlara karşı yarışmak zorunda değildir.85 Mahkemenin çoğun-luğuna göre, IAAF, düzenlemelerin gerekli olduğunu göstermeyi başarmıştır.86Ölçülülük ve elverişlilik açısından da mahkeme bu iki kriteri başvurucunun ileri sürdüğü birkaç husus üzerinden eş zamanlı olarak incelemektedir. Bunlardan birincisinde, Semenya, DSD düzenlemelerinin (2018 metni) küçük bir azınlığı etkilese de bir bütün olarak toplum içerisindeki kadının konumunu da olumsuz yönde etkilediğini iddia etmiştir.87 Mahkeme ise, böylesine genel geçer bir de-ğerlendirme yapmaya yetkili olmadığını, bunun için çok katmanlı sosyolojik ve-rilerin incelenmesi gerektiğini, bunun da mahkemenin işi olmadığını, davanın yalnızca somut olaydaki kuralların geçerliliğiyle sınırlı olduğunu bildirmiştir.88İkinci olarak Semenya, aldığı hormon baskılayıcı ilaçların ciddi ve tehlikeli yan etkileri olduğunu, bunu kullandığı dönemde kilo artışı, terleme, odaklanmak-ta güçlük gibi sorunlarla karşılaştığını için düzenlemelerin ölçüsüz olduğunu ileri sürmektedir.89 Federasyon ise testosteron hormonunu istenilen düzeye düşürmek için ameliyatın şart olmadığını, alınan ilaçların yan etkilerinin de ilaç kullanımı sonlanınca bittiğini ve bu etkilerin son derece sınırlı olduğunu bildirmektedir. Mahkeme, bu iddialara ilişkin yaptığı incelemede testosteron baskılayıcı GnrH ilacını, doğum kontrol ilaçlarıyla aynı eksende değerlendirmiştir. Düzenleme-lerin kapsamına giren atletler, doğum kontrol ilacıyla testosteron seviyelerini 5 nmol/L’nin altına düşüremediğinde GnrH ilacına veya cerrahi operasyona baş-vurmaktadır.90Semenya’nın aldığı ilacın yan etkilerine gelince mahkeme dünya üzerinde binlerce normal” XX kromozomlu kadının da gebelikten korunmak için bu ilaç-ları aldığını ve aynı etkiye maruz kaldığını hatırlatmaktadır.91 Uzman raporlarına 85  Semenya Decision, Executive Summary, s. 5, paragraf 21.86  CAS, Semenya, paragraf 580.87  CAS, Semenya, paragraf 587.88  CAS, Semenya, paragraf 588.89  CAS, Semenya, paragraf 590, 595.90  CAS, Semenya, paragraf 592.91  CAS, Semenya, paragraf 598. Doğum kontrol haplarının olumsuz yan etkileri kadınların üzerine yığılmaktadır. Erkeklere yönelik doğum kontrol ilaçları olmasına karşın, yapılan T.C. MALTEPE ÜNİVERSİTESİ • Hukuk Fakültesi Dergisi • 2021 / 2244 Arş. Gör. Serhat ÖZKANgöre, doğum kontrol ilacını başvurucu gibi XY kromozomlu bir kadının alması fark yaratmamaktadır. Ayrıca tüm semptomların alınan ilaçtan kaynaklandığı, bu semptomların kontrol edilemeyeceği ve sürekli bir biçimde devam edeceği kesin değildir.92 Sonuç olarak, mahkeme, hormon seviyesi şartının cerrahi bir operas-yonu gerektirmediğini göz önüne alarak söz konusu düzenlemelerin bu yönüyle orantılılık şartını taşıdığına kanaat getirmiştir.93Semenya’nın düzenlemelerin ölçüsüzlüğüne ilişkin bir diğer iddiası, hormon testinin ve genital bölgenin fiziksel olarak incelenmesinin vücut bütünlüğünü ih-lal ettiği ve psikolojik açıdan zarar verdiğidir.94 Çünkü interseks özellikler her zaman doğumda ortaya çıkmamaktadır. Doğumunda kadın olarak kaydedilmekle birlikte, toplumsal cinsiyeti de kadın olan kendisini kadın olarak gören-tanımla-yan kişiler vardır. Başka bir deyişle, test yapılana dek kendi kadınlıklarından şüp-heye düşmemiş, kadınlığını sorgulamamış insanlar söz konusudur. Federasyon, bu testler sonucunda onlara yeterince kadın olmadığını söylemektedir.95 Semenya gibi bazı interseks” kişiler, farklı” cinsel gelişime-DSD’ye sahip olduğunu bil-memekte, bu testlerle öğrenmektedirler. Semenya, mahkemeye başvurunca bu testlerin daha ileri bir boyutuyla tekrardan yapıldığını, vücudunun ve cinsel du-rumunun medyada tartışma konusu olduğunu ve bu durumun yaşadığı psikolojik sıkıntıyı arttırdığını beyan etmektedir.96Mahkeme cinsiyet testlerinin gerekli dikkat ve özenin gösterilerek yapıl-ması halinde de stres yaratabileceğini kabul etmektedir. Ancak mahkeme, tüm atletlerin doping kontrolleri kapsamında dışarıdan testosteron hormonu alıp al-madığının test edildiği bilgisine sahiptir. Bu testlerin sonuçlarına göre, testoste-ron hormonu yüksek çıkan atletlere bir test daha yapılmaktadır. Bu ikinci testin amacı, fazla çıkan bu hormonları nereden alındığı, bunların doğal mı salgılandı-ğı yoksa dışarıdan mı aldığını tespit etmektir. Atletler, cinsel gelişim çeşitliliği (DSD) durumunda olduğunun ilk aşamada kendisi de farkında olmayabilir. Bu araştırmalarda erkek üreme organına imtiyaz tanınmaktadır. Kadınların maruz kaldığı yan etkiler için bir hassasiyet gösterilmezken, erkeklerin bedenleri ve hormonları söz konusu olduğunda kullanılan dil ve tavır aniden değişebilmektedir. 19. yüzyılda jinekologlar kadın bedeninin üreme faaliyetiyle daha yakından ilişkili olduğunu düşündüğünden kadınlar üzerinde çalışmış, doğum kontrolün yükünü taşımayı kadına bırakmıştır. Bugün de kondom ve vasektomi daha ucuz ve güvenli iken kadın kısırlaştırma (female streilization) çok daha yaygın olarak kullanılmaktadır. https://howwegettonext.com/the-future-of-birth-control-means-facing-up-to-its-sexist-past-848c139a57c3 (erişim tarihi 26.04.2021).92  CAS, Semenya, paragraf 597.93  CAS, Semenya, paragraf 599.94  CAS, Semenya, paragraf 600.95  Buckwald, s. 9.96  Catherina Jean Archibald, ‘Transgender and Intersex Sports Rights’, Virginia Journal of Social Policy & Law, Cilt: 26, Sayı: 3, Yıl: 2019, s. 262.T.C. MALTEPE ÜNİVERSİTESİ • Hukuk Fakültesi Dergisi • 2021 / 2Haksız Rekabet mi, İnterfobi mi?: Spor Tahkim Mahkemesi’nin Caster Semenya Kararına İlişkin Bir İnceleme 245istenmeyen, strese sebep olabilecek testler atletlerin testosteron dopingi aldıkları gibi haksız bir suçlanmadan aklanmasına da vesile olacaktır.97 Bu hususların dı-şında, Semenya, hormon testinin objektif ve tutarlı bir yöntemi olmadığını, testi yapan doktorun öznel değerlendirmelerinin testin yürütülmesinde ve sonuçların alınmasında önemli bir rol oynadığını belirtse de98 mahkeme federasyonun tıp konusunda yetkin kişiler barındırdığını, ayrıca fiziksel inceleme ve laboratuvar sonuçlarından hareket edildiği için androjene hassasiyetinin tespitinde keyfilik olmadığını bildirmiştir.99Orantılılık incelemesinde mahkemenin göz önüne aldığı bir diğer husus, DSD’li atletlerin gizliliğinin sağlanmasıdır. Bilindiği gibi 2018 metni, uluslara-rası müsabakalara ilişkindir, ulusal müsabakaları kapsamamaktadır. Ulusal dü-zeyde yapılan yarışları geçip başarılı olan bir atletin uluslararası müsabakaya katılmaması durumunda rakiplerince o adayın cinsiyet testini geçemediği anla-şılacaktır. Mahkemeye göre, Federasyon DSD’li kadınların medikal sonuçlarının gizliliğini sağlama konusunda genel olarak başarılı olsa da Semenya özelinde başarısız olmuştur. Ancak tek başına bu durum düzenlemelerin adil rekabeti sağ-lamak gibi meşru bir amaç karşısında orantısız olduğu anlamına gelmez. Yine de mahkeme genel olarak orantılılık incelemesinde sonuca ulaşırken bu hususu göz önüne alacaktır.100Bir diğer ölçülülük incelemesi, 2018 düzenlemelerinin hedef aldığı katego-rilere ilişkindir. Değindiğimiz gibi metin, 400 metreden 1 mile kadarki parkur-larda yarışan orta mesafe sporcularına yöneliktir. Semenya, bu parkurların keyfi olarak seçildiğini, hormon dengesinin bu parkurlarda yarışanlar sporcular için etkin bir sonuç doğurmadığını ileri sürmektedir. Çekiç atma veya sırıkla atlama gibi kategorilerde hormonal durumun daha yüksek performans üstünlüğü getirdi-ğine ilişkin doyurucu kanıtlar varken Federasyon’un seçtiği mevcut parkurlarda böyle bir durum yoktur.101 IAAF ise adil rekabet adına getirdiği kısıtlamaların minimum düzeyde kalmasına hassasiyet gösterdiklerini, bu yüzden düzenleme-lerin kapsamına sadece haksız avantaj teşkil edebilecek müsabakaları aldıklarını belirtmiştir.102CAS’ın değerlendirmesine gelirsek, Mahkeme’ye göre, parkurların seçimin-de Federasyon’un yeterince bilimsel dayanakları olduğu söylenemez. Çünkü, Fe-derasyon, düzenlemenin kapsamını 800 metrede başarılı olan sporcuların 1500 97  CAS, Semenya, paragraf 601.98  CAS, Semenya, paragraf 602.99  CAS, Semenya, paragraf 603.100  CAS, Semenya, paragraf 605.101  CAS, Semenya, paragraf 606.102  CAS, Semenya, paragraf 607.T.C. MALTEPE ÜNİVERSİTESİ • Hukuk Fakültesi Dergisi • 2021 / 2246 Arş. Gör. Serhat ÖZKANmetre ve 1 mil uzunluğundaki parkurlarda da başarılı olduğu şeklinde genel ge-çer bir varsayımdan hareketle belirlemiştir. Başvurucu da 1500 metre ve 1 mile ilişkin spesifik bir itiraz dile getirmemiştir.103 Mahkeme öncelikle metni yeniden yazamayacağını veya bu metin üzerinde değişiklik yapamayacağını hatırlatmış, ardından son kertede düzenlemelerinin kapsadığı parkur seviyelerinin ölçüsüz olmadığı bildirmiş, bu seçimlerin mantıklı bir akıl yürütmeye dayandığına, sınır-larının belirgin olduğuna kanaat getirmiştir.104Sonuç olarak, CAS, 2018 DSD düzenlemelerinin ayrımcı olduğunu kabul etmekle birlikte üçte iki çoğunlukla Semenya’nın iddialarını reddetmiş, 2018 metnini askıya almaya gerek olmadığına karar vermiştir. Mahkemeye göre, met-nin DSD’li-interseks kadınlar için getirdiği yükümlülük, kadınlar kategorisinde adil bir rekabetin sağlanması gibi meşru bir amaca hizmet etmektedir. Bu ama-cın gerçekleştirilmesi için yapılan düzenlemeler gerekli, elverişli ve orantılıdır. Kısaca, mahkeme ölçülülük bahsinde tüm bu başlıkları değerlendirdiğinde, son kertede metnin ölçülülük şartını sağladığı kanaatine varır.105 Ancak, teoride öngö-rülen bu şartların, pratikte nasıl yerine getirileceği konusunda ciddi endişelerinin olduğunu, ilgili atletlerin 5 nmol/L seviyesini sürekli bir biçimde korumalarının güçlüğünü, test sonuçlarının birkaç gün sonra çıktığı, bazen atletlerin yanlışlıkla bu eşiği aşabileceğini ve atletin diskalifiye olabileceği,106 1500 metre ve 1 mil uzunluğundaki yarışlar için hormon şartının gerekliliği konusundaki kanıtların çok da doyurucu kanıtlar olmadığını belirtmiştir.107Bununla birlikte mahkeme, uygulamada çıkan problemler ışığında veya metnin kapsamının değiştirilmesi durumunda mevcut orantılı olma halinin bo-zulabileceğini bildirmiş, IAAF’yi çıkacak güçlükleri ciddiyetle ele almaya çağır-mıştır.108 Kısaca, Semenya davayı kaybetmiştir. Federasyon, Mahkemenin Chand kararında talep ettiği ilgili kadınların erkeğe denk bir performans avantajına sahip olduğunu gösteren bir delil sunamamasına karşın, 2018 metninin iptal talebini reddetmiştir.109 İsviçre Federal Mahkemesi de temyiz incelemesi sürecinde sadece Semenya için 2018 metninin yürürlüğünün durdurmuş110 ancak sonunda CAS’ın kararını onaylamıştır. Ardından Semenya Şubat 2021 tarihinde AİHM’e başvur-muştur.111103  CAS, Semenya, paragraf 608.104  CAS, Semenya, paragraf 609.105  CAS, Semenya, paragraf 620.106  CAS, Semenya, paragraf 614.107  CAS, Semenya, paragraf 623.108  CAS, Semenya, paragraf 624.109  Erikainen, s. 141.110  Erikainen, s. 151.111  https://www.bbc.com/sport/athletics/54973244 (erişim tarihi 06.05.2021).T.C. MALTEPE ÜNİVERSİTESİ • Hukuk Fakültesi Dergisi • 2021 / 2Haksız Rekabet mi, İnterfobi mi?: Spor Tahkim Mahkemesi’nin Caster Semenya Kararına İlişkin Bir İnceleme 247V. 2018 DÜZENLEMELERİ VE SEMENYA KARARINA İLİŞKİN BİR DEĞERLENDİRMEMahkemenin Semenya kararında yürüttüğü muhakeme ve 2018 metninin kapsa-mı birtakım problemleri bünyesinde barındırmaktadır. Düzenlemelerin kapsamından başlayacak olursak, Mahkeme, düzenlemelerin kapsamına 1500 metre ve 1 millik parkurları almak için yeterli bilimsel kanıtlar olmadığını söyleyerek Federasyon’un seçimini eleştirmiş ama yine de bu seçimi ölçülülük ilkesine aykırı görmemiştir. Sadece Federasyon’a daha fazla veri elde edilene kadar söz konusu düzenlemeleri bu parkurlar bakımından uygulamamayı tavsiye etmiştir. Bir başka deyişle, DSD’li kadın atletler, Federasyon’un iyi niyetine terkedilmiştir. Ayrıca, Mahkeme, mevcut düzenlemeler kapsamında, DSD’li bir sporcunun, bazı müsabakalar bakımından ka-dın”, bazıları bakımından erkek” sayılabileceği sorununu göz önüne almamıştır.112Mahkeme kararında yalnızca hormonal duruma odaklanmış, interseks kadınla-rın bir avantaja sahip olduğu ve bu avantajın da testosteron hormonundan kaynaklan-dığını bildirmiştir. Başka bir deyişle, XY kromozomlu kadınları odağına alan 2018 metnini, kromozomlar açısından incelememiş, erkeklikle ilişkilendirilen XY kromo-zomunun bir avantaj yaratmadığını da söylemiştir. Mahkeme bu görüşünde haklı ise, yüksek testosteron hormonu salgılayan XX kromozomlu kadınların, kadınlar kate-gorisinde yarışmasında bir sakınca yoktur. O halde, performansı belirleyen tek et-men olarak hormon seçildiğinde, yalnızca XY kromozomlu kadınları hedef alan bu düzenlemelerin neden gerekli olduğu cevaplanmamış bir sorun olarak durmaktadır.113Öte yandan, Mahkeme, XY kromozomunun performans avantajı sağlaya-cağını kabullenseydi konuya ilişkin daha önce verdiği Chand kararıyla çelişmiş olacaktı. Çünkü Chand kararında, CAS, açıkça kromozomun bir kabul edilebilir-lik kriteri olamayacağını ifade etmiştir.114 Federasyon da atletik performansta be-lirleyici olanın testosteron hormonu olduğunu sıklıkla ifade etmesine karşın, yine de kimin kadın” sayılacağı hususunda kromozomlara kurucu bir rol atfetmekten kendini kurtaramamıştır.115Semenya  kararında  Mahkemenin  ölçülülük  incelemesi  de  problemlidir. Mahkeme konuya ilişkin daha önce verdiği Chand kararında, avantajın miktarına odaklanmış, interseks kadınların kadın kategorisinde yarışmasının engellenmesi için diğer kadınlardan yüzde 10-12 daha fazla olmasını, başka bir ifadeyle, he-men hemen erkeğe denk bir avantajının olmasını aramış ve bu avantajın salt hor-monal durumdan kaynaklanması gerektiğini belirtmişti. Oysa Semenya kararında avantajın miktarını tartışmamıştır.116112  Krech, s. 74.113  Holzer, s. 400.114  Krech, s. 72.115  Erikainen, s. 142-143.116  Erikainen, s. 141.T.C. MALTEPE ÜNİVERSİTESİ • Hukuk Fakültesi Dergisi • 2021 / 2248 Arş. Gör. Serhat ÖZKANTek başına testosteronun atletik avantaj getirdiği kabul edilse bile, DSD’li kadınların ortalama erkek düzeyi olarak kabul gören seviyede testosterona sahip olduğu durumlar oldukça nadirdir. Hiperandrojen bir kadın, ortalama” bir ka-dından üç kat fazla testosteron miktarına sahip olsa da bu miktar, 5.25 nmol/L’ye tekabül etmekte, yine erkekler için kabul gören alt sınırın aşağısında kalmaktadır. Dolayısıyla bu avantajın miktarının ilaç kullanmayı gerektirecek boyutta olmadı-ğı söylenebilir. Semenya’nın sonuçları gizli tutulduğu için, atletin hormon düzeyi bilinmemektedir.117Testosteron hormonu ile atletik performans arasındaki ilişkiye dair, Prof. Holt’un görüşü kayda değerdir. Holt’a göre, doğal olarak salgılanan testosteron hormonu-nun atletik performansı arttırdığını ispat etmek için farklı alanlardan büyük bir elit sporcu topluluğu ile deney yapılmalı ve yüksek performans gösteren sporcuların ba-şarılarının kaynağında testosteron hormonu olduğu gösterilmelidir. Böyle bir kanıt bulunsa dahi bu ilişkili olma halidir, neden-sonuç ilişkisi değildir.”118 Holt’un eleştiril-mesi gereken yanı, yapılan deneyin sonucunun, ancak o deneklerin içinde bulunduğu koşullarda ve yine ancak o denekler bakımından geçerli olabileceğini, bu sonuçların evrenselleştirilemeyeceğini göz ardı etmiş olmasıdır. Mahkeme ise bu noktaya ilişkin olarak, fazla testosteron miktarının performansta ne kadarlık bir artışa denk düştü-ğünün tam bir deneyinin etik gerekçelerle yapılamayacağını, ancak elindeki mevcut veriler ışığında bir karar vermek zorunda olduğunu belirtmiştir.119Antropolog Prof. Karkazis ise hormon konusunda daha nettir. Karkazis’e göre, hormon diğer biyolojik özelliklerden ve kültürel ögelerden izole bir şekil-de çalışmaz.120 Kişinin testosterona verdiği yanıt, kategorik değil, bağlamsaldır.121 Belirleyici olan, hormon seviyesinden çok, vücudun o hormonu ne şekilde iş-lediği ve kullandığıdır. Bazen avantaj olarak görülen hormon dengesi kaslarda körelmeye, kalp rahatsızlıklarına veya çarpık büyümeye de sebep olabilir.122 Bu yüzden, bir sporcunun salt testosteron oranını bilerek atletik performansını tah-min etmek mümkün değildir.123 Testosteronu atletik performansla ilişkilendiren varsayımlara rağmen, başarılı atletlerin, daha az başarılı olanlardan daha yük-sek bir testosteron hormonuna sahip olduğunu gösteren bir kanıt yoktur.”124 Da-117  Byczkow/ Thompson, s. 330.118  CAS, Semenya, paragraf 124.119  CAS, Semenya, paragraf 582.120  Rebecca M. Jordan-Young/ Katrina Karkazis, Testosterone: An Unauthorised Biography, Harvard University Press, London, 2019, s. 168.121  https://www.theguardian.com/science/2019/dec/07/katrina-karkazis-cannot-use-testosterone-divide-people-male-female-gender-aggression-sexual-function (erişim tarihi 27.09.2021).122  Byczkow/ Thompson, s. 330.123  M. Jordan-Young/ Karkazis, s. 157.124  Erikainen, s. 135.T.C. MALTEPE ÜNİVERSİTESİ • Hukuk Fakültesi Dergisi • 2021 / 2Haksız Rekabet mi, İnterfobi mi?: Spor Tahkim Mahkemesi’nin Caster Semenya Kararına İlişkin Bir İnceleme 249hası, testosteron ile atletik performans arasında bağ kuran çalışmalar son derece sınırlıdır ve bu çalışmalar da kadınlar üzerinde değil erkekler üzerinde yapılmış-tır.125 Genel itibariyle erkeklerdeki testosteron miktarı daha fazla olduğu için ve Federasyon da cinsiyet ayrımında kriter olarak hormon seviyesini seçtiği için, geleneksel olarak erkeklikle ilişkilendirilen özellikler kolaylıkla testosteron hor-monuna atfedilebilir hale gelmiştir.126Bu davalarda, CAS heyeti,127 fen bilimlerinin sunduğu veriye sosyal bilimler-den daha fazla değer biçmiştir. Chand kararında CAS, deney ve gözleme dayanan fen bilimlerinin gerçek bir bilim dalı olarak hakikati yansıttığını düşünmüş, sos-yal bilimlere ise bir takım temelsiz iddialar ve destekten yoksun spekülasyonlar gözüyle bakmıştır. Örneğin, Mahkeme, Chand’ın 2011 metninin iptaline dayanak için sunduğu bir makaleyi bilimsel bilgiye ve deneye dayanmayan sosyolojik bir görüş” olarak nitelemiştir.128 Federasyon’un sunduğu uzman raporlarına daha çok güvenmiş, böylelikle fen bilimlerini objektiflik, sosyal bilimleri ise sübjek-tiflikle eşleştirmiştir.129 Mahkeme, Karkazis’in bilimcilik (scientism) olarak ad-landırdığı130 aynı tarz muhakeme usulüne, Semenya kararında da devam etmiştir. Semenya’nın sunduğu uzman raporları Federasyon’un metodolojik kusurlarını, dayandığı verilerdeki hesap hatalarını, etik ve insan hakları açısından yarattığı sıkıntıları göstermesine rağmen, Mahkeme tarafından ciddiye alınmamıştır.131Kısacası CAS, hukuki bir inceleme yaptığını hatırlatsa da çağdaş insan hak-larının geldiği noktayı bir kenara bırakarak hükmünü bilimsellik alanı içerisinde uzmanların raporlarına dayanarak kurmayı tercih etmiştir. Bu bilimsel bilginin nesnel, tarafsız ve güvenilir bir bilgi olduğu fikrinin özellikle hukukçular ara-sında oldukça yaygın olduğuna işarettir. Mahkeme, bu davada, muhakeme ge-liştirme ve karar verme sürecinin tarafsızlıkla yapılabileceği şeklinde geleneksel görüşe bağlı kalmıştır.132 Oysa Eleştirel Hukuk Çalışmaları akımının gösterdiği 125  Buckwald, s. 31.126  https://www.theguardian.com/science/2019/dec/07/katrina-karkazis-cannot-use-testosterone-divide-people-male-female-gender-aggression-sexual-function (erişim tarihi 27.09.2021).127  CAS heyetinin tarafsızlığını ve insan hakları konusunda uzmanlığını da ele almak gerekir. AİHM, Mutu and Pechstein v. Switzerland (2018) davasında CAS heyetinin atanma sürecinin bağımsızlık ve tarafsızlık açısından 6. maddeye uygunluğunu incelemiştir. AİHM, ihlal kararı vermemiş olsa da iki yargıç karşı oy yazısında CAS yargıçlarının atanma sürecinin 6. maddede öngörülen şartları sağlamadığını belirtmiştir. Holzer, s. 406.128  Chand, paragraf 463; Erikainen, s. 153.129  Bu bölünmeye genellikle cinsiyetlendirilmiş bir bakış da eşlik etmektedir. İlk kısım erkeğin ve erkeksiliğin alanına giriyorken, ikinci kısım kadınlık ve kadınsılıkla ilişkilendirilmiştir. Holzer, s. 393.130  Erikainen, s. 150.131  Holzer, s. 393-394.132  Holzer, s. 394.T.C. MALTEPE ÜNİVERSİTESİ • Hukuk Fakültesi Dergisi • 2021 / 2250 Arş. Gör. Serhat ÖZKANgibi tüm uyuşmazlıklar sosyal ve siyasal bağlam içerisinde cereyan eder. Her karar, mevcut çıkar çatışmasında bir tercihi yansıtır, hukukta tarafsızlığa erişmek mümkün değildir. Tüm çıkar çatışmalarından azade, değerler açısından nötr bir hukuk olmadığı gibi, böyle bir mahkeme kararı da yoktur.133Bilimselliğe gelince, bilimin sunduğu verilere de kuşkuyla yaklaşmak ge-rekir. Bilimin evrensellik ve nesnellik iddiası feminist kuramcılar tarafından çü-rütülmüş, bilimsel bilginin iktidarın toplumu denetim altına almasının araçların-dan biri olduğu gösterilmiştir.134 Başka bir ifadeyle, üretilen her bilgi, bize özgü düşünme biçimlerinden doğmakta, bizim önyargılarımızdan, beklentilerimizden etkilenmektedir. Araştırmayı yapan kişinin dünya görüşünden, araştırmasına da-yanak olarak seçtiği malzemelere kadar, araştırmacının maaşını nereden aldığı ve araştırmayı kimin fonladığı da sorgulanmalıdır. Bilim, kaçınılmaz olarak, gerçe-ğe ancak belli bir pencereden bakabilmekte ve onun da çok küçük bir bölümünü yansıtmaktadır.135Bu noktada, konunun dışına çıkma pahasına da olsa, CAS kararında tar-tışılmayan bir hususa daha eğilmek gerekir. Bu husus, interseks atletlere ya-pılan hormon testinin ırksal ayrımcılıkla kesişen yönüdür. Bu testin yapılması Federasyon’un tıbbi personelinin DSD’nin varlığına dair kuşkulanmasına bağlı-dır. Beyaz gözler tarafından yapılan değerlendirmede genellikle yoksul yerlerden gelen Afrikalı kadınlardan kuşkulanılmış, siyahi kadınlar Batı kültürünün idealize ettiği kadınsılıktan yoksun görülüp teste tabi tutulmuştur.136 Örneğin, 2016’daki 800 metre yarışında sırasıyla gümüş ve altın madalyalar kazanan Burundili Fran-cine Niyonsaba ile Kenyalı Margaret Wambui’nin de cinsiyetlerine dair eşitli iti-razlar ve spekülasyonlar yapılmıştır.137 En trajik olanı, kariyeri bitirilen Ugandalı atlet Annet Negesa’nın durumdur. Negesa yeterli ölçüde aydınlatılmadan zorla cerrahi müdahaleye maruz bırakılmış ve bu müdahale sonucunda eski performan-sına bir daha asla kavuşamamıştır.138 Dolayısıyla mevcut testosteron düzenleme-lerinin beyaz ve batılı kadınlardan ziyade, siyahi kadınların vücut bütünlüğünü ve özel yaşama saygı hakkını tehdit ettiği görülmektedir. Siyahi kadınların etnik ve genetik özellikleri, onları beyaz ve batılı otoriterlerin çizdiği kadınlık ölçülerine karşı dezavantajlı bir konuma sokmuştur.139133  Adnan Güriz, Hukuk Felsefesi, Siyasal Kitabevi, Ankara, 2020, s. 429-430.134  Alev Özkazanç, Feminizm ve Queer Kuram, Dipnot Yayınevi, Ankara, 2015, s. 114-120.135  A. Kadir Çüçen, Bilim Felsefesine Giriş, Sentez Yayıncılık, Bursa, 2013, s. 203-206.136  Holzer, s. 401.137  https://www.theguardian.com/sport/2019/feb/13/caster-semenya-iaaf-report (erişim tarihi 26.04.2021).138  Human Rights Watch, s. 1-2; Annet Negesa’nın yaşadıklarını anlatan belgesel için bkz. https://www.youtube.com/watch?v=Af4CIrCL3D0 (erişim tarihi 29.10.2021).139  Erikainen, s. 130-131; Ayrıca bkz.: Lindsay Park Pieper, ‘Sex Testing and the Maintenance of Western Femininity’, The International Journal of the History of Sport, Cilt: 31, Sayı: 13, Yıl: 2014.T.C. MALTEPE ÜNİVERSİTESİ • Hukuk Fakültesi Dergisi • 2021 / 2Haksız Rekabet mi, İnterfobi mi?: Spor Tahkim Mahkemesi’nin Caster Semenya Kararına İlişkin Bir İnceleme 251Bununla birlikte, IAAF’nin, DSD’li atletlere ilişkin politikasını belirlediği toplantılar çeşitlilikten yoksun bir şekilde yapılmış, çok sınırlı sayıda aktivist bazı toplantılara katılmış, hiçbir DSD’li atlet çağrılmamıştır. Federasyonun etik komitesi de beyazlardan oluşmaktadır.140 Dolayısıyla mevcut testosteron kural-ları, kadın bedenini beyaz ve batılı kadın standardına göre disipline eden iktidar ilişkilerinin bir parçasını oluşturmaktadır. Performans arttıran bir faktör olarak sadece testosteron seviyesine odaklanmak kadınların nasıl görünmeleri gerek-tiğiyle ilgili heteroseksist standardı yeniden üretmektedir.141 Tam da bu nedenle, BM bünyesindeki İnsan Hakları Konseyi de Mart 2019 tarihli kararında spor or-ganizasyonlarını, kadınları spora katılmaları için gereksiz tıbbi prosedürlerden geçirmeye bir son verme çağrısı yapmış, ırk ayrımcılığının kadını ve erkeği aynı şekilde etkilemediğini, ırksal ayrımcılığın özel dikkat gerektiren, kadınları daha derinden etkileyen ve açıkça tanımlanması gereken özel bir boyutu olduğunu ka-bul etmiştir.142 Dünya Tıp Birliği (World Medical Association) de etik gerekçeler-le tüm doktorlara herhangi zorlayıcı bir tıbbi neden olmadan testosteron düşürü-cü ilaçlar yazmamalarını tavsiye etmiştir.143 Kısacası, 2018 düzenlemeleri mevcut haliyle ayrımcılık yasağına, vücut bütünlüğüne aykırıdır. Adil rekabet adına, bir-takım fiziksel ve biyolojik özellikler baz alarak mevcut ırkçı ve cinsiyetçi ögeler güçlendirilmektedir.Her şeyden öte, bazı kadınların, beyaz-batılı-heteronormatif sistem içerisin-de, spor müsabakalarında biyolojik bir avantajı olduğu kabul edilse bile bu avan-tajın adil olmadığı, haksız bir avantaj olduğu söylenebilir mi? Hangi kadınların, kadın sayılacağı konusu, nasıl bizim içinde yaşadığımız cinsiyet rejiminin kimleri kadın saymak istediğiyle ilgiliyse, hangi fizyolojik avantajın haksız (unfair) oldu-ğu konusu da bizim hangi avantajı haksız olarak görmek istediğimizle ilgilidir.144Örneğin, yüzücü Michael Plelps’in kol ve ayak bilekleri çift eklemlidir.145 Kol genişliği ortalama bir yüzücüden çok daha fazladır ve vücudu daha az lak-tik asit salgıladığı için dinlenme süresi daha kısa olmaktadır. Boyuna göre kısa olan bacaklarının da hızlı yüzmesini sağladığı düşünülmektedir.146 İngiliz atlet Dina Asher-Smith de genetiğinden kaynaklı gelişmiş ve iri bir vücuda sahiptir.147 140  CAS, Semenya, paragraf 154.141  Holzer, s. 403.142  UN General Assembly, Human Rights Council, A/HRC/40/L.10/Rev.1 20 Mart 2019.143  Holzer, s. 392.144  Buckwald, s. 34.145  Byczkow/ Thompson, s. 336.146  https://www.liveabout.com/michael-phelps-body-proportions-and-swimming-1206744 (erişim tarihi 26.04.2021).147  https://www.theguardian.com/commentisfree/2019/may/05/caster-semenya-is-a-victim-of-rules-that-are-confusing-and-unfair (erişim tarihi 26.04.2021).T.C. MALTEPE ÜNİVERSİTESİ • Hukuk Fakültesi Dergisi • 2021 / 2252 Arş. Gör. Serhat ÖZKANBrittney Griner de basketbol takımının en uzun boylu, en baskın oyuncularından birisidir.148 Profesyonel spor zaten eşitsiz bir alandır, en iyi sporcuların vücutları insanların çoğunluğundan farklıdır. Cinsel gelişim farklılığı olarak tanımlanma-yan diğer farklılıklardan sporcular çıkar sağlarken, Semenya’nın doğal hormon dengesini baskılamak zorunda kalması haksızdır.149 Sporda başarıyı belirleyen pek çok faktör vardır ve hepsi birlikte sonucu etkilemektedir. Michael Pleps’in rakiplerine karşı fiziksel durumunun getirdiği avantajlar, toplumun erkeklerden beklediği özelliklerle uyumlu olduğu için Pleps’in rekabetteki üstünlüğü sorgu-lanmamaktadır.150 Semenya’nın ise fiziksel durumu kadınlığa ilişkin toplumsal beklentilerle uyumlu olmadığı için, başarıları doğrudan onun hormon dengesine bağlanmaktadır.SONUÇİnsanlar kuşkusuz biyolojik-genetik ve hormonal açıdan birbirinden farklı-dır. Bu farklılığın spordaki başarı üzerinde etkisi vardır. Bu nedenle Federasyo-nun adil rekabet adına, birtakım biyolojik özellikleri baz alarak sporcuları ka-tegorilere ayırması meşrudur. Ancak pek çok spor otoritesi gibi Federasyon da insan çeşitliliğini kadın ve erkek olmak üzere iki kategoriye sıkıştırmakta ve bu şablona sığmayan benliklerin varoluşunu tehdit etmektedir. Tipik formların dı-şında kalan sporcuların mevcut ikili kategorizasyon karşısındaki konumu, spor otoritelerinin dayandığı ön kabulleri sorgulanmasına vesile olmaktadır.Her şeyden önce kadınların kas gücü ve çeviklik açısından erkeklerin geri-sinde olduğu fikrine kuşkuyla yaklaşmak gerekir. İlk bakışta kadınla erkek ara-sındaki fiziksel güç farkı nesnel bir yere oturuyor olabilir. Ancak bu farkın kay-nağını değişmeyen bir takım genetik özelliklerde aramak biyolojik indirgemeci bir yaklaşımdır. Şenel’e göre, insanın kültürel-toplumsal evrimi biyolojik evri-mini bir hayli geride bırakmıştır. Başka bir deyişle, biyolojik olanın toplumsalı belirlemesinden ziyade toplumsal olanın biyolojiyi belirlemesi söz konusudur. Doğal-biyolojik bedene toplumsal-kültürel ögeler yön vermektedir.151 Cinsiyetle-re yüklenen roller nedeniyle kadınlar kuvvet gerektiren işleri yapmaya muktedir görülmemiş ve fiziksel güç gerektiren işler erkek işi olarak kökleşmiştir. Küçük yaşlardan beri kadınlar, kendilerine uygun görülmediğinden kas dokusunu geliş-tirecek işlerden uzak durmuş, durmadığında da uzak tutulmuş, erkekler ise tam tersi bir şekilde fiziksel gelişimin önünü açan mesleklere ve spor dallarına teşvik edilmiştir. Durum böyleyken, cinsler arasındaki performans farkını biyolojiye in-148  Buckwald, s. 36.149  https://www.theguardian.com/commentisfree/2019/may/05/caster-semenya-is-a-victim-of-rules-that-are-confusing-and-unfair (erişim tarihi 26.04.2021).150  Byczkow/ Thompson, s. 336.151  Alaeddin Şenel, İnsanlık Tarihi, İmge Kitabevi, Ankara, 2006, s. 110-113.T.C. MALTEPE ÜNİVERSİTESİ • Hukuk Fakültesi Dergisi • 2021 / 2Haksız Rekabet mi, İnterfobi mi?: Spor Tahkim Mahkemesi’nin Caster Semenya Kararına İlişkin Bir İnceleme 253dirgemek ve salt testosteron miktarını da bir cinsiyet belirleyeni olarak seçmek, beklenenden yüksek testosterona sahip kadınların kadın kimliğinin dışına itilme-sine hatta patolojikleştirilmesine sebep olmaktadır. Ayrıca boy uzunluğu, ağırlık, kas kütlesi, çeviklik ve diğer genetik özellikler açısından aynı cinsin üyeleri ara-sında da önemli farklar vardır.IAAF bünyesinde çalışan Eric Vilain, cinsiyetleri birbirinden ayıran tek bir kriter olmadığını söyleyerek çizilen her sınırı, kum üzerinde çizilen bir çizgi-ye benzetir. Yazara göre, tıbbı bir perspektiften yapılan cinsiyet kategorizasyonu aynı zamanda ideolojik bir boyut taşır. Çünkü zamanının iklimine göre, yapılan bu tanımlara toplumun cinsiyetlerden beklediği performanslara bağlı politik kay-gılar eşlik eder.152 Sporda, kişiyi başarıya götüren fiziksel kuvvet-hız- ağırlık- çe-viklik gibi yetiler kadınlarda da gelişmiş olmasına karşın, bu özellikler gelenek-sel olarak erkeklikle ilişkilendirilen özelliklerdir. Nitekim, spor otoritelerinin, bir kadının o kadar hızlı koşamayacağı, koşabiliyorsa demek ki kadın olmadığı ya da yeterince kadın olmadığı şeklindeki yargısı buna bir örnektir.153 Kadın bedeni de testosteron salgılamasına karşın, bu hormon kadınlara tamamen yabancı bir hor-mon muamelesi görmektedir.154 Bu nedenle, bir kadın beklenenden yüksek tes-tosteron hormonuna sahip olunca, bu fazla” miktar baskılanmak istenmektedir.Erkekler kategorisinde yarışacak sporcular için ise testosteron bakımından bir üst sınır yoktur.155 Bir erkeğin rakiplerinden daha fazla testosteron salgılaması veya boy uzunluğu-kas miktarı açısından rakiplerine karşı biyolojik bir avanta-jının olması, haksız avantaj olarak görülmemektedir. Bu özellikler zaten erkek-liğin doğal bir uzantısı olarak kabul edilmektedir. Sporda başarılı olan kadın ise, kadınlığın” sınırını aşmakta, yeterince kadın olmamakla suçlanmaktadır.156 Bu nedenle, Semenya’nın aldığı madalyalar, doğrudan onun yüksek testosteron hor-monuna bağlanmaktadır. Kısacası, Federasyon kadınlara şu mesajı vermektedir: Profesyonel sporda kadın olarak varlık gösterecekseniz de erkeklerin gerisinde kalın, ne yapacaksınız kadınlardan beklenen düşük performans skalası içinde ya-pın.” Bu görüşü, yüz yıl önce sporu salt bir erkek uğraşı olarak gören zihniyetin bugünkü yansıması olarak yorumlamak mümkündür.Buradan ulaştığımız sonuç şudur ki kadınların ayrı bir kategoriye yerleştiril-mesindeki amaç, adil rekabeti sağlamaktan ziyade sporun bir erkek alanı” olarak içsel bütünlüğünü muhafaza etmektir. Federasyon, sporun feminize” olacağını düşündüğü için cinsiyet testleri aracılığıyla kadınları ayrı bir kategoride konum-152  Vilain vd., s. 158.153  Buckwald, s. 19.154  Erikainen, s. 124.155  Holzer, s. 400.156  Erikainen, s. 27; Byczkow/ Thompson, s. 338.T.C. MALTEPE ÜNİVERSİTESİ • Hukuk Fakültesi Dergisi • 2021 / 2254 Arş. Gör. Serhat ÖZKANlandırıp marjinalleştirmiştir.157 Federasyon’un uyguladığı cinsiyet testleri ataerki-nin ve iki kutuplu cinsiyet rejiminin sürekliliğine hizmet etmektedir.158Yukarıda savunduğumuz gibi, cinsel farkın kültürel olarak inşa edildiğini söylemek, bu farkın uydurma olduğunu ya da hiçbir değerinin olmadığını söy-lemek anlamına gelmez. Problem, bu farkın cinsiyetlendirilmiş bir şablon içinde sabitlenip sürdürülmek istenmesinden kaynaklanmaktadır. Kişinin doğumundan itibaren ilgili otoriteler, bedensel-fizyolojik-hormonal özelliklere önce cinsel bir kimlik atamakta, sonra da bu farkları kutuplaşmış ikiliklerin içine sıkıştırmakta-dır. Chand ve Semenya ile beraber, azımsanmayacak sayıda kadının, müsabaka-lardan dışlanması veya yan etkilerine rağmen ilaç kullanmak zorunda bırakılması, Federasyon’un adil rekabeti iki kutuplu cinsiyetçi düzenin sınırları dışında düşü-nemediğini göstermektedir. Oysa, Federasyon’un kendi ekibinden Eric Vilain’in de belirttiği gibi, cinsiyet siyah-beyaz bir ikilikten ziyade bir spektrum üzerinde seyretmektedir. Dolayısıyla kurumların, adil rekabeti sağlamak için kadın-erkek ayrımı yerine daha kapsayıcı kabul edilebilirlik politikaları geliştirmeleri zorun-ludur.Kapsayıcı olmak demek, tipik formların dışında kalan bedenler için non-binary veya interseks adıyla yeni bir kategori açmak değildir. Çünkü interseks varoluş da oldukça geniş ve karmaşık bir durumdur. Bu yüzden her iki cinsin organını taşıyan değil, tipik cinsiyet formlarının içerisine sığmayan kişi olarak tanımlanmaktadır. Başka bir deyişle, interseks sporcular, kadınlıkla erkeklik ara-sında bir yerde değil, dışında bir yerde durmaktadır. Sonuç olarak, sporda yeni açılacak interseks veya non-binary kategorisi makbul bedenler üzerinden ikili cinsiyet rejiminin güçlendirilmesine hizmet edecektir. Bu kategorinin açıldığı durumda, kişinin beyanına bakmaksızın, onu interseks kategorisinde yarışmaya zorlamak problemlidir. Hukuken kadın cinsiyetinde olan ve kesin bir dille kadın olduğunu beyan eden Semenya’yı interseks veya non-binary kategorisine sok-mak adil bir çözüm olmayacaktır.159157  Krech, s. 69.158  Buckwald, s. 12-14.159  Erikainen, s. 155-156. IAAF’nin ekibinden Dr. Stephane Bermon, 2018 yılında verdiği bir röportajda, interseks atletlerin medyaya yansıyan bir ya da iki kişiden ibaret olmadığını, düşünülenden daha fazla sayıda interseks sporcu olduğunu ve bu nedenle 5 ya da 10 yıl içinde kadın ve erkek kategorilerine ek olarak interseks kategorisinin açılacağını tahmin ettiğini söylemiştir.  https://www.theguardian.com/sport/2018/apr/26/iaaf-doctor-calls-for-intersex-category-athletics-caster-semenya  (erişim  tarihi  22.09.2021)  Örneğin,  İskoçya  Atletizm Federasyonu, ikili cinsiyet sisteminin dışındaki sporcular için 2019’dan itibaren non-binary kategorisi açmıştır. Önemli olan nokta şudur ki İskoçya Federasyonu bu kategorinin varlığının trans veya interseks olarak tanımlanan kişilerin kadın ya da erkek kategorilerinde yarışmasına bir halel getirmeyeceğini en azından ilke düzeyinde kabul etmiştir. Oysa IAAF’nin interseks kategorisine yeşil ışık yakmasının nedeni bir tehdit olarak algıladığı cinsel çeşitliliğe karşı cinsel ikiliği muhafaza etmektir. Erikainen, s. 156.T.C. MALTEPE ÜNİVERSİTESİ • Hukuk Fakültesi Dergisi • 2021 / 2Haksız Rekabet mi, İnterfobi mi?: Spor Tahkim Mahkemesi’nin Caster Semenya Kararına İlişkin Bir İnceleme 255Federasyon 2011 ve sonrasında yayımladığı metinlerde artık yaptığı işlemin cinsiyet belirleme amacı taşımadığını ileri sürse de160 yaptığı test bir cinsiyet tes-tidir. Tam da bu nedenle, BM İnsan Hakları İzleme Örgütü’nün Aralık 2020’de yayımladığı bir rapor, cinsiyet testlerinin mevcut haliyle de insan hakları açısın-dan problemli olduğunu teslim etmektedir.161 Bu testler, adil rekabet adı altında cinsiyetlere ilişkin yerleşik kültürel kodların sürdürülmesine hizmet etmektedir. Bizim savunduğumuz görüşe göre de cinsiyet kategorisini tümden ortadan kal-dırmak, ilgili spor dalının niteliğine uygun düştüğü ölçüde ayrışmayı boy uzunlu-ğu-ağırlık-beceri-eğitim veya ilgili diğer özellikler ekseninde sağlamak gerekir.162 Eğer kişiler illa ki bir cinsel kimlikle tanımlanmak zorundaysa, bunun tespitinde asıl olan hormon düzeyi veya kromozomlar değil, kişinin kendi beyanı olmalıdır. Semenya’nın dış görünüşü ve tavırları üzerinden yapılan spekülasyonlar, cinsi-yetin en başından beri biyolojik-genetik bir olgu olmaktan ziyade, toplumsal-si-yasal bir kategori olduğunu kanıtlamaktadır.160  Erikainen, s. 144.161  Human Rights, s. 103-119.162  Archibald, s. 265, 275.T.C. MALTEPE ÜNİVERSİTESİ • Hukuk Fakültesi Dergisi • 2021 / 2256 Arş. Gör. Serhat ÖZKANKAYNAKÇAARCHİBALD, Catherina Jean, ‘Transgender and Intersex Sports Rights’, Virginia Jour-nal of Social Policy& Law, Cilt: 26, Sayı: 3, Yıl: 2019.BAVİNGTON, L. Dawn, Sex control in women’s sport: A history of the present regu-lations on hyperandrogenism in female athletes”, Vikki Krane (ed.), Sex, Gender, and Sexuality in Sport: Queer Inquiries, Routledge, Oxford, 2019.BUCKWALD, Jordan, ‘Outrunning Bias: Unmaking the Justifications for Excluding Non-Binary Athletes in Elite Sport’, Harvard Journal of Law and Gender, Cilt: 44, Sayı: 1, Kış 2021.BYCZKOW, Michelle / THOMPSON, Kirsty, ‘Testosterone Maketh the Man or Wo-man: Slowing down Caster Semenya’, New Zealand Women’s Law Journal, Sayı: 3, Yıl: 2019.COGGON, John / HAMMOND, Nasatha / HOLM, Soren, ‘Transexuals in Sport Fair-ness and Freedom’, Sports Ethics and Philosophy, Sports Ethics and Philosophy, Cilt: 2, Sayı: 1, Yıl: 2008.COLEMAN, Doriane Lambelet, ‘Semenya and ASA v IAAF: Affirming the Lawfulness of a Sex-Based Eligibility Rule for the Women’s Category in Elite Sport’, Sweet & Maxwell’s International Sports Law Review, Sayı: 19, Yıl: 2019.COOPER, Emily J., ‘Gender Testing in Athletic Competitions-Human Rights Violations: Why Michael Phelps is Praised and Caster Semenya is Chastised’, Journal of Gender, Race & Justice 14, No: 1, Fall 2010.ÇÜÇEN, A. Kadir, Bilim Felsefesine Giriş, Sentez Yayıncılık, Bursa, 2013.DİREK, Zeynep, Cinsel Farkın İnşası: Felsefi Bir Problem Olarak Cinsiyet, Metis Ya-yınları, İstanbul, 2018.ERİKAİNEN, Sonja, Gender Verification and the Making of the Female Body in Sport: A History of the Present, Routledge, New York-London, 2020.GÜRİZ, Adnan, Hukuk Felsefesi, Siyasal Kitabevi, Ankara, 2020.HARPER, Johanna, Sporting Gender: The History, Science and Stories of Transgender and Intersex Athletes, The Rowman & Littlefield Publishing Group, London, 2020.HOLZER, Lena, ‘What does it mean to be Women in Sports? An analysis of the Jurisp-rudence of the Court of Arbitration for Sport’, Human Rights Law Review, Oxford University Press, Cilt: 20, Sayı: 3, Yıl: 2020.JR, Roger Pielke / PAPE, Madeleine, ‘Science, Sport, Sex and the Case of Caster Semen-ya’, Issues in Science and Technology, Cilt: 36, No: 1, Sonbahar 2019.KRANE, Vikki / PANUNTİ, Brandy, Fair Play: Intersex Variations and Spor”, Vikki Krane (ed.), Sex, Gender, and Sexuality in Sport: Queer Inquiries, Routledge, Oxford, Yıl: 2019.KRECH, Michele, ‘The Misplaced Burdens of Gender Equality” in Caster Semenya v IAAF: The Court of Arbitration for Sport Attempts Human Rights Adjudication’, Sweet & Maxwell’s International Sports Law Review, Yıl: 2019.T.C. MALTEPE ÜNİVERSİTESİ • Hukuk Fakültesi Dergisi • 2021 / 2Haksız Rekabet mi, İnterfobi mi?: Spor Tahkim Mahkemesi’nin Caster Semenya Kararına İlişkin Bir İnceleme 257LİN, Silver, ‘Problems of Proof for the Ban on Female Athletes with Endogenously High Testosterone Levels’, Chicago Journal of International Law, Cilt: 20, Sayı: 1, Yaz 2019.ÖZKAZANÇ, Alev, Feminizm ve Queer Kuram, Dipnot Yayınevi, Ankara, 2015.PİEPER, Lindsay Park, ‘Sex Testing and the Maintenance of Western Femininity’, The International Journal of the History of Sport, Cilt: 31, Sayı: 13, Yıl: 2014.RUBERT, James L., ‘Genitals to Genes: The History and the Biology of the Gender Verification in the Olympics’, Cilt: 28, Sayı: 2, Sonbahar 2011.SEMERJİAN, Tamar Z., Making Space: Transgender Athletes”, Eric Anderson and Ann Travers (ed.), Transgender Athletes in Competitive Sport, Routledge, 2017.ŞENEL, Alaeddin, İnsanlık Tarihi, İmge Kitabevi, Ankara, 2006.VİLAN, Eric / BETANCURT, Jonathan Ospina / BUENO-GUERRA, Nereida / PA-TİNO-MARTİNEZ, Maria Jose, Transgender athletes in elite sport competetions”, Eric Anderson and Ann Travers (ed.), Transgender Athletes in Competitive Sport, Ro-utledge, 2017.Kararlar ve BelgelerCourt of Arbitration for Sport: Bulletin, Sayı: 2, Yıl: 2015, Laussane, 2015.Dutee Chand v. Athletics Federation of India (AFI) & The International Association of Athletics Federations, CAS/2014/A/3759.Human Rights Watch, They are Chasing Us Away From Sport: Human Rights Violations in Sex Testing of Elite Women Athletes, December 2020.Mokgadi Caster Semenya & Athletics South Africa V. International Association of Athle-tics Federations, CAS 2018/O/5794.United Nations General Assembly Human Rights Council, Elimination of discrimination against women and girls in sport, A/HRC/40/L.10/Rev.1, 20 Mart 2019.İnternet Kaynaklarıhttps://www.liveabout.com/michael-phelps-body-proportions-and-swimming-1206744 (erişim tarihi 26.04.2021).https://www.theguardian.com/commentisfree/2019/may/05/caster-semenya-is-a-victim-of-rules-that-are-confusing-and-unfair (erişim tarihi 26.04.2021).https://howwegettonext.com/the-future-of-birth-control-means-facing-up-to-its-sexist-past-848c139a57c3 (erişim tarihi 26.04.2021).https://www.bitchmedia.org/article/science-testosterone-female-athletes-olympics-prob-lems-caster-semenya-dutee-chand-feminist (erişim tarihi 26.04.2021).https://www.theguardian.com/sport/2019/feb/13/caster-semenya-iaaf-report (erişim tari-hi 26.04.2021).https://en.wikipedia.org/wiki/Caster_Semenya (erişim tarihi 26.04.2021).https://www.sportslawbulletin.org/sex-spectrum-binary-world-sport-cass-decision-case-caster-semenya-ors-v-iaaf/ (erişim tarihi 26.04.2021).T.C. MALTEPE ÜNİVERSİTESİ • Hukuk Fakültesi Dergisi • 2021 / 2258 Arş. Gör. Serhat ÖZKANhttps://www.worldathletics.org/news/press-release/eligibility-regulations-for-female-classifica (erişim tarihi 26.04.2021).https://deadspin.com/the-only-point-of-track-s-dumb-new-testosterone-rules-i-1825546141 (erişim tarihi 26.04.2021).https://www.tas-cas.org/en/general-information/news-detail/article/semenya-asa-and-iaaf-executive-summary.html (erişim tarihi 26.04.2021).https://www.bbc.com/sport/athletics/54973244 (erişim tarihi 06.05.2021).https://bjsm.bmj.com/content/51/17/1309.erikalong (erişim tarihi 06.05.2021).https://www.youtube.com/watch?v=Af4CIrCL3D0 (erişim tarihi 29.10.2021).https://www.theguardian.com/science/2019/dec/07/katrina-karkazis-cannot-use-testos-terone-divide-people-male-female-gender-aggression-sexual-function  (erişim  tarihi 27.09.2021).https://www.worldathletics.org/news/press-release/questions-answers-iaaf-female-eligibility-reg (erişim tarihi 20.10.2021).T.C. MALTEPE ÜNİVERSİTESİ • Hukuk Fakültesi Dergisi • 2021 / 2",
     "Kaynakça": "ARCHİBALD, Catherina Jean, ‘Transgender and Intersex Sports Rights’, Virginia Jour-nal of Social Policy& Law, Cilt: 26, Sayı: 3, Yıl: 2019.BAVİNGTON, L. Dawn, Sex control in women’s sport: A history of the present regu-lations on hyperandrogenism in female athletes”, Vikki Krane (ed.), Sex, Gender, and Sexuality in Sport: Queer Inquiries, Routledge, Oxford, 2019.BUCKWALD, Jordan, ‘Outrunning Bias: Unmaking the Justifications for Excluding Non-Binary Athletes in Elite Sport’, Harvard Journal of Law and Gender, Cilt: 44, Sayı: 1, Kış 2021.BYCZKOW, Michelle / THOMPSON, Kirsty, ‘Testosterone Maketh the Man or Wo-man: Slowing down Caster Semenya’, New Zealand Women’s Law Journal, Sayı: 3, Yıl: 2019.COGGON, John / HAMMOND, Nasatha / HOLM, Soren, ‘Transexuals in Sport Fair-ness and Freedom’, Sports Ethics and Philosophy, Sports Ethics and Philosophy, Cilt: 2, Sayı: 1, Yıl: 2008.COLEMAN, Doriane Lambelet, ‘Semenya and ASA v IAAF: Affirming the Lawfulness of a Sex-Based Eligibility Rule for the Women’s Category in Elite Sport’, Sweet & Maxwell’s International Sports Law Review, Sayı: 19, Yıl: 2019.COOPER, Emily J., ‘Gender Testing in Athletic Competitions-Human Rights Violations: Why Michael Phelps is Praised and Caster Semenya is Chastised’, Journal of Gender, Race & Justice 14, No: 1, Fall 2010.ÇÜÇEN, A. Kadir, Bilim Felsefesine Giriş, Sentez Yayıncılık, Bursa, 2013.DİREK, Zeynep, Cinsel Farkın İnşası: Felsefi Bir Problem Olarak Cinsiyet, Metis Ya-yınları, İstanbul, 2018.ERİKAİNEN, Sonja, Gender Verification and the Making of the Female Body in Sport: A History of the Present, Routledge, New York-London, 2020.GÜRİZ, Adnan, Hukuk Felsefesi, Siyasal Kitabevi, Ankara, 2020.HARPER, Johanna, Sporting Gender: The History, Science and Stories of Transgender and Intersex Athletes, The Rowman & Littlefield Publishing Group, London, 2020.HOLZER, Lena, ‘What does it mean to be Women in Sports? An analysis of the Jurisp-rudence of the Court of Arbitration for Sport’, Human Rights Law Review, Oxford University Press, Cilt: 20, Sayı: 3, Yıl: 2020.JR, Roger Pielke / PAPE, Madeleine, ‘Science, Sport, Sex and the Case of Caster Semen-ya’, Issues in Science and Technology, Cilt: 36, No: 1, Sonbahar 2019.KRANE, Vikki / PANUNTİ, Brandy, Fair Play: Intersex Variations and Spor”, Vikki Krane (ed.), Sex, Gender, and Sexuality in Sport: Queer Inquiries, Routledge, Oxford, Yıl: 2019.KRECH, Michele, ‘The Misplaced Burdens of Gender Equality” in Caster Semenya v IAAF: The Court of Arbitration for Sport Attempts Human Rights Adjudication’, Sweet & Maxwell’s International Sports Law Review, Yıl: 2019.T.C. MALTEPE ÜNİVERSİTESİ • Hukuk Fakültesi Dergisi • 2021 / 2Haksız Rekabet mi, İnterfobi mi?: Spor Tahkim Mahkemesi’nin Caster Semenya Kararına İlişkin Bir İnceleme 257LİN, Silver, ‘Problems of Proof for the Ban on Female Athletes with Endogenously High Testosterone Levels’, Chicago Journal of International Law, Cilt: 20, Sayı: 1, Yaz 2019.ÖZKAZANÇ, Alev, Feminizm ve Queer Kuram, Dipnot Yayınevi, Ankara, 2015.PİEPER, Lindsay Park, ‘Sex Testing and the Maintenance of Western Femininity’, The International Journal of the History of Sport, Cilt: 31, Sayı: 13, Yıl: 2014.RUBERT, James L., ‘Genitals to Genes: The History and the Biology of the Gender Verification in the Olympics’, Cilt: 28, Sayı: 2, Sonbahar 2011.SEMERJİAN, Tamar Z., Making Space: Transgender Athletes”, Eric Anderson and Ann Travers (ed.), Transgender Athletes in Competitive Sport, Routledge, 2017.ŞENEL, Alaeddin, İnsanlık Tarihi, İmge Kitabevi, Ankara, 2006.VİLAN, Eric / BETANCURT, Jonathan Ospina / BUENO-GUERRA, Nereida / PA-TİNO-MARTİNEZ, Maria Jose, Transgender athletes in elite sport competetions”, Eric Anderson and Ann Travers (ed.), Transgender Athletes in Competitive Sport, Ro-utledge, 2017.Kararlar ve BelgelerCourt of Arbitration for Sport: Bulletin, Sayı: 2, Yıl: 2015, Laussane, 2015.Dutee Chand v. Athletics Federation of India (AFI) & The International Association of Athletics Federations, CAS/2014/A/3759.Human Rights Watch, They are Chasing Us Away From Sport: Human Rights Violations in Sex Testing of Elite Women Athletes, December 2020.Mokgadi Caster Semenya & Athletics South Africa V. International Association of Athle-tics Federations, CAS 2018/O/5794.United Nations General Assembly Human Rights Council, Elimination of discrimination against women and girls in sport, A/HRC/40/L.10/Rev.1, 20 Mart 2019.İnternet Kaynaklarıhttps://www.liveabout.com/michael-phelps-body-proportions-and-swimming-1206744 (erişim tarihi 26.04.2021).https://www.theguardian.com/commentisfree/2019/may/05/caster-semenya-is-a-victim-of-rules-that-are-confusing-and-unfair (erişim tarihi 26.04.2021).https://howwegettonext.com/the-future-of-birth-control-means-facing-up-to-its-sexist-past-848c139a57c3 (erişim tarihi 26.04.2021).https://www.bitchmedia.org/article/science-testosterone-female-athletes-olympics-prob-lems-caster-semenya-dutee-chand-feminist (erişim tarihi 26.04.2021).https://www.theguardian.com/sport/2019/feb/13/caster-semenya-iaaf-report (erişim tari-hi 26.04.2021).https://en.wikipedia.org/wiki/Caster_Semenya (erişim tarihi 26.04.2021).https://www.sportslawbulletin.org/sex-spectrum-binary-world-sport-cass-decision-case-caster-semenya-ors-v-iaaf/ (erişim tarihi 26.04.2021).T.C. MALTEPE ÜNİVERSİTESİ • Hukuk Fakültesi Dergisi • 2021 / 2258 Arş. Gör. Serhat ÖZKANhttps://www.worldathletics.org/news/press-release/eligibility-regulations-for-female-classifica (erişim tarihi 26.04.2021).https://deadspin.com/the-only-point-of-track-s-dumb-new-testosterone-rules-i-1825546141 (erişim tarihi 26.04.2021).https://www.tas-cas.org/en/general-information/news-detail/article/semenya-asa-and-iaaf-executive-summary.html (erişim tarihi 26.04.2021).https://www.bbc.com/sport/athletics/54973244 (erişim tarihi 06.05.2021).https://bjsm.bmj.com/content/51/17/1309.erikalong (erişim tarihi 06.05.2021).https://www.youtube.com/watch?v=Af4CIrCL3D0 (erişim tarihi 29.10.2021).https://www.theguardian.com/science/2019/dec/07/katrina-karkazis-cannot-use-testos-terone-divide-people-male-female-gender-aggression-sexual-function  (erişim  tarihi 27.09.2021).https://www.worldathletics.org/news/press-release/questions-answers-iaaf-female-eligibility-reg (erişim tarihi 20.10.2021).T.C. MALTEPE ÜNİVERSİTESİ • Hukuk Fakültesi Dergisi • 2021 / 2"
}