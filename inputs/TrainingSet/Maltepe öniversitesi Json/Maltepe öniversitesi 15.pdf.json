{
     "Tip": "Makale",
     "Dergi İsmi": "Maltepe Üniversitesi Hukuk Fakültesi Dergisi",
     "Üniversite İsmi": "",
     "Gün": "",
     "Ay": "",
     "Yıl": "2022",
     "Cilt": "",
     "Sayı": "2",
     "Başlık": "Örnek Bir Karar Çerçevesinde Cumhurbaşkanı’nın Yetki Devri Meselesi",
     "Title": "Analysis of the Issue of the President’s Delegation Within the Framework of an Exemplary Decision",
     "Yazar İsmi": [
          "Dr. Yalçın ARSLANTÜRK"
     ],
     "Danışman İsmi": "",
     "Anahtar Kelimeler": [
          "Devlet İştirakleri",
          "Onay",
          "Ücret Belirleme",
          "Yasallık İlkesi",
          "Yetki Devri."
     ],
     "Keywords": [
          "State Subsidiaries",
          "Ratification",
          "Fee Setting",
          "Principle of Legality",
          "Delegation."
     ],
     "Özet": "Bu çalışmanın amacı, kanuni bir düzenlemeyle kendisine yetki ve görev verilen bir konuda ilgili idari makamın söz konusu görevi yerine getirmek üzere yapmış olduğu idari işlemin emredici hüküm karşısındaki hukuki analizini yapmaktır. Çalışmada ele alınan yetki ve görev, kamuya ait iktisadi kuruluşlar ile devlet iştiraklerindeki yönetim, dene-tim ve tasfiye kurulu üyeliklerine atanan kamu görevlilerinin ücretlerinin Cumhurbaşkanı tarafından belirlenmesidir. Öncelikle çalışmada, ücret belirleme olarak gerçekleştirilen işlemin kanuni hükümle verilen yetki ve görev kapsamına uygun olup olmadığı değerlen-dirilmektedir. Sonrasında ise söz konusu işlemin yetki devri kapsamına girip giremeye-ceği tartışılmaktadır. Zira yalnızca bir yetki olarak değil ayrıca bir görev olarak yapılması gereken işlemin, dayanağı olan kanuni hükme uygun olarak gerçekleştirilmesi, idari iş-lemlerin yasallık ilkesinin temel bir gerekliliği olarak önem arz etmektedir. Sonuç olarak çalışmada, söz konusu ücret belirleme görevinin yerine getirilmesi için alınan Cumhur-başkanı Kararı’ndaki ilgili hükmün, ücret belirleme” olarak değerlendirilip değerlendiri-lemeyeceği ve bu çerçevede yetki devrinin şartlarının oluşup oluşmadığı tartışma konusu yapılmaktadır.",
     "Abstract": "The purpose of this study is to conduct a legal analysis of the administrative action taken by the relevant administrative authority to perform this task in a matter that has been authorized and assigned to it by a legal regulation in accordance with the mandatory provision. The authority and duty covered in the study is the determination of the salaries of public officials appointed to the management, audit and liquidation board memberships in publicly owned economic organizations and state subsidiaries by the President. First of all, it is evaluated whether the process performed as wage determination in the study (*)  Uzman, T.C. Tarım ve Orman Bakanlığı.   E-posta: yalcintrabzon@gmail.com.  Orcid Id: https://orcid.org/0000-0002-0895-0022.  Hakem denetiminden geçmiştir.  Makale Gönderim Tarihi: 03.02.2022.  Makale Kabul Tarihi: 10.05.2022.T.C. MALTEPE ÜNİVERSİTESİ • Hukuk Fakültesi Dergisi • 2022 / 12 Dr. Yalçın ARSLANTÜRKis suitable for the scope of authority and duty given by the legal provision. Afterwards, it is discussed whether the said transaction can be included in the scope of delegation. Because it is important as a basic requirement of the principle of legality of administrative proceedings that the transaction, which should be done not only as an authority but also as a duty, should be carried out in accordance with the legal provision on which it is based. As a result, in the study, it is discussed whether the relevant provision in the Presidential Decision taken for the fulfillment of the wage-setting task can be evaluated as the wage determination” and whether the conditions for the delegation are met in this framework.",
     "Metin": "DEVLET İŞTİRAKLERİ İLE KİT’LERİN FARKIDevlet iştirakleri, kamunun sermayesine ortak olduğu işletmeleri nitelemek-tedir. Söz konusu ortaklıkta kamunun çok az bir payı da bulunsa söz konusu iş-letme bir devlet iştiraki olarak kabul edilmektedir. Devlet iştirakleri, KİT’ler ile farklılık arz etmektedir. KİT’ler1, 1984 tarihli ve 233 sayılı Kamu İktisadi Teşeb-büsleri Hakkında Kanun Hükmünde Kararname2 (233 sayılı KHK”)’de İktisadi Devlet Teşekkülü (İDT) ile Kamu İktisadi Kuruluşunun (KİK) ortak adı” olarak tanımlanmaktadır3. Aynı KHK’de; İDT, Sermayesinin tamamı devlete ait, iktisa-di alanda ticari esaslara göre faaliyet göstermek üzere kurulan KİT” olarak KİK ise Sermayesinin tamamı Devlete ait olup tekel niteliğindeki mal ve hizmetleri kamu yararı gözeterek üretmek ve pazarlamak üzere kurulan ve gördüğü bu kamu hizmeti dolayısıyla ürettiği mal ve hizmetler imtiyaz sayılan KİT” olarak tanım-lanmıştır4. Her iki tanım birlikte dikkate alındığında KİT’lerin temel özelliği, sermayelerinin tamamının devlete ait olmasıdır. Dolayısıyla KİT’lerin kendileri bir iştirak değil, doğrudan devlet işletmesi olarak nitelendirilebilmektedir. Devlet 1  Mevcut durumda İDT statündeki KİT’ler: Devlet Malzeme Ofisi, Türkiye Elektromekanik Sanayi A.Ş., Türkiye Taşkömürü Kurumu, Türkiye Kömür İşletmeleri, Eti Maden İşletmeleri, Elektrik Üretim A.Ş., Türkiye Elektrik Dağıtım A.Ş., Boru Hatları İle Petrol Taşıma A.Ş., Türkiye Petrolleri Anonim Ortaklığı, Toprak Mahsulleri Ofisi, Çay İşletmeleri Genel Müdürlüğü, Tarım İşletmeleri Genel Müdürlüğü, Et ve Süt Kurumu Genel Müdürlüğü, Türkiye Şeker Fabrikaları A.Ş., T.C. Devlet Demiryolları İşletmesi, Türkiye Raylı Sistem Araçları Sanayii A.Ş. KİK statüsündeki KİT’ler: Devlet Hava Meydanları İşletmesi, Kıyı Emniyeti Genel Müdürlüğü (HMB, 2020 Kamu İşletmeleri Raporu, Hazine ve Maliye Bakanlığı Kamu Sermayeli Kuruluş ve İşletmeler Genel Müdürlüğü, 2021, s. 176-180).2  18/06/1984 tarihli 18435 mükerrer sayılı Resmi Gazetede yayımlanmıştır.3  Madde 2/1.4  Madde 2/2 ve madde 2/3.T.C. MALTEPE ÜNİVERSİTESİ • Hukuk Fakültesi Dergisi • 2022 / 14 Dr. Yalçın ARSLANTÜRKiştiraklerinde ise devlet, sermayenin tamamına sahip olmayıp ancak diğer ortak ya da ortaklar gibi pay sahibidir.Sermayesinin tamamı devlete ait olmayan dolayısıyla KİT statüsünde bu-lunmayan devlet iştiraklerine temel olarak KİT mevzuatı uygulanmamaktadır. Bunlar genel olarak Türk Ticaret Kanunu hükümleri doğrultusunda özel hukuk hükümlerine tâbidir. Sermayesinin yüzde 50’den fazlası kamu kurum ve kuruluş-larına ait olan veya faaliyet alanı itibarıyla ticari nitelik taşıyıp Sayıştay tarafın-dan denetlenen işletmeler kamu işletmesi olarak nitelendirilmektedir5. Dolayısıy-la devlet iştiraklerinden sermayenin yüzde 50’sinden fazlası kamuya ait olanlar kamu işletmesi niteliğindedir. Sermayesinin tamamı devlete ait olmasına rağmen KİT statüsünde olmayan ve dolayısıyla KİT mevzuatı uygulanmayan kamu iş-letmeleri de bulunmaktadır. Bu işletmeler genellikle kendilerine özgü kanunlarla kurulmakta ve temel faaliyet yapıları bu kanunlarda belirtilmektedir (Örneğin; TÜRKSAT A.Ş. ve Atatürk Orman Çiftliği). Bunların yanı sıra farklı mevzuata tâbi olmaları nedeniyle kamu sermayeli bankalar, özelleştirme portföyündeki ku-ruluşlar, mahalli idare işletmeleri ve Tasarruf Mevduatı Sigorta Fonu iştirakleri de KİT tanımına girmemektedir6.Devlet iştirakleri ile KİT’ler arasındaki farklılık, özellikle bu kuruluşların yönetim, denetim ve tasfiye kurulu üyeliklerine atanan kamu görevlilerinin üc-retlerinin belirlenmesi hususunda önem arz etmektedir. Zira kamu görevlilerine KİT’lerde olduğu gibi kamu payını temsilen devlet iştiraklerinde de yönetim, denetim ve tasfiye kurulu üyelikleri gibi görevler verilebilmektedir. Sermayenin tamamının devlete ait olması sebebiyle KİT’lerde tek sermayedar olarak devlet, üyelik ücretlerini de kendisi belirlemektedir. Devlet iştiraklerinde ise özel sek-tör ortaklar da söz konusu olduğu için her bir şirketin belirlemiş olduğu üyelik ücretleri devletin kabul etmiş olduğu üyelik ücretlerinden farklılaşabilmekte-dir. Bu farklılık ise devlet iştiraklerindeki yönetim, denetim ve tasfiye kurulu üyeliklerinde bulunan kamu görevlilerinin üyelik ücretlerinin devlet tarafından nasıl belirlendiği hususunun önemini artırmaktadır. Zira aşağıda mevzuatıyla birlikte daha detaylı anlatılacağı üzere, söz konusu kamu görevlileri için devlet tarafından belirlenen ücretlerin ilgili şirketler tarafından belirlenen ücretlerden daha düşük olması durumunda, kamu görevlilerinin aradaki ücret farkını temsil etmiş oldukları kamu kurum ve kuruluşlarına ödeme yükümlülükleri bulun-maktadır. Üyelik ücretlerinde farklılaşma olup olmamasına örnek olarak Türk Telekomünikasyon A.Ş. ile Toprak Mahsulleri Ofisi (TMO) verilebilir. Türk Telekomünikasyon A.Ş. yüzde 31,68 oranında kamu payıyla bir devlet iştiraki olarak özel sektör işletmesidir. Dolayısıyla Türk Ticaret Kanunu ve şirket ana sözleşmesi uyarınca genel kurullarını gerçekleştirip yönetim ve denetim kurulu 5  HMB, s. 10.6  HMB, s. 9.T.C. MALTEPE ÜNİVERSİTESİ • Hukuk Fakültesi Dergisi • 2022 / 1Örnek Bir Karar Çerçevesinde Cumhurbaşkanı’nın Yetki Devri Meselesi 5üyelik ücretlerini genel kurullarında bir sınıra tâbi olmadan belirleyebilmek-tedir. TMO ise kamu işletmelerinden7 sermayesinin tamamı devlete ait olan bir KİT olarak öncelikle 233 sayılı KHK ile 1990 tarihli ve 399 sayılı Kamu İktisadi Teşebbüsleri Personel Rejiminin Düzenlenmesi ve 233 Sayılı Kanun Hükmünde Kararnamenin Bazı Maddelerinin Yürürlükten Kaldırılmasına Dair Kanun Hükmünde Kararname8 (399 sayılı KHK”) hükümlerine tâbidir. İlerle-yen bölümlerde mevzuat hükümleri doğrultusunda açıklanacağı üzere Türk Te-lekomünikasyon A.Ş. gibi devlet iştiraklerinde kamu hissesini temsilen devlet tarafından atanan yönetim kurulu üyelerinin ücretleri, kamu organları tarafın-dan belirlenmekte, dolayısıyla şirket tarafından daha yüksek üyelik ücreti belir-lense de bu ücrete kamu temsilcisi hak kazanamamaktadır. TMO gibi KİT’lerde ise sermayenin tamamının devlete ait olması dolayısıyla yönetim ve denetim kurulu üyelerinin tamamı kamu tarafından atanmakta olup üyelik ücretleri de kamu tarafından belirlenmekte; dolayısıyla üyeler belirlenen ücretinin tamamı-na hak kazanmaktadır. Dolayısıyla KİT’lerde devlet iştiraklerindeki gibi kamu ve özel sektör temsilcileri arasındaki üyelik ücretlerinin farklılaşması gibi bir durumu söz konusu olmamaktadır.II. KAMU GÖREVLİLERİNE VERİLEN ÜYELİK ÜCRETLERİNİN BELİRLENMESİNDEKİ YETKİ VE YÖNTEM1994 tarihli ve 527 sayılı Memurlar ve Diğer Kamu Görevlileri İle İlgili Bazı Kanun ve Kanun Hükmünde Kararnamelerde Değişiklik Yapılmasına Dair Kanun Hükmünde Kararname9 (527 sayılı KHK”)’deKamu kurum ve kuruluş-ları ile sermayesinin yarıdan fazlası Devlete ait kurum ve kuruluşlarda çalışan memur, sözleşmeli personel ve diğer kamu görevlilerine asli görevlerinin yanında Devlet iştirakleri de dâhil olmak üzere kamuya ait iktisadi kuruluşlarda verilen yönetim kurulu başkan ve üyelikleri ile denetçi ve tasfiye kurulu üyeliği görevleri hakkında da 399 sayılı KHK’nin 34’üncü maddesi hükümleri uygulanır.” hükmü mevcuttur10. Bu hükümle hem kamuya ait iktisadi kuruluşlarda hem de devlet iştiraklerinde yönetim, denetim ya da tasfiye kurulu üyeliği görevinde bulunan kamu görevlileri için 399 sayılı KHK’nin 34’üncü maddesine atıf yapılmaktadır. 7  Birleşmiş Milletler, Uluslararası Para Fonu ve Avrupa Birliği’nin hesap sistemlerine göre yapılan tanımlamalar birbirinden bazı farklılıklar içermekle birlikte kamu işletmeleri genellikle bir kamu idaresinin çoğunluk hissesine sahip olduğu ya da bir kamu idaresi tarafından yönetimi kontrol edilen işletmeler olarak tanımlanmaktadır (HMB, s. 8.). Ülkemizde, Kamu İşletmelerinin Faaliyetlerinin İzlenmesi ve Raporlanmasına Dair Tebliğ’de kamu işletmesi; sermayesinin yarıdan fazlası kamu kurum ve kuruluşlarına ait olan veya faaliyet alanı itibarıyla ticari nitelik taşıyıp Sayıştay tarafından denetlenen işletmeler olarak tanımlanmıştır (HMB, s. 10).8  29/01/1990 tarihli ve 20417 mükerrer sayılı Resmi Gazetede yayımlanmıştır.9  20/05/1994 tarihli ve 21939 mükerrer sayılı Resmi Gazetede yayımlanmıştır.10  Madde 31/3.T.C. MALTEPE ÜNİVERSİTESİ • Hukuk Fakültesi Dergisi • 2022 / 16 Dr. Yalçın ARSLANTÜRKDolayısıyla 399 sayılı KHK’nin 34’üncü maddesi, kamu görevlilerinin söz konu-su üyelikleriyle ilgili dikkate alınacak olan temel kanun maddesidir.399 sayılı KHK’nin 34’üncü maddesi, Çeşitli Kurul Başkan ve Üyelerinin Ücretleri” başlığını taşımaktadır. Dolayısıyla 527 sayılı KHK’de bu maddeye yapılan atıfla söz konusu üyelik ücretlerinin bu madde kapsamında belirlenmesi amaçlanmıştır.Bahsi geçen 34’üncü maddenin birinci fıkrasında, Teşebbüslerde, bağlı ortaklıklarda ve bunları temsilen iştiraklerde teşebbüs mensupları ile kamu gö-revlilerinden ve dışarıdan atanan veya seçilen bütün yönetim ve danışma kurulu başkan ve üyeleri, denetçi ve tasfiye kurulu üyelerine, her yıl Cumhurbaşkanınca belirlenen miktarda aylık ücret ve diğer ödemeler yapılabilir.” hükmü mevcuttur.Maddenin ikinci fıkrasında ise, Tahakkuk ettirilen ücret, prim, temettü ve benzeri ödemelerin, Cumhurbaşkanınca kararlaştırılan miktarı aşan kısmı ilgili-lere verilmeyerek bir ay içinde temsil olunan teşebbüs veya bağlı ortaklığa öde-nir.” hükmü bulunmaktadır.İlk fıkrada, KİT’lerde ve bunların iştiraklerindeki yönetim, danışma, denetim ve tasfiye kurulu üyelerinin ücretlerinin Cumhurbaşkanınca belirleneceğine hük-medilmiştir. 527 sayılı KHK’de kamu görevlilerinin kamuya ait iktisadi kuruluş-lar ve devlet iştiraklerindeki üyelik görevleri için bu maddeye atıfta bulunulması sebebiyle söz konusu kamu görevlilerinin üyelik ücretlerinin de Cumhurbaşkanı tarafından belirlenmesi gerekmektedir.İkinci fıkradaki hükümden ise söz konusu kuruluşlarda tahakkuk ettirilen ücretlerin Cumhurbaşkanınca kararlaştırılan tutardan fazla olması halinde, ilgili üyeler tarafından temsil olunan teşebbüs ya da bağlı ortaklığa ödenmesi gerektiği anlaşılmaktadır. 527 sayılı KHK’yle yapılan atıf uyarınca, kamuya ait iktisadi kuruluşlar ve devlet iştiraklerinde de aynı hüküm geçerli olacaktır. Bununla bir-likte 399 sayılı KHK’nin KİT’lere özgü bir KHK olması sebebiyle 34’üncü mad-denin ikinci fıkrasında, … temsil olunan teşebbüs veya bağlı ortaklığa ödenir.” ifadesi bulunmaktadır. KİT’lerdeki üyelik ücretleri Cumhurbaşkanı tarafından belirleneceği için onlar için ayrıca bir ücret fazlalığı söz konusu olmayacaktır. Ancak KİT’lerin bağlı ortaklığı ya da iştiraklerindeki üyelik ücretleri söz konusu işletmelerin kendileri tarafından belirleneceği için buralardaki üyelik görevlerine KİT’lerden atanmış olan kamu görevlilerinin üyelik ücretlerinin Cumhurbaşkanı tarafından belirlenmiş tutarı aşması söz konusu olabilir. Bunun için bahse konu fıkradaki ifadeler, … temsil olunan teşebbüs veya bağlı ortaklığa ödenir.” şek-lindedir. Kamuya ait iktisadi kuruluşların sermayesinin tamamının kamuya ait olması sebebiyle yine üyelik ücretlerinin tamamı Cumhurbaşkanı tarafından be-lirleneceği için aynı KİT’lerde olduğu gibi bir ücret fazlalığı söz konusu olmaya-caktır. Ancak devlet iştiraklerinin, KİT’lerin bağlı ortaklığı ya da iştirakleri gibi üyelik ücretlerini kendilerinin belirlemesi sebebiyle buralarda üyelik görevinde T.C. MALTEPE ÜNİVERSİTESİ • Hukuk Fakültesi Dergisi • 2022 / 1Örnek Bir Karar Çerçevesinde Cumhurbaşkanı’nın Yetki Devri Meselesi 7bulunan kamu görevlileri söz konusu ücretin, aynı fıkra uyarınca Cumhurbaş-kanı tarafından belirlenen tutarı aşan kısmını temsil etmiş oldukları kuruluşlara ödemek durumundadır. KİT’lerin bağlı ortaklığı ya da iştiraklerinde üyelik göre-vinde bulunan kamu görevlilerinin temsil etmiş oldukları kuruluşların KİT ya da bağlı ortaklık olması sebebiyle bahsi geçen ikinci fıkrada söz konusu ödemenin bu kuruluşlara yapılması hüküm altına alınmıştır. Dolayısıyla devlet iştirakle-rinde de üyelik görevinde bulunan kamu görevlisinin, hangi kamu kuruluşunu temsil etmekte ise üyelik ücretinin Cumhurbaşkanı tarafından belirlenen tutarı aşan kısmını, o kuruluşa ödemesi gerekmektedir.III. ÜYELİK ÜCRETLERİNİN BELİRLENMESİNE İLİŞKİN CUMHURBAŞKANI KARARIKamuya ait iktisadi kuruluşlar ile devlet iştirakleri de dâhil olmak üzere KİT’lerdeki üyelik ücretleri son olarak 10/04/2020 tarihli ve 2393 sayılı Cum-hurbaşkanı  Kararı’yla11  belirlenmiştir.  Söz  konusu  ücretler,  Cumhurbaşkanı Kararı’nın Bazı kurum ve kuruluşlarda 2018 yılı yönetim, denetim ve tasfiye kurulu üyelik ücretleri” başlıklı 4’üncü maddesinde düzenlemiştir. Madde fık-ralarında KİT’ler ve farklı kamuya ait iktisadi kuruluşlardaki yönetim, denetim ve tasfiye kurulu üyeleri için 399 sayılı KHK’nin 34’üncü maddesinin birinci fıkrasına uygun bir şekilde ücret belirlemesi” yapılmıştır. Örneğin 4’üncü mad-denin birinci fıkrasında, Posta ve Telgraf Teşkilatı A.Ş. ve İller Bankası A.Ş. yönetim kurulu üyelerine net 3.335 TL’yi, yönetim kurulu başkanına bu ücretin iki katını, denetim kurulu üyelerine ise yönetim kurulu üyeleri için belirlenen ücretin 3/4’ünü aşmayacak şekilde Genel Kurul tarafından belirlenen miktarda aylık ücret verilir. Bu kuruluşların yönetim kurulu başkan ve üyeleri ile denetim kurulu üyelerine 15 Ocak ve 15 Temmuz tarihlerinde birer aylık ücret tutarını aşmayacak şekilde Genel Kurul tarafından ek ödeme yapılabilir.” hükmü bulun-maktadır. Aynı maddenin ikinci fıkrasında da, Özelleştirme kapsam ve prog-ramında bulunup kamu payı %50 üzerinde olan kuruluşlar dâhil kamu iktisadi teşebbüsleri ve bağlı ortaklıklarının yönetim kurulu üyelerine 3.335 TL, yönetim kurulu başkanına bu ücretin iki katı, tasfiye kurulu üyeleri ile bağlı ortaklık de-netçilerine yönetim kurulu üyeleri için belirlenen ücretin 3/4’ü tutarında net aylık ücret verilir. Bu kuruluşların yönetim kurulu başkan ve üyeleri ile denetçilerine, 15 Ocak ve 15 Temmuz tarihlerinde birer aylık ücret tutarını aşmayacak şekilde ek ödeme yapılabilir.” hükmüne yer verilmiştir.Ancak maddenin dokuzuncu fıkrası, Kamu sermayeli banka ve bor-salar ile bunların iştiraklerinin; sermayesi kısmen veya tamamen Hazineye ve Özelleştirme İdaresi Başkanlığına ait olup özelleştirme neticesinde kamu payı %50’nin altına düşen Devlet iştiraklerinin; uydu yörünge pozisyonları-11  11/04/2020 tarihli ve 31096 sayılı Resmi Gazetede yayımlanmıştır.T.C. MALTEPE ÜNİVERSİTESİ • Hukuk Fakültesi Dergisi • 2022 / 18 Dr. Yalçın ARSLANTÜRKnın haklarına sahip olan sermayesinin tamamı Hazineye ait şirketin; yönetim, denetim ve tasfiye kurullarında görev alanlara, yetkili organları veya esas sözleşmeleri uyarınca belirlenen ücretler ödenir.” şeklinde düzenlemiştir. Bu hükümden, bahsi geçen kuruluşlar için ücret belirlemesi” yapılmadığı anla-şılmaktadır. Zira diğer fıkralarda açık bir şekilde ücret tutarları belirlenirken bu fıkrada, … yetkili organları veya esas sözleşmeleri uyarınca belirlenen ücretler ödenir.” ifadesi kullanılmıştır. Dolayısıyla bu fıkrayla bir ücret belir-lemesi yapılmayıp belirlenmiş olan ücretler için bir onaylama işlemi yapıldığı anlaşılmaktadır. Nitekim hükümde ücret belirlemesinin, Cumhurbaşkanı yeri-ne söz konusu kuruluş ve iştiraklerin yetkili organ veya esas sözleşme uyarın-ca yapıldığı açıkça belirtilmektedir. Dolayısıyla bahse konu hükümle ayrıca bir ücret belirlenmeyip, belirlenmiş olan ücretler kabul edilmiş olmaktadır. Ancak daha önce bahsedildiği üzere, kamuya ait iktisadi kuruluşlar ve devlet iştiraklerinde görevli kamu görevlilerinin üyelik ücretleri, 527 sayılı KHK’de yapılan atıf uyarınca 399 sayılı KHK’nin 34’üncü maddesi hükmüne tabidir. Söz konusu 34’üncü maddenin birinci fıkrasında ise … Cumhurbaşkanınca belirlenen miktarda aylık ücret ve diğer ödemeler yapılabilir.” hükmü bulun-maktadır. Bu hüküm uyarınca, kamuya ait iktisadi kuruluşlar ve devlet işti-rakleri için de KİT’lerde olduğu gibi Cumhurbaşkanınca ücret belirlemesi” yapılması gerekmektedir.Bu noktada yasal mevzuatla Cumhurbaşkanı’na verilen yetki ve görevin, Cumhurbaşkanı’nca  söz  konusu  kuruluşların  yetkili  organlarına  yetki  devri kapsamında devredilip devredilemeyeceğinin analizi önem arz etmektedir. Zira Cumhurbaşkanı’nın söz konusu ücret belirleme” yetki ve görevinin, yetki devri kapsamında devredilmiş olduğuna ilişkin bir değerlendirilme yapılması halinde, belirleme” yerine onaylama” anlamına gelen Cumhurbaşkanı Kararı hükmün-de hukuki bir sorun bulunmayacaktır.IV. ÜYELİK ÜCRETİ BELİRLEME GÖREVİNİN YETKİ DEVRİ KARŞISINDAKİ DURUMUYetki devri, kamu yönetimi perspektifinden; anayasa, kanun, tüzük, yönet-melik ve diğer düzenleyici işlemler ile hukukun genel ilkeleri uyarınca kendileri-ne yetki tanınmış olan kamu yöneticilerinin, söz konusu yetkilerinden bir kısmını, sınırlarını yazılı olarak belirleyerek aynı örgüt içinde alt kademelere devretmesi şeklinde tanımlanabilmektedir12.İdare hukukunda genel kural olarak bir yetkinin, yalnızca verildiği kişi veya makam tarafından ve şahsen kullanılması gerekmektedir13. İdari karar alma yetkisi 12  Akın Ak, Türk Kamu Yönetiminde Yetki Devri ve Karşılaşılan Sorunlar, Başbakanlık Uzmanlık Tezi, Ankara, 2010, s. 11.13  Kemal Gözler, İdare Hukuku, Cilt 1, 3. Baskı, Ekin Yayınevi, Bursa, 2019, s. 859.T.C. MALTEPE ÜNİVERSİTESİ • Hukuk Fakültesi Dergisi • 2022 / 1Örnek Bir Karar Çerçevesinde Cumhurbaşkanı’nın Yetki Devri Meselesi 9ise idare hukuku ilkelerine göre Anayasa, kanun veya 2017 yılı Anayasa değişik-liği sonrası Cumhurbaşkanlığı kararnamelerine dayanmaktadır14. Bu itibarla yetki devri ancak bu devre Anayasa, kanun veya Cumhurbaşkanlığı kararnamesiyle izin verilmesi durumlarında geçerli olacaktır. Daha önce yetki devrinde yalnızca kanunilik ilkesi geçerliyken Anayasa değişikliği sonrası bir yetkinin Cumhurbaş-kanlığı kararnamesiyle verilmesi durumunda yetki devrinin, kanunun yanı sıra Cumhurbaşkanlığı kararnamesiyle de düzenlenmesi mümkün olmuştur15. Ancak yetkinin kanunla verilmesi durumunda yetki devrinin de yine kanunla düzenle-mesi gerekmektedir.Karar alma yetkisinin kişi ismi belirtmeksizin bir makamdan diğer bir ma-kama devredilmesi olarak tanımlanabilecek olan yetki devrinde devir işleminin konusu, karar alma yetkisinin devridir16. Yetki devri, aynı tüzel kişilik içerisinde makamlar arasında yapılabilmekte olup bunun gerekçesi, yetki devralan kişi-nin devredecek kişinin hiyerarşine tabi olması gerekliliğidir17. Yetkiyi devralan kişinin devredenin hiyerarşisine tâbi olması yeterli olup devralacak kişiler için sınıf ve derece koşulu bulunmamaktadır18. Ülkemizde yetki devrine ilişkin ge-nel bir kanun hükmü, 1984 tarihli ve 3046 sayılı Bakanlıkların Kuruluş ve Gö-rev Esasları Hakkında 174 Sayılı Kanun Hükmünde Kararname ile 13/12/1983 Gün ve 174 Sayılı Bakanlıkların Kuruluş ve Görev Esasları Hakkında Kanun Hükmünde Kararnamenin Bazı Maddelerinin Kaldırılması ve Bazı Maddelerinin Değiştirilmesi Hakkında 202 Sayılı Kanun Hükmünde Kararnamenin Değiştiri-lerek Kabulü Hakkında Kanun19 (3046 sayılı Kanun)’un 38’inci maddesinde yer almaktaydı. Bu maddede; Bakan, müsteşar ve her kademedeki bakanlık ve ku-ruluş yöneticileri, gerektiğinde sınırlarını yazılı olarak açıkça belirlemek şartıyla yetkilerinden bir kısmını astlarına devredebilir. Ancak yetki devri yetki devreden amirin sorumluluğunu kaldırmaz.” hükmü bulunmaktaydı. Ancak 2018 tarihli ve 703 sayılı Anayasada Yapılan Değişikliklere Uyum Sağlanması Amacıyla Bazı Kanun ve Kanun Hükmünde Kararnamelerde Değişiklik Yapılması Hakkında KHK’nin20 41’inci maddesiyle bu hüküm yürürlükten kaldırılmış, Kanun’un adı Bakan Yardımcılarının Mali Hakları ve Bazı Düzenlemeler Hakkında Kanun” olarak değiştirilmiştir.14  Zeynep Müftüoğlu, ‘Yetki Devri Kurumunun İdare Hukuku ve Bütçe Hakkı Bakımından Karşılaştırmalı Analizi’, Prof. Dr. Metin Günday Armağanı, Atılım Üniversitesi Yayınları No: 65, Cilt 2, Ankara, Yıl: 2020, s. 902.15  Müftüoğlu, 904.16  Gözler, s. 860.17  Gözler, s. 863, 864.18  Şeref Gözübüyük/ Turgut Tan, İdare Hukuku, Cilt 1, Genel Esaslar, Yedinci Baskı, Turhan Kitabevi, Ankara, 2010, s. 175.19  09/10/1984 tarihli ve 18540 sayılı Resmi Gazetede yayımlanmıştır.20  09/07/2018 tarihli ve 30473 mükerrer (3.) sayılı Resmi Gazetede yayımlanmıştır.T.C. MALTEPE ÜNİVERSİTESİ • Hukuk Fakültesi Dergisi • 2022 / 110 Dr. Yalçın ARSLANTÜRKYetki devrine ilişkin temel ilkelerden birisi, devrin yeterli açıklıkta yapılmasıdır. Yetki devri konusunda ayrıca ve açık bir şekilde beyan edilmiş bir irade olmaksı-zın bir makamın bazı yetkilerini diğer bir makama devrettiği sonucu çıkarılamaz21. Zira yetki devrinin önemli bir özelliği, yetkiyi devredenin devretmiş olduğu yetki konusunda hiçbir işlem yapamaması ve yetkiyi geri alıncaya kadar devredilen yetkiyi kullanamaması gibi ciddi bir sonuca sahip olmasıdır22. Bu sonuç, yetki devrinin açık bir şekilde yapılmasının gerekliliğini ortaya koymaktadır. Aksi takdirde aynı yetkinin farklı iki merci tarafından kullanılması gibi yanlış uygulamalar ortaya çıkabilir.Yetki devrinin geçerli olması için gerekli olan yukarıda açıklanmış olan iki temel unsur karşısında Cumhurbaşkanı Kararı’nın söz konusu hükmü değer-lendirildiğinde, işlemin yetki devri kapsamına girmesinin mümkün olmadığı anlaşılmaktadır. Şöyle ki; yetki devrinin ancak açık bir şekilde yapılabileceği ve zımni bir yetki devrinin geçerli olamayacağı ilkesinden hareketle söz konu-su işlemin bir yetki devri olarak kabul edilmesi mümkün olamamaktadır. Zira Cumhurbaşkanı’nın yalnızca onaylama işlemi yaptığı söz konusu Cumhurbaşka-nı Kararı hükmünde ya da Cumhurbaşkanı Kararı’nın başka bir hükmünde yetki devri yaptığına ilişkin bir ibare bulunmamaktadır. Nitekim 2018 tarihli ve 1 sa-yılı Cumhurbaşkanlığı Teşkilatı Hakkında Cumhurbaşkanlığı Kararnamesi’nin23 1’inci maddesinin üçüncü fıkrasında da Cumhurbaşkanı, yetkilerinden bir kıs-mını gerektiğinde sınırlarını yazılı olarak belirterek astlarına devredebilir. Ancak devrettiği yetkiyi, gerek gördüğünde kendisi de doğrudan kullanabilir.” hükmüne yer verilmiştir. Kaldı ki çalışmanın konusu olan ücret belirlemeye ilişkin alınan Cumhurbaşkanı Kararı’nda … yetkili organları veya esas sözleşmeleri uyarınca belirlenen ücretler ödenir.” hükmünde bahsi geçen organlar devletin iştirak etmiş olduğu şirketlerin organları olup Cumhurbaşkanı’nın astı konumunda değildir. Nitekim söz konusu hükümde yetkili organların yanı sıra esas sözleşmeye de atıf bulunulması söz konusu astlık ilişkisinin kurulamamasını ayrıca teyit etmektedir. Tüm bunlarla birlikte yine yukarıda açıklandığı üzere kanunla verilen yetkinin ancak kanunla devredilebilmesi mümkündür. Ücret belirlemeye ilişkin alınan ka-rar bir Cumhurbaşkanı Kararı olup Cumhurbaşkanı’na bu konuda yetki veren dü-zenleme ise kanuni bir düzenlemedir (399 sayılı KHK). Dolayısıyla söz konusu Cumhurbaşkanı Kararı’yla bu yetkinin devredilmesi mümkün değildir.Yargı kararları da konuya ilişkin değerlendirmemizle aynı doğrultudadır. Bakanlar Kurulunun yapmış olduğu bir yetki devrinin geçersizliğine hükmeden Danıştay kararı24 bu hususa örnek teşkil etmektedir. Şöyle ki; 1985 tarihli ve 3182 21  Gözler, s. 877.22  R. Cengiz Derdiman/ Yusuf Uysal, ‘Türk Kamu Yönetiminde Yetki Devri’, U.Ü. Fen Edebiyat Fakültesi Sosyal Bilimler Dergisi, Sayı: 27, Yıl: 2014, s. 264.23  10/07/2018 tarihli ve 30474 sayılı Resmi Gazetede yayımlanmıştır.24  Danıştay Onuncu Dairesinin 21/01/1992 tarihli 92/73 Karar ve 91/1213 Esas no.lu Kararı.T.C. MALTEPE ÜNİVERSİTESİ • Hukuk Fakültesi Dergisi • 2022 / 1Örnek Bir Karar Çerçevesinde Cumhurbaşkanı’nın Yetki Devri Meselesi 11sayılı Bankalar Kanunu’nun25 (Mülga) 40/1 maddesinde, kredi işlemlerinde alına-cak faiz oranları ile temin edilecek diğer menfaatlerin ve tahsil olunacak masraf-lar ile ilgili kendisine verilen yetkileri Bakanlar Kurulu TCMB’ye devretmiş ve TCMB de bu yetki devrine dayanarak bir tebliğ çıkarmış; ancak Danıştay konuya ilişkin kararında, Bakanlar Kuruluna tanınan bu yetkinin ancak Kanunla bir devir yetkisi tanınması halinde devredilebilmesi mümkün olup; böyle açık bir yetkinin bulunmaması ve yukarıda anılan yasal düzenleme karşısında, banka-larca kredi işlemlerinde faiz dışında temin olunacak masrafların nitelik ve azami sınırlarının tespiti konusunda Merkez Bankası ve Bankalar Kanunu uyarınca Ba-kanlar Kuruluna tanınan yetkinin başka bir mercie devredilmesi olanaksız bulun-maktadır. Bu durumda, dayanağını kanundan almayan devir yetkisi verilmek su-retiyle Türkiye Cumhuriyet Merkez Bankasınca hazırlanan dava konusu tebliğde mevzuata uyarlık bulunmamaktadır.” hükmüne varmıştır.Ayrıca Danıştay’ın26, … Yetki unsurunun bu temel niteliğinden çıkan ilk sonuç, onu kullanacak kişinin yasa cevaz vermedikçe bunu başkasına devrede-memesidir. Şayet yasa belli bir konuda idari makamı değil de o kamu hizmeti-ni yürüten kişiyi yetkili kılmışsa yetkinin doğrudan doğruya bu kişi tarafından kullanılması gerekir… Yetkisiz kişinin yaptığı bir işleme yetkili kişice sonradan verilen muvafakat (icazet) geçerli olmaz27.” hükmüyle de teyit edileceği üzere, çalışmaya konu olan Cumhurbaşkanı Kararı’ndaki ücret belirleme hükmünün, Cumhurbaşkanı Kararı’yla sonradan icazet vermek suretiyle geçerli kılınabilecek bir hüküm olarak değerlendirilmesi de mümkün görünmemektedir.Tüm  bunlarla  birlikte  2017  yılında  yapılan Anayasa  değişikliği  sonra-sı Cumhurbaşkanı’nın yürütme yetkisine ilişkin kısa bir değerlendirme yap-mak  uygun  olacaktır.  Anayasa  değişikliğiyle  yürütme  yetkisi  esas  olarak Cumhurbaşkanı’na tanınmıştır. Zira Anayasa 104/1’de, Cumhurbaşkanı Dev-letin başıdır. Yürütme yetkisi Cumhurbaşkanı’na aittir” hükmüne, madde 8’de ise Yürütme yetkisi ve görevi, Cumhurbaşkanı tarafından, Anayasaya ve ka-nunlara uygun olarak kullanılır ve yerine getirilir” hükmüne yer verilmiştir. Bakanlar Kurulu ile Başbakanlığın kaldırılması ve bu düzenlemeler sonrası Cumhurbaşkanı’nın yetki ve sorumluluğu artmıştır28. Genel yürütme yetkisinin Cumhurbaşkanı’na verilmiş olması nedeniyle bakanlar ancak kendi görev alan-larında yürütme yetkisini kullanabilmektedir. Zira artık Bakanlar Kurulu gibi bir organın üyesi olmadıkları ve genel yürütme yetkisinin Cumhurbaşkanı’na ait ol-25  02/05/1985 tarihli ve 18742 sayılı Resmi Gazetede yayımlanmıştır.26  Danıştay Beşinci Dairesinin 13/12/1989 tarihli 2286 Karar ve 2735 Esas no.lu Kararı.27  Şeref Gözübüyük, Yönetsel Yargı, Turhan Kitabevi, Ankara, 1996, s. 183.28  Hüseyin  Melih  Çakır,  ‘Cumhurbaşkanlığı  Sisteminde  Cumhurbaşkanı-Bakan  İlişkisi’, Cumhurbaşkanlığı Sisteminde Yürütme Sempozyumu, Marmara Üniversitesi Yayınevi, Yıl: 2019, s. 42.T.C. MALTEPE ÜNİVERSİTESİ • Hukuk Fakültesi Dergisi • 2022 / 112 Dr. Yalçın ARSLANTÜRKması nedeniyle bakanların yürütme yetkisinin bir parçasına sahip olmadıkları, görev ve yetkilerinin ancak kendilerine Anayasa, yasa ya da Cumhurbaşkanlığı kararnamesiyle verilen görev ve yetkilerden ibaret olduğu değerlendirmeleri ya-pılmaktadır29.Bunların yanı sıra 2018 tarihli ve 1 sayılı Cumhurbaşkanlığı kararnamesinde yer verilen Cumhurbaşkanı, yetkilerinden bir kısmını gerektiğinde sınırlarını yazılı olarak belirterek astlarına devredebilir. Ancak devrettiği yetkiyi, gerek gör-düğünde kendisi de doğrudan kullanabilir.” hükmünün aslında yetki devri yeri-ne bir imza devri düzenlemesi olduğuna ilişkin değerlendirmeler bulunmaktadır. Zira ancak imza devrinde, söz konusu devri gerçekleştiren makam devri geri al-maksızın gerek gördüğünde yetkiyi kullanabilir30. Bu hükümle aynı doğrultuda yetki devri ve imza devri arasındaki ayrım genellikle açık bir şekilde belirlenme-mekte ve Anayasa ya da herhangi bir kanunda astların devir sonrası kullanacak-ları Cumhurbaşkanı yetkilerinin sınırı konusunda bir netlik bulunmamaktadır31.SONUÇHukuk devletinin temel unsurlarından biri yasallık ilkesidir. Yasallık ilkesi, kişilerin yasalara uyması ve bu kurallarca yönetilmesi; devletin de kendi yaptı-ğı yasalarla bağlı olması olup bu çerçevede idarenin yasalar çerçevesinde ya da yasalara uygun işlem kurmasıdır32. Yasallık ilkesi norma uygun işlem” kuramı nedeniyle tüm işlem ve eylemlerinin yargısal denetimini de içermektedir33.Çalışmada, Cumhurbaşkanı’nın kendisine bir kanun hükmüyle verilmiş olan ücret belirleme yetki ve görevine istinaden bazı üyelik ücretlerine ilişkin almış olduğu Cumhurbaşkanı Kararı’nın incelenmesi neticesinde, bir kısım ücretler için belirleme yerine belirlenmiş olan ücretleri onaylama işlemi yaptığı sonucuna ulaşılmıştır. Zira 399 sayılı KHK ile Cumhurbaşkanı’na söz konusu üyelik ücret-lerini belirleme görevi verilmişken Cumhurbaşkanı almış olduğu Kararda yalnız-ca özelleştirme kapsam ve programında bulunup kamu payı %50 üzerinde olan kuruluşlar dâhil KİT ve bağlı ortaklıklarındaki üyelik ücretlerini belirlemiştir. Aynı şekilde Cumhurbaşkanınca ücret belirlemesi yapılmasının gerektiği diğer devlet işletmeleri ve iştiraklerine ilişkin kararda, … yetkili organları veya esas sözleşmeleri uyarınca belirlenen ücretler ödenir.” ifadeleri kullanılarak yalnızca 29  Kemal Gözler, Türkiye’nin Yönetim Yapısı, Ekin Yayınevi, Bursa, 2018, s. 117.30  Gözler, 2019, s. 860.31  Mutlu Kağıtçıoğlu, ‘Türk Hukukunda Cumhurbaşkanı Kararları’, Cumhurbaşkanı’nın İşlemleri: Hukuki Niteliği, Normalar Hiyerarşisindeki Yeri ve Denetimi Toplantısı, Kamu Hukukçuları Platformu ve Kültür Üniversitesi Hukuk Fakültesi Sempozyumu, İstanbul, 2019, s. 5.32  Yılmaz Aliefendioğlu, ‘Hukuk - Hukukun Üstünlüğü - Hukuk Devleti’, Ankara Barosu Dergisi, Sayı: 2001/2, Yıl: 2001, s. 31, 32.33  Aliefendioğlu, s. 32.T.C. MALTEPE ÜNİVERSİTESİ • Hukuk Fakültesi Dergisi • 2022 / 1Örnek Bir Karar Çerçevesinde Cumhurbaşkanı’nın Yetki Devri Meselesi 13bir onama işlemi yapılmıştır. Kanuni düzenlemeyle verilen ücret belirleme göre-vinin, onaylama anlamına gelebilecek bir işlemle yerine getirilmiş olarak kabul edilebilmesi ise ancak bahse konu yetki ve göreve sahip idare/makamın yetkisini devretmiş olması durumunda söz konusu olabilecektir. Yetki devrinin açık irade beyanı” unsuru dikkate alındığında ise onaylama işlemi olarak değerlendirilebi-len söz konusu Cumhurbaşkanı Kararı’nın yetki devri kapsamında kabul edilmesi mümkün değildir. Zira Cumhurbaşkanı’nın ücret belirlemeye ilişkin yetki devri yapmış olduğuna ilişkin açık bir beyanı bulunmamaktadır. Bunun yanı sıra Cum-hurbaşkanınca sonradan açık bir irade beyanıyla yetki devri gerçekleştirilecek olsa dahi bu yetki devrinin, öncesinde gerçekleşmiş olan söz konusu işleme hu-kuki geçerlilik kazandıramayacağı da değerlendirilmektedir. Zira emsal Danıştay kararı bu hususu teyit etmektedir.Bununla birlikte çalışmanın konusu olan ücret belirlemeye ilişkin alınan Cumhurbaşkanı Kararı’nda, … yetkili organları veya esas sözleşmeleri uyarın-ca belirlenen ücretler ödenir.” hükmünde bahsi geçen organlar, devletin iştirak etmiş olduğu şirketlerin organlarıdır. Söz konusu şirketler ve dolayısıyla yetkili organları Cumhurbaşkanı’nın astı konumunda değildir. Halbuki 1 sayılı Cumhur-başkanlığı Kararnamesine göre, Cumhurbaşkanı yetkilerinden bir kısmını ancak astlarına devredebilir. Kaldı ki ücret belirlemeye ilişkin alınan Cumhurbaşkanı Kararı’nda yetkili organların yanı sıra esas sözleşmeye de atıf bulunulması, söz konusu astlık ilişkisinin kurulamamasını ayrıca teyit etmektedir. Dolayısıyla yu-karıdaki diğer gerekçelerle birlikte bu işlem, hiçbir şekilde yetki devri için gerekli unsurları karşılamamakta ve bu itibarla Cumhurbaşkanı’na verilen görevin yetki devri yoluyla gerçekleştirildiğinin kabulü hukuken mümkün görünmemektedir.Nihai olarak çalışma kapsamında gerek mevzuat gerek literatür gerekse yar-gı kararları dikkate alınarak ilgili Cumhurbaşkanı Kararı’na ilişkin yapılan huku-ki analiz neticesinde, mevzuata uygunluk sorununun bulunduğu sonucuna ula-şılmaktadır. Söz konusu ücretlere ilişkin ilgili kanuni düzenleme doğrultusunda, doğrudan Cumhurbaşkanı tarafından belirleme yapılacak şekilde yeniden karar alınmasıyla mevzuata ve böylece yasallık ilkesine uygunluk sağlanacağı değer-lendirilmektedir.T.C. MALTEPE ÜNİVERSİTESİ • Hukuk Fakültesi Dergisi • 2022 / 114 Dr. Yalçın ARSLANTÜRKKAYNAKÇAAK, Akın, Türk Kamu Yönetiminde Yetki Devri ve Karşılaşılan Sorunlar, Başbakanlık Uzmanlık Tezi, Ankara, 2010.ALİEFENDİOĞLU, Yılmaz, ‘Hukuk - Hukukun Üstünlüğü - Hukuk Devleti’, Ankara Barosu Dergisi, Sayı: 2001/2, Yıl: 2001, ss. 29-68.ÇAKIR, Hüseyin Melih, ‘Cumhurbaşkanlığı Sisteminde Cumhurbaşkanı-Bakan İlişkisi’, Cumhurbaşkanlığı Sisteminde Yürütme Sempozyumu, Marmara Üniversitesi Yayıne-vi, İstanbul, Yıl: 2019, ss. 35-56.DERDİMAN, R. Cengiz/ UYSAL, Yusuf, ‘Türk Kamu Yönetiminde Yetki Devri’, U.Ü. Fen Edebiyat Fakültesi Sosyal Bilimler Dergisi, Sayı: 27, Yıl: 2014, ss. 251-277.GÖZLER, Kemal, Türkiye’nin Yönetim Yapısı, Ekin Yayınevi, Bursa, 2018.GÖZLER, Kemal, İdare Hukuku, Cilt 1, 3. Baskı, Ekin Yayınevi, Bursa, 2019.GÖZÜBÜYÜK, Şeref, Yönetsel Yargı, Turhan Kitabevi, Ankara, 1996.GÖZÜBÜYÜK, Şeref/ TAN, Turgut, İdare Hukuku, Cilt 1, Genel Esaslar, Yedinci Baskı, Turhan Kitabevi, Ankara, 2010.HMB, 2020 Kamu İşletmeleri Raporu, Hazine ve Maliye Bakanlığı Kamu Sermayeli Kuruluş ve İşletmeler Genel Müdürlüğü, 2021.KAĞITÇIOĞLU,  Mutlu,  ‘Türk  Hukukunda  Cumhurbaşkanı  Kararları’, Cumhurbaşkanı’nın İşlemleri: Hukuki Niteliği, Normalar Hiyerarşisindeki Yeri ve Denetimi Toplantısı, Kamu Hukukçuları Platformu ve Kültür Üniversitesi Hukuk Fa-kültesi Sempozyumu, İstanbul, 2019.MÜFTÜOĞLU, Zeynep, ‘Yetki Devri Kurumunun İdare Hukuku ve Bütçe Hakkı Bakı-mından Karşılaştırmalı Analizi’, Prof. Dr. Metin Günday Armağanı, Atılım Üniversi-tesi Yayınları No: 65, Cilt 2, Ankara, Yıl: 2020, ss. 901-916.T.C. MALTEPE ÜNİVERSİTESİ • Hukuk Fakültesi Dergisi • 2022 / 1",
     "Kaynakça": "AK, Akın, Türk Kamu Yönetiminde Yetki Devri ve Karşılaşılan Sorunlar, Başbakanlık Uzmanlık Tezi, Ankara, 2010.ALİEFENDİOĞLU, Yılmaz, ‘Hukuk - Hukukun Üstünlüğü - Hukuk Devleti’, Ankara Barosu Dergisi, Sayı: 2001/2, Yıl: 2001, ss. 29-68.ÇAKIR, Hüseyin Melih, ‘Cumhurbaşkanlığı Sisteminde Cumhurbaşkanı-Bakan İlişkisi’, Cumhurbaşkanlığı Sisteminde Yürütme Sempozyumu, Marmara Üniversitesi Yayıne-vi, İstanbul, Yıl: 2019, ss. 35-56.DERDİMAN, R. Cengiz/ UYSAL, Yusuf, ‘Türk Kamu Yönetiminde Yetki Devri’, U.Ü. Fen Edebiyat Fakültesi Sosyal Bilimler Dergisi, Sayı: 27, Yıl: 2014, ss. 251-277.GÖZLER, Kemal, Türkiye’nin Yönetim Yapısı, Ekin Yayınevi, Bursa, 2018.GÖZLER, Kemal, İdare Hukuku, Cilt 1, 3. Baskı, Ekin Yayınevi, Bursa, 2019.GÖZÜBÜYÜK, Şeref, Yönetsel Yargı, Turhan Kitabevi, Ankara, 1996.GÖZÜBÜYÜK, Şeref/ TAN, Turgut, İdare Hukuku, Cilt 1, Genel Esaslar, Yedinci Baskı, Turhan Kitabevi, Ankara, 2010.HMB, 2020 Kamu İşletmeleri Raporu, Hazine ve Maliye Bakanlığı Kamu Sermayeli Kuruluş ve İşletmeler Genel Müdürlüğü, 2021.KAĞITÇIOĞLU,  Mutlu,  ‘Türk  Hukukunda  Cumhurbaşkanı  Kararları’, Cumhurbaşkanı’nın İşlemleri: Hukuki Niteliği, Normalar Hiyerarşisindeki Yeri ve Denetimi Toplantısı, Kamu Hukukçuları Platformu ve Kültür Üniversitesi Hukuk Fa-kültesi Sempozyumu, İstanbul, 2019.MÜFTÜOĞLU, Zeynep, ‘Yetki Devri Kurumunun İdare Hukuku ve Bütçe Hakkı Bakı-mından Karşılaştırmalı Analizi’, Prof. Dr. Metin Günday Armağanı, Atılım Üniversi-tesi Yayınları No: 65, Cilt 2, Ankara, Yıl: 2020, ss. 901-916.T.C. MALTEPE ÜNİVERSİTESİ • Hukuk Fakültesi Dergisi • 2022 / 1"
}