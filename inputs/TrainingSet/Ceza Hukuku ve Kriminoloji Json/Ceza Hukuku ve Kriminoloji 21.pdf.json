{
     "Tip": "Makale",
     "Dergi İsmi": "Ceza Hukuku ve Kriminoloji Dergisi",
     "Üniversite İsmi": "",
     "Gün": "29",
     "Ay": "04",
     "Yıl": "2019",
     "Cilt": "",
     "Sayı": "",
     "Başlık": "Onarıcı Adalet Pratiklerinde Mağdur-Fail Karşılaşması: Duygusal Temsiller karşısında Hakiki Duygulanımlar",
     "Title": "Victim-Offender Encounters in Restorative Justice Practices: Emotional Representations versus Genuine Affects",
     "Yazar İsmi": [
          "Boran Ali MERCAN"
     ],
     "Danışman İsmi": "",
     "Anahtar Kelimeler": [
          "Onarıcı adalet",
          "psikososyal kriminoloji",
          "duygular"
     ],
     "Keywords": [
          "Restorative justice",
          "psychosocial criminology",
          "emotions"
     ],
     "Özet": "Onarıcı adalet mağdur ve failin gönüllülük temelinde, yakınlarıyla birlikte ve arabulucular eşliğinde, karşı karşıya geldiği ve birbirleriyle empati kurarak uzlaştıkları alternatif bir adalet pratiğidir. Tartışmaların onarıcı adaletin hukuki ve sosyokültürel imkanlılık koşullarına odaklaştığı kriminoloji yazınında, sözü pek geçmese de taraflar arası uzlaşının aslî koşulu, failin utanç ve pişmanlık duymasını mümkün kılacak karşılıklı pozitif duygusal etkileşim ve aktarıma dayanmaktadır. Öte yandan onarıcı adalet araştırmaları, mağdur-fail karşılaşmalarında pişmanlık duygusu, özrün samimiliği ve sahihliği sorununu ortaya koymaktadır. Bu makale, psikososyal kriminolojik bir perspektifle duygu ve duygulanım arasında bir ayrıma gitmekte; duyguların sosyal bağlama göre bilinçle manipüle edilebilir sembolik bedensel–dilsel gösterenler olduğunu tartışırken, duygulanımların bilinçdışı deneyimlenen ve sembolikleştirilemeyen enerji ve yoğunluklar olduğunu ileri sürmektedir. Çeşitli vaka analizi ve bulgulardan hareketle makale, failin onarıcı adalet pratiğinin başarısızlığı neticesinde olası bir ceza tehdidi karşısında deneyimlediği endişe ve korku gibi negatif duygulanımlar nedeniyle, karşılaşmadan beklenilen idealize edilmiş sonucu sağlayacak ve mağduru ikna edebilecek pozitif sembolik-duygusal temsiller sergileyebilme durumunu tartışmaktadır. Bu nedenle, mağdur ve fail arasındaki etkileşim sürecinde duygusal kırılma anlarındaki duygulanımsal yoğunluklara dikkat edilmelidir. Belirli bir sosyal ve hukuki düzlemde onarıcı adalet uygulamalarının başarısı ve tesisi ileri sürülürken psikososyal kriminolojik perspektif göz önünde bulundurulmalıdır.",
     "Abstract": "Restorative justice is an alternative practice in justice whereby offenders and victims voluntarily encounter, empathise and finally reconcile with each other in the presence of family and relatives, and other mediators. However, studies of restorative justice reveal the problem of offenders  sincerity and genuineness in terms of their remorse and guilt in such encounters. Based on a psychosocial criminological perspective, this paper offers a conceptual distinction between emotion and affect, and further argues that emotion refers to symbolic bodily–linguistic signifiers being adaptable and consciously manipulable according to social contexts, whilst affect indicates an energy or intensities experienced unconsciously and not being symbolised. Setting out various case studies and pieces of evidence, the paper suggests that under the pressure of negative affects such as anxiety and fear of a possible failure of restorative justice conferences, offenders tend to display positive symbolic-emotional representations in a way that would convince victims and other mediators of their guilt and shame. The latter usually leads to the expected–idealised result of the victim-offender encounter. A psychosocial criminological perspective should always be taken into consideration while restorative justice practices are claimed to be successful and implemented in a specific social and judicial setting.",
     "Metin": "Ana akım suç teorilerinin önemli bir bölümünün omurgasını oluşturan ve modern  ceza adaleti sistemini de önemli ölçüde etkileyen klasik ceza okulunun temel öğretisi,  aktörlerin rasyonelliği varsayımı üzerine kuruludur. Rasyonel birey varsayımına  göre, belirli fiillerin neticesinde elde edilecek fayda veya maliyet hesabına göre  hareket eden aktörün suç fiilini işlemeye yönelik davranışı, suçtan sağlanan faydanın  maliyetinden büyük olması hesabına dayalıdır.1 Bu bağlamda, geç dönem kontrol  1  Francis T. Cullen ve Robert Agnew, Criminological Theory: Past to present (Oxford University Press, New York 2006) 26. 105Ceza Hukuku ve Kriminoloji Dergisi-Journal of Penal Law and Criminology 2019; 7(1):103-125 teorisinin toplumsal değerlerle bütünleşmeyi rasyonel bir hesaplamaya dayandırdığı  görüşünden durumsal suç önleme yaklaşımının suç fiilini zaman ve mekan dahilinde  hesaplamayı ileri süren önerisine uzanan bir spektrumda rasyonel birey varsayımı,  modern  ceza  adaleti  pratiğinin  temelini  oluşturur.2  Kültürel  ve  psikososyal kriminolojik yaklaşımların hem temel dayanağı hem de birincil eleştiri noktası olan  aktörlerin  rasyonelliği  varsayımı  son  yıllarda  giderek  artan  bir  biçimde  eleştirilmektedir.3 Özellikle ceza adaleti pratiği açısından önem arz eden rasyonellik,  sosyal  bilimler  alanında,  dilsel  ve  duygulanımsal  dönümlerin  etkisiyle,  sorgulanmakta; dilsel ve duygusal olanın fail ve mağdur öznelliklerinin inşasındaki  rolü tartışılmaktadır.4 Rasyonel davrandığı varsayılan bireye ölçülü ve uygun bir  ıstırabın çektirilmesi anlayışı yerini, utanç ve pişmanlık gibi negatif duyguların  bireye hissettirilmesi gerekliliği görüşüne bırakmıştır: Fail duygusal bir varlıktır ve  duygusal müeyyideler de ceza yargısının bir parçası olma eğilimindedir.    Duygular sosyolojisinin önem kazandığı bir alan olarak onarıcı adalet pratikleri  mağdur–fail karşılaşması/yüzleşmesi temelinde mikro sosyal etkileşim, duygusal  yaptırım ve karşılıklı sağaltımın hedeflendiği özgün bir adalet tesisi tarzında karşımıza  çıkmaktadır. Onarıcı adalet, fail, mağdur ve yakınlarının kolluk kuvveti, gözetim  memuru  ile  çeşitli  sivil  toplum  temsilcileri  gibi  aracılar/yardımcılar  eşliğinde  gönüllülük temelinde bir araya gelip öncelikle failin, ortaya çıkan zarar ve mağduriyet  ile  yüzleşmesi  ve  sonrasında  zararın  nasıl  giderileceğine dair  ortak  bir  çözüm  geliştirilmesi prensibine dayanır.5 Devlet eksenli ceza yaptırımına karşı topluluk  temelli alternatif bir adalet pratiği olan onarıcı adaletin etkin işleyebilme koşulu  zımnen psikanalitik-çekimli psikososyal (psychoanalytically-inflected psychosocial approach) bir sürecin gerçekleşmesine bağlıdır: Fail ve mağdur arasında suç fiilinin  yarattığı  travmadan  kaynaklı  negatif  duyguların  diyalog  dolayımıyla  sağaltımı  2  Travis Hirschi, ‘Self-control and crime , içinde Kathleen D. Vohs ve Roy F. Baumeister (der), Handbook of Self-Regulation: Research, Theory, and Applications (Guilford, New York 2004); 1970 sonrası  kriminoloji teorilerinde rasyonel tercihler yaklaşımını uygulamaya yönelik bir çalışma için bkz. Ronald V.  Clarke, ‘Situational crime prevention [1995] 19 CJ 91. Öz-kontrol ve rasyonel tercihler ilişkisi için  özellikle bkz. Bradley R. E. Wright, Avshalom Caspi, Terrie E. Moffitt ve Ray Paternoster, ‘Does the  perceived risk of punishment deter criminally prone individuals? Rational choice, self-control, and crime  [2004] 41 JRCD 180 ve bir diğer örnek çalışma için bkz. Stephen G Tibbetts ve David L. Myers, ‘Low  self-control, rational choice, and student test cheating  [1999] 23 AJC 179. 3  Keith Hayward, ‘Situational crime prevention and its discontents: rational choice theory versus the ‘culture of now   [2007] 41 SPA 233. 4  Melissa Gregg ve Gregory J. Seigworth (der.), The affect theory reader (Duke University Press, Durham 2010); Margaret Wetherell, Affect and Emotion: A New Social Science Understanding (Sage, London  2012). 5  John Braithwaite, ‘Restorative justice: Assessing optimistic and pessimistic accounts  [1999] 25 CJ 1, 4–9. 106Boran Ali MERCAN / Onarıcı Adalet Pratiklerinde Mağdur-Fail Karşılaşması: Duygusal Temsiller karşısında Hakiki ... (abreaction) taraflar arasında uzlaşmayı sağlayacaktır. Negatif duygusal yükler fail  için yakalanma ve teşhir olmadan kaynaklı utanç ve verilen zararın farkına varmakla  pişmanlık şeklinde tezahür ederken; mağdur için olay anında yaşanan travmadan  kaynaklı  korku  ve  yas  şeklinde  açığa  çıkmaktadır.  Failin  gerçekleştirdiği  fiil  neticesinde ortaya çıkan zarardan etkilenenlerin yaşadıkları travma ve zorluklara dair  duygusal söylemlerin yaratacağı etki onarıcı adaletin temel hedefidir: Faili mağdurun  çektiği acıyla yüzleştirip, vicdan azabı ve samimi bir özrün ifasına güdüleyecek  duygusal  süreçlerin  amacı  utancın  ve  pişmanlığın  kamusal-dramaturjik  sahnelenmesinde  somutlanmaktadır.6  Fakat  kamusal  ayıplama  (public  shaming) tartışmaları, mağdur ve fail karşılaşmasında tezahür etmesi beklenen karşılıklı anlayış  ve  empatinin  fail  tarafından  nasıl  sergilendiğini  ve  mikro  sosyolojik  ölçekte  duyguların nasıl temsil edildiğini dikkate almamaktadır. Bir diğer ifadeyle, mağdur  ve failin yüzleşmesi neticesinde açığa çıkacak duygusal etkileşimin psikanalitikçekimli psikososyal niteliği ıskalanmaktadır.    Bu yazının amacı, Türkiye de alternatif bir ceza adaleti rejimi olarak öne sürülen onarıcı  adalet  pratiklerinin  olumlu  sonuçlanmasına  etki  eden,  failin  mağdurla  özdeşleşim ve duygusal aktarım süreçlerine psikososyal bir perspektiften yaklaşmanın  önemini  ortaya  koymaktır.  Psikanalitik-çekimli  psikososyal  bir  yaklaşımı  işe  koşmanın birincil uğrağı kriminoloji yazınında sıkça karıştırılan ve onarıcı adalet  yazınında da birbirinin yerine kullanılan kavramları ayırt etmekten geçmektedir. Bu  çerçevede,  his  (feeling),  duygu  (emotion)  ve  duygulanım  (affect)  kavramları  arasındaki fark vurgulanarak sözel ve/veya bedensel jest ve yüz mimikleri dolayımıyla  sergilenen duygusal temsiller ile failin iç dünyasında–psişik düzeyde deneyimlediği  duygulanımların  birbiriyle  örtüşme  zorunluluğu  olmadığı  vurgulanacaktır.  Psikanalitik-çekimli psikososyal yaklaşımın katkısı, duygu ve duygulanım ayrımında  ortaya çıkmaktadır: Duygular, duygulanımların gösterenlerle sembolik düzlemde  6  Susanne Retzinger ve Thomas Scheff, ‘Strategies for Community Conferences: Emotions and Social Bonds  içinde Burt Galaway ve Joe Hudson Monsey (der) Restorative Justice: International Perspectives (Criminal Justice Press, New York, 1996); Bas van Stokkom, ‘Moral emotions in restorative justice conferences: Managing shame, designing empathy  [2002] 6 TC 339, 341–343. 7  Türkiye de uzun zamandır onarıcı adalet uygulamaları alternatif bir adalet rejimi olarak öne sürülmektedir.  Bkz. Osman Dolu, Hasan Büker ve Şener Uludağ, ‘Türk Ceza Adalet Sisteminin Caydırıcılık Kapasitesine  İlişkin Bir Değerlendirme  [2012] 61 AÜHFD 69; Osman Sümer ve Güncel Önkal, ‘Onarıcı Adalet  Bakımından Uzlaştırma Mekanizmasının Suç Önleme İşlevi  içinde Hukuk Felsefesi ve Sosyolojisi Arkivi, 26. Kitap (İstanbul Barosu Yayınları, İstanbul 2014) 383–403. Ayrıca daha hukuki bir perspektif için bkz.  Hakan A. Yavuz, ‘Onarıcı Adalet ve Uzlaştırma Kurumu Bağlamında Ceza Adalet Sisteminde Mağdurun  Konumu  [2015] TAAD 85; Abdullah Batuhan Baytaz, ‘Onarıcı Adalet e Genel Bir Bakış  [2013] 71  İÜHFM 117, 122–126. 107Ceza Hukuku ve Kriminoloji Dergisi-Journal of Penal Law and Criminology 2019; 7(1):103-125 temsiline tekabül ederken, aynı zamanda bilinç düzeyinde sosyal bağlama göre  manipüle edilebilmektedir – jest ve mimiklerin sosyal bağlama ve kültürel farklılığa  göre değişebilmesi söz konusudur. Buna karşın duygulanımlar sembolik düzlemde  doğrudan telaffuz edilemeyen bilinçdışı bir yoğunluğa, psikanalitik bir tanımla,  libidinal enerji kuantumuna tekabül etmektedir.8 Psikanalitik-çekimli psikososyal  yaklaşım göstermektedir ki mağdur ve failin yüzleştiği onarıcı adalet oturumlarının  olumsuz sonuçlanması olasılığı, failin cezaî müeyyide ve kamusal damgalamaya  maruz kalma beklentisinden türeyen endişe ve korku gibi duygulanımlar sergilemesine  yol açarak failin kendisinden beklenen utanç, pişmanlık ve suçluluk gibi duygusal  jest ve mimikleri görünürde temsil etmesine yol açabilir. Onarıcı adalet araştırmalarının  bulguları, aşağıda tartışılacağı üzere, mağdur-fail karşılaşmasında tezahür etmesi  beklenen ıstırap ve özrün samimiyeti sorununu ortaya koymaktadır. Bu bağlamda,  ceza adaletine alternatif olarak ileri sürülen bir sistemin Türkiye de de tatbiki önerilirken sorgulanmaksızın iktibas yoluyla kabulü yerine; sosyo-kültürel psikolojik,  psikanalitik ve psikososyal tüm boyutlarıyla değerlendirilmesi gerekmektedir. Bu  görüş ekseninde, öncelikle onarıcı adalet ve duyguların merkeziliğini ele alacağız;  akabinde psikososyal kriminolojik yaklaşımın onarıcı adalet tartışmaları ekseninde  duyguları  nasıl  çözümlediğini  inceleyeceğiz;  sonrasında  psikanalitik-çekimli  psikososyal bir perspektiften duygu ve duygulanım arasında analitik bir ayrıma  giderek mağdur-fail karşılaşmasında duygusal kırılma anlarının önemini ve duygusalsembolik manipülasyonun sonuca etkisini tartışacağız.   2. Onarıcı Adalet: Pratik ve Sorunsal   Alternatif bir uzlaşmazlık çözümü olarak onarıcı adalet pratiği, suç fiilinin kişisel  anlatı şeklinde sunulmasını, mağdura verilen zararın fail tarafından telaffuzu ve  müzakere edilmesini ve bu tarzda bir sağaltım dolayımıyla mağdur ile fail arasında  nihai bir uzlaşının rolünü vurgular. Genel olarak süreç, kolluk kuvvetleri, her iki  tarafın yakınları ve diğer aracılar eşliğinde fail ile mağdur arasında bir karşılaşma ve  duygusal etkileşim ile işler. Burada amaç, failin sebep olduğu zarar ve çektirmiş  olduğu ıstırap ile yüzleşerek utanç ve pişmanlık duymasını sağlamaktır.9 Failin kendi sosyal-doğal ortamında gösterdiği şiddete dayalı negatif kendilik temsillerinin aksine,  onarıcı adalet sürecinde şiddet içermeyen, daha çok pasif bir kendilik tarzı inşa edilir.  8  Jason Glynos ve Yannis Stavrakakis, ‘Lacan and political subjectivity: Fantasy and enjoyment in  psychoanalysis and political theory  [2008] 24 S 256, 267. 9  John Braithwaite, Crime, Shame, and Reintegration (Cambridge University Press, Cambridge 1989). 108Boran Ali MERCAN / Onarıcı Adalet Pratiklerinde Mağdur-Fail Karşılaşması: Duygusal Temsiller karşısında Hakiki ... Onarıcı adaletin dramaturjik boyutuna işaret eden pasifleşme ve duyarlılık içeren  davranış pratiklerinin fail tarafından sergilenmesi, ihtilaflı taraflar arasında empati ve  özrün, yine fail tarafından icrasıyla nihaî uzlaşının sağlanması bakımından önem arz  eder.10 Mağdur ile fail arasında karşılıklı bir empatinin inşası ya da başka bir deyişle  özrü  belli  eden  sembolik  duygusal  ifadeler,  uzlaşının  sağlanması  bakımından  belirleyicidir. Uzlaşı ve karşılıklı anlayışın temelini oluşturacak duygu durumu ise  utanma ve pişmanlık olarak karşımıza çıkmaktadır.    2.1. Onarıcı Adaletin Duygusal Temeli: Utanma   John Braithwaite Crime, Shame and Reintegration adlı eserinde onarıcı adalet  yaklaşımının öncülüğünü yapmış ve çeşitli suç teorilerini sentezlemeye çalışarak  bütünleştirici utanç (reintegrative shaming) kavramını ileri sürmüştür.11 Suçun  ortaya  çıkış  koşullarını  bireysel  ve  toplumsal  ölçekte  açıklamalarla  kavramaya  çalışırken ne tip insanların hangi koşullarda suça daha çok eğilimli olabileceğini de  tartışmıştır.  Bütünleştirici  utanç,  faili  damgalamaksızın  suçun  tekrarını  ortadan  kaldırmayı hedeflemektedir. Braithwaite in bütünleştirici utanç süreci özcü ikiliklerle  kurulmaktadır; ona göre, bireyci Batı kültürü ile Japonya gibi Asyatik toplumlarda,  topluluk değerlerinin bireyi kuşattığı kültürel ortam pişmanlık ve özrün sosyalkurumsal dayanakları hakkında fikir vermektedir.12 Topluluk değerlerinin bireyin  özel alanına müdahalesine karşı bireyin özgürlüğü ve negatif statü haklarını ileri  süren Batı sosyo-kültürel uzamı ile gelenek-ailesel değerlere referansla davranışın  kontrol altına alınmaya çalışıldığı toplulukçu bir kültürel uzamın pişmanlık ve özre  atfettiği anlamlar farklılaşacaktır.   Bu bağlamda, düşük suç oranlarının görüldüğü toplulukçu toplumsal yapılarda  utanç/utanma/utandırmanın hukuk ve adalete etki edecek mevcut bir gücü olduğu  düşünülmektedir. Topluluk değerlerinin güçlü olduğu toplumlarda bireylerin norm  ihlal edici davranışlarının ortaya çıkması durumunda, norm ihlal eden bireylerin  topluluk ölçekli utanç duygusunun ağırlığını mesafeleyebildikleri veya bu etkiden  10  Heather Strang, Repair or Revenge: Victims and Restorative Justice (Oxford University, Oxford 2002); ayrıca bkz. van Stokkom, (n 6) 341–345. 11  Braithwaite (n 9) 54–68; Braithwaite onarıcı adalet kavramı ve hareketinin küresel düzeyde öncü bir  figürü olması nedeniyle, onarıcı adalet kavramını zaman içinde geliştirmiş ve pek çok suç tipinde suçlunun  rehabilitasyonu ve topluma yeniden kazandırılmasında ceza adaletine topluluk temelli bir alternatif  sunmuştur. Bunun için bkz. John Braithwaite, Restorative Justice and Responsive Regulation (Oxford University Press, New York 2002) ve John Braithwaite, ‘Rape, Shame, and Pride: Address to the Stockholm Criminology Symposium  [2006] 7 JSSCCP 2. 12  Braithwaite (n 5) 11–15, (n 9) 8–10, 61–68. 109Ceza Hukuku ve Kriminoloji Dergisi-Journal of Penal Law and Criminology 2019; 7(1):103-125 muaf olacak bir toplumsal yapıda sosyalleştikleri düşünülür.13 Buna karşın Batı  toplumlarında devlet aygıtı aslî cezalandırıcı unsurdur ve failler devlet karşısında suç  fiilini  gerçekleştiren  aktörlere  tekabül  eder.  Bir  diğer  ifadeyle,  failler  anonim,  herhangi bir geleneksel-topluluk temelli mekanizma ile içerilemeyecek ve fiillerinin  neticesinde ortaya çıkan zararın tazmininden tekil birey olarak sorumlu aktörlerdir.  Braithwaite e göre cezalandırma rejiminin fail üzerindeki kaçınılmaz etkisi kendi  topluluk ve aile değerlerine daha fazla yabancılaşması ve kendileri ile benzer durumda  olanların  oluşturduğu  suçlu  alt  kültürünün  bir  parçası  haline  gelmesidir.14 Braithwaite in görüşünün diğer kriminolojik yaklaşımlardan farklılaşan yönü, failin  ceza  adaleti  rejimi  karşısında  pasifize  edilmiş  öznellik  konumunun  radikal  bir  biçimde aktifleştirilmesinde somutlanır. Söz konusu aktivasyon topluluk temelli bir  inisiyatif  ile  başlar:  Topluluğun  üyelerinin,  suçluları/failleri  topluluğun  temel  normlarıyla yeniden buluşturacak ve onları bu kurallara uymaya ikna edecek şekilde  ayıplaması neticesinde suç ve sapkın davranışı kontrol altına alınacaktır.15 Ailekabile-klan-cemaat düzeyinde, topluluğun suç ve sapkın davranışa karşı geliştirdiği  enformel bir sınır bulunmaktadır. Bir barometre işlevi gören bu sınır, Braithwaite e  göre, suç kontrol işlevini devlet aygıtlarına ve kolluk kuvvetlerinden alıp topluluğun  kendisine  devrederek,  topluluğa  sorunları  kendi  içinde  çözümleyebileceği  ve  dolayısıyla adaleti tesis edebileceği bir güç vermektedir.16 Kısaca, topluluğun değer  ve inisiyatifi olmaksızın formel hukuk kuralının yaptırımı, bireyi yabancılaştırıcı ve  kriminalize edici sonuçlar doğurmaktadır.   Braithwaite, bütünleştirici utancın onarıcı rolünde sosyal etkileşim ve karşılıklı  bağımlılığı temel dolayım unsurları olarak görmektedir. Bireyler karşılıklı bağımlılık  ilişkisi içerisinde yer aldıkları bir toplumsal ilişkiler matrisinde hareket eder ve  toplumlar ne kadar güçlü bir toplulukçu yapıya sahip olurlarsa birey üzerinde o kadar  denetleyici, norm ihlal edici davranış üzerinde ise o derece utandırıcı ve gücendirici  etkiye  sahip  olur.17  Öte  yandan,  Braithwaite in  topluluk  değer  ve  içerleme  mekanizmalarına vurgusu ve bu bağlamda bütünleştirici utancın toplumsal işlerlik  varsayımları, gelişmiş mesleki iş bölümü ve modern yaşam tarzının gerektirdiği  müeyyide biçimlerini tersine çevirmeye yönelik değildir. Bütünleştirici utanç, çok  13  Braithwaite (n 5) 90–100. 14  Braithwaite (n 5) 46–53, (n 9) 65–68. 15  Braithwaite (n 5) 53–56, (n 9) 71–83. 16  Braithwaite (n 5) 104–107, (n 9) 87–97. 17  Braithwaite (n 5) 38–40, (n 9) 111–123. 110Boran Ali MERCAN / Onarıcı Adalet Pratiklerinde Mağdur-Fail Karşılaşması: Duygusal Temsiller karşısında Hakiki ... sayıda parametreyi kapsayacak şekilde sosyal ve psikolojik unsurların kesişiminde  yer alır. Ayıplama ve utandırma, sosyal süreçlerin sonucudur ve bireysel etki/değişim  meydana getirmeyi amaçladığı sürece de bireyin iç dünyasında yaratılacak bir özfarkındalık ve empati geliştirmeye yöneliktir.   Braithwaite in  negatif  duyguların  pozitif  onarıcı  rolüne  ilişkin  sezgisel  yaklaşımının sınırı, topluluk temelli bütünleştirici utancın rasyonel tercihte bulunan  bir aktör kavramlaştırmasına dayanmasıdır. Buna göre fail topluluğun kendisine  yönelttiği ayıp neticesinde topluluğun kuralına uyup uymama konusunda bir tercihte  bulunacaktır. Braithwaite, ayıplama/utandırma dolayımıyla yaratılan sosyal baskıya  karşı  suçlu  öznenin  utanç  yaşayarak  aktörleşeceğini  ve  topluluğun  kuralına  uyumlanacağını varsaymaktadır.   Psikososyal kriminolojinin öncü yazarlarından Tony Jefferson ve David Gadd  onarıcı ceza adaleti pratiklerinde utancın psiko–karakterini çözümlerken sosyal,  psikolojik  ve  psikanalitik  tartışmalarda  utanma  deneyiminin  diğer  duygulardan  farklılaşan  niteliğine  dikkat  çeker.18 Yazarlar,  psikoloji  ve  psikanaliz  yazınında  utanma duygusunun sosyal süreçlerle de bağıntılı olan negatif bir duygular ailesi  şeklinde tezahür ettiğini tartışmakta ve mahcubiyet, suçluluk, rahatsızlık gibi bir dizi  diğer negatif duygunun utanma deneyimine eşlik ettiğini belirtmektedir.19 Fakat psikanaliz yazınında da tartışıldığı üzere, yazarlar utanma duygusunun insan benliğini  tamamen tesiri altına alan bir duygu durumu olduğunu vurgulamakta ve mahcubiyet  ve suçluluk gibi belirli bir davranış ve eyleme atfedilen geçici negatif duygusal  deneyimlerden  farklılaştığını  ifade  etmektedir.20  Bir  diğer  ayrım  ise  utanma  duygusunun açık, farksız (overt) deneyimlenmesi ile atlatılmış (bypassed) deneyimi arasında belirmektedir. Açık utanma deneyiminde utanç, belirli bir rahatsız olma hali  ile  bilince  kendini  belli  ederken  birey  tarafından  tanımlanamamakta;  atlatılmış  utanma deneyiminde ise rahatsızlık açıkça yaşanmazken rahatsızlık verici bir takım  unsurlar geçiştirilmektedir.21 Tüm alternatif ve farklı disipliner okuma biçimlerine  karşı, Gadd ve Jefferson yerinde bir tespitle, utancın endişeye karşı bilinçdışı bir  savunma mekanizması olarak devreye girdiğini ve çoğunlukla geçiştirildiğini ileri  sürmektedir; çünkü, ayıplama sadece ne yaptığımıza değil, tüm benliğimize ve kim  18  David Gadd ve Tony Jefferson, Psychosocial Criminology (Sage, Los Angeles 2007). 19  Gadd ve Jefferson (n 18) 167. 20  Gadd ve Jefferson (n 18) 167 –168. 21  Gadd ve Jefferson (n 18) 169. 111Ceza Hukuku ve Kriminoloji Dergisi-Journal of Penal Law and Criminology 2019; 7(1):103-125 olduğumuza yönelik bir saldırıdır. Dolayısıyla, birey bilinçdışı bir biçimde kendini  savunmasız, çaresiz, yenik, eksik ve değersiz bırakabilecek bir saldırıya karşı kendini  korumaktadır.22 Gadd ve Jefferson onarıcı adalet yazınının sıkça telaffuz ettiği duygu  durumlarını psikanalitik temelde psikososyal bir perspektiften ele alırken duyguların  adalet tesisi sürecinde ne denli önemli rol oynadığını da ortaya koymaktadır. Bu  bağlamda, onarıcı adalet pratiklerine ilişkin tartışmaları da çerçeveleyen kriminoloji  yazınında  adalet  tesisini  belirleyecek  duygu  durumlarının  nasıl  tartışıldığını  incelemekte fayda bulunmaktadır.   3. Kriminoloji Yazınında Duygu ve Duygulanımlar   Ceza adaleti, mağdur sosyolojisi ve suç ile suçlunun medyatik temsili gibi konularda  duygu  sorunsalı,  uzun  zamandır  kriminoloji  yazınının  gündemindedir.23  Fakat duygulanımlar kriminoloji araştırmalarının çok azında doğrudan sorunsallaştırılmıştır.24 Aksine  duygu  terimi,  genelde,  çeşitli  norm  ihlal  edici  davranışların  yarattığı  duygulanımsal durumları tanımlamak için kullanılmaktadır.25 Kriminolojide duygu ve duygulanım terimleri arasındaki kavramsal karmaşa, Jack Katz ın Seductions of Crime adlı eserindeki tasnif tarzına götürülebilir. Katz, hırsızlık, gasp ve cinayet gibi fiillere  kalkışma anında açığa çıkan bedensel duyulanımların (sensations) –bedene temas eden fiziki his ve itkilerin – görüngüselliği (phenomenology) üzerine değerlendirmelerinde  faillerin anlatılarından yakaladığı duyulanımları genel duygular (emotions) kategorisine yerleştirir.27 Katz sosyal psikoloji ve psikanaliz yazınında endişe, sıkıntı, ürkme, coşku,  öfke ve utanç gibi duygulanımları (affects) duygular başlığı altında toplar ve duygu  kavramı ile duygulanım arasında mantıksal bir eşdeğerlik kurar ya da ikisi arasında bir  fark görmez.28 22  Gadd ve Jefferson (n 18) 171. 23  Alison Young, Imagining Crime (Sage, London 1996); Susanne Karstedt, ‘Emotions and criminal justice   [2002] 6 TC 299; Mary Bosworth, ‘Affect and authority in immigration detention  (2018) PC https:// journals.sagepub.com/doi/abs/10.1177/1462474518803321/ erişildi 15 Ocak 2019.  24  Boran Ali Mercan, ‘Doing criminological research: Affective states versus emotional reactions  (2018) TC https://journals.sagepub.com/doi/abs/10.1177/1362480618779399/ erişildi 15 Ocak 2019.  25  Jeff Ferrell ve Clinton R. Sanders, Toward a cultural criminology (Northeastern University Press, Boston 1995); Jeff Ferrell, Keith Hayward ve Jock Young, Cultural Criminology: An Invitation (Sage, London  2008). 26  Jack Katz, Seductions of Crime: The Moral and Sensual Attractions of Doing Evil (Basic Books, New York 1988). 27  Katz (n 26) 22–31, 52–73, 164–194. Ayrıca duyulanım (sensation), metinden de anlaşılacağı üzere,  duygulanımdan (affect) farklılaşan bir kavramdır. Duyulanım bedenle temas halinde olan veya temas eden  bir şeyden kaynaklı fiziki his veya algı anlamına gelmektedir.  28  Katz (n 26) 362. 112Boran Ali MERCAN / Onarıcı Adalet Pratiklerinde Mağdur-Fail Karşılaşması: Duygusal Temsiller karşısında Hakiki ...   Benzer  bir  kavramsal  eşdeğerlik  çerçevesinde  duygular  sosyolojisini  suç  görüngüsüyle ele alan kültürel kriminoloji, Katz ı takiben, duygu ve duygulanımlar  arasında bir fark görmemektedir. Suç ve sapma fiilinin işlendiği anda açığa çıkan coşku,  kızgınlık, acı ve benzeri duygulanımsal durumlar birbiriyle bağıntılı suçun durumsal  anlam ve duygular seti olarak ifade edilir.29 Bu çerçevede, kültürel kriminologlar suç  etnografları ve araştırmacılarına faillerin duygulanımsal yüklü öz tanımlamalarını  basitçe duygular şekilde yorumlamalarını tavsiye eder.30 Kültürel kriminoloji, suç ve  normun fail, mağdur ve kolluk kuvvetleri arasında karşılıklı inşa ve müzakeresinde  anlam ve duyguların rolüne birincil önem atfetmesine karşın, duygulanım ve duygu  kavramları arasında bir ayrım yapmamaktadır. Söz konusu kavramsal farksızlığın/ eşdeğerliğin kriminoloji disiplininin bir alt başlığı olarak değerlendirilebilecek onarıcı  adalet yazınına da tesir ettiğini görüyoruz. Kavramlar arasında psikososyal bir ayrıma  gitmenin onarıcı adalet oturumlarının başarısı adına ne gibi sonuçlar üretebileceğini  temel kavramlaştırmalar üzerinden değerlendirmek, meseleyi biraz daha aydınlatacaktır.   3.1. His, Duygu ve Duygulanım   Psikanalitik bir perspektiften yürütülen çalışmalarda da duygular ile duygulanımlar  sıklıkla birbirini yerine geçecek şekilde kullanılmaktadır.31 Sosyal bilimler alanında  duygulanımsal  dönüm  (affective  turn)  ifadesi  dahi  sıkça  sosyal  ve  siyasal  çalışmalarda  duyguların  çözümlemesine  atfedilen  rol  ile  yakından  ilişkilidir.32 Kavramlar arasında karmaşayı ortadan kaldırmanın yolu temel bir görüngü olarak his  (feeling) kavramlaştırmasıyla işe başlamaktan geçmektedir. Buna göre, hisler kişisel  olarak kodlanan ve biriktirilen deneyimlerden elde edilen duyulanımlar (sensation) formasyonudur.33 Her birey kendine göre yorumladığı farklı/farklılaşmış ayırt edici  bir duyulanımlar setine sahip olduğu için tekil bir his, kişisel ve biyografik bir edinim  olarak  ortaya  çıkar.  Örneğin,  bir  bebek,  duyulanımlarını  bilişsel  süreçlerde  29  Jeff Ferrell, ‘Criminological Verstehen: Inside the Immediacy of Crime  içinde Jeff Ferrell and Mark S.  Hamm (dear) Ethnography at the edge: Crime, deviance, and field research (Northeastern University Press, Boston 1998) 27. 30  Ferrell vd. (n 25) 179–184. 31  Adrian Johnston ve Catherine Malabou, Self and emotional life: Philosophy, psychoanalysis, and neuroscience (Columbia University Press, New York 2013). 32  Simon Williams, Emotion and social theory: corporeal reflections on the (ir)rational (Sage, London  2001); Jeff Goodwin, James M. Jasper ve Francesca Polletta (der), Passionate politics: Emotions and social movements (University of Chicago Press, Chicago 2009); Sara Ahmed, The Cultural Politics of Emotion (Edinburgh University Press, Edinburgh 2004). 33  Eric Shouse, ‘Feeling, emotion, affect  (2005) MJ http://journal.mediaculture.org.au/0512/03-shouse.php/ erişildi 15 Aralık 2018.  113Ceza Hukuku ve Kriminoloji Dergisi-Journal of Penal Law and Criminology 2019; 7(1):103-125 işleyebileceği dil yeteneğine ve farklı duyulanım biçimlerini değerlendirebilecek ve  adlandırabilecek kişisel bir biyografik tarihe henüz sahip olmadığı için herhangi bir  histen  yoksundur.  Bebek  için  sosyal  etkileşim  ve  yaşam  deneyiminin  henüz  edinilmediği bir aşamada, duygu ile duygulanım benzer içeriğe sahiptir. Dolayısıyla  his, dil ve deneyimlerin kişisel tarihine bağlı bir görüngüdür.    Duygular (emotion) ise duyulanımların tarihsel ve sembolik birikimi ile oluşur ve  zamansal olarak yapısal/yapılanmış bir karaktere sahiptir. Duyguların ayırt edici özelliği  bir hissin gösterimi veya temsili olarak belirmesidir ve hislerin gösterimi samimi veya  aldatıcı olarak pratiğe dökülebilir. Araştırmaların bulguladığı üzere, duyguların bedensel  ifade, duruş, jest ve mimiklerle temsilleri sosyal bağlamlara ve farklı kültürlere göre  değişebilmekte,  örneğin,  sosyal  bağlamlarda  bireyin  toplulukla  birlikte  bir  takım  uyaranlara  karşı  verdiği  duygusal  tepkiler,  kendi  başına  olsalardı  verebilecekleri  tepkilerden önemli ölçüde farklılaşabilmektedir.34 Duygular, bilinçli bir hatırlamayla  duygulanımların bilinç öncesi sosyal ve kültürel ifadesi olarak açığa çıkar.35 Duygusal teşhirin aldatıcı niteliği, duyguların değişen sosyal bağlamlara göre uyarlanabilmesi ve  topluluğun beklentilerine göre geliştirilebilmesi özelliğinden ileri gelmektedir.    Duygulanım (affect) ise daha felsefi ve metapsikolojik bir kavram olup temsil ve telaffuz edilemeyen, bilinçli olmayan bir yoğunluk olarak tezahür eder. İnsan bedeni  yüzlerce ve binlerce uyarıcı deneyimler ve çevresel uyaranlara karşı, bilinçdışı gerilen  ve rahatlayan yüz kasları, kan basıncı, ses tonu ve terleme sistemi gibi şekillerde yanıt  verir. Beden her bir değişimi kendinde bir yoğunluk olarak kayıtlar.36 Uyaran ile yanıt  arasındaki ilişki bilinçdışıdır ve yüz mimiklerinin değişimi dışsal uyaranlara verilen  tepkideki enerjinin anlık değişen niteliğine işaret eder. Bu nedenle bilinçle kavranmadığı  ölçüde de duygulanımlar psikanalizin tartışma alanındadır. Psikanalizin libidinal  enerji kuantumu olarak adlandırdığı ve felsefenin, sınırsız etkileşim içerisinde olan  bedensel kütlelerin birbiriyle teması sonucu meydana gelen ve bedensel etkilenimin  34  Duyguların temsili denince akla ilk gelen ve sosyal psikoloji disiplininde alanın duayeni olan kuşkusuz  Paul Ekman olacaktır, bkz. Paul Ekman ve Wallace V Friesen, Unmasking the face: A guide to recognizing emotions from facial clues (Prentice Hall, New Jersey 1975). Klinik psikoloji alanında bu konuda hatırı  sayılır derecede çalışma yapılmıştır; sadece bir örnek için bkz. James J. Gross, ve Oliver P. John,  ‘Individual differences in two emotion regulation processes: implications for affect, relationships, and well-being  [2003] 85 JPSP 348. Kültürel farklılığın duygusal temsillerdeki önemi için bkz. David  Matsumoto, ‘Ethnic differences in affect intensity, emotion judgments, display rule attitudes, and selfreported emotional expression in an American sample  [1993] 17 ME 107. 35  Myriam D. Munezero, Calkin Suero Montero, Erkki Sutinen ve John Pajunen, ‘Are they different? Affect, feeling, emotion, sentiment, and opinion detection in text  [2014] 5 IEEETAC 101. 36  Brian Massumi, Parables for the Virtual: Movements, Affect, Sensation (Duke University Press, Durham 2002) 28–30. 114Boran Ali MERCAN / Onarıcı Adalet Pratiklerinde Mağdur-Fail Karşılaşması: Duygusal Temsiller karşısında Hakiki ... bir  durumdan  diğerine  geçişini  imleyen  bir  değişim  hali  olarak  tanımladığı  duygulanım, temsil edilemeyen38 ya da indirgenemeyen bir fazlalığa işaret eder.  Sigmund  Freud un  erken  dönem  eserlerinde  yaşamsal  varoluşun  biyolojik  itkili  niceliksel enerji dolaşımının öfke ve haz niteliğinde düzenlenişine gönderide bulunan  duygulanım kavramı, güdülerin tatminine ve rahatsızlık veren travmatik deneyimlerin  zihinsel temsillerinin bilinçdışı bastırma sürecine göre akış halindedir.39 Travmatik bir olaydan dolayı özneyi rahatsız eden ve bu yüzden bilinçdışı tarafından bastırılan  fikirler, belirli bir ilişkisel zincir üzerinde başka fikirlerce temsili düzeyde ikame  edilebilirken; duygulanım belirli bir fikri temsile veya bir başkasına, bilinçdışının  bastırma işlevi sonucu yapışabilir. Bu bağlamda, duygulanım bilinçdışı bir dileğin  tatmini için beliren fikirsel temsiller dolayımıyla özneye kendini belli eder. Bilinçdışı  dileklerin tatminsizliği endişe, korku ve acı gibi negatif duygulanımların bir tepki  olarak  tezahür  etmesine  yol  açar.40  Freud  duygulanımları  olgunluk  dönemi  düşüncesinde geliştirdiği psişik aygıtın id, ego ve süperego gibi katmanlarını dikkate  alarak yeniden yorumlar.41 Buna göre, bir duygulanım olarak endişe, bastırma sürecini  önceleyen ve egoya tehdit oluşturan bir tehlike sinyali olarak belirir.42 Tehlikenin devam ettiği ve egonun tehlike sürecinin üstesinden gelemediği yükselen bir gerilim  ve çaresizlik durumunda endişe temel bir duygulanım olarak tezahür eder.    Psikanalizin duygulanımları çeşitli dışsal etkiler karşısında fikri temsillerle telaffuz  edilebilen bir görüngü olarak kavraması, duygulanımların dil düzeyinde sembol ve  gösterenlerle temsil edilebileceği fikrini gündeme getirmiştir. Özellikle Lacancı öğreti,  yapısalcı dil bilimin gösterge (sign) analizinden yola çıkarak ve Freud un bilinçdışı  fikirlere  duygulanımların  yapışabileceği  görüşünden  hareketle,  duygulanımların  gösterenlere (signifiers) yani akustik, ses imgelerine yapışabileceğini ileri sürerek dil  düzeyinde duygulanımların bir gösterenden diğerine akış halinde olabileceğini ileri  sürmüştür.43  Bu  bağlamda  düşünülürse  duygular,  duygulanımların  dil  düzeyinde  çerçevelenmesi olarak da ifade edilebilir; fakat duygulanımlar hissedilirken onları dile  37  Baruch Spinoza, ‘Ethics  içinde Michael L. Morgan (der) Spinoza Complete Works (ilk basım 1677  Hackett Publishing, Indianapolis 2002) 277–319. 38  Nigel Thrift, Non-Representational Theory: Space Politics and Affect (Routledge, London 2008);  Wetherell (n 4) 53. 39  Joseph Breuer ve Sigmund Freud, Studies on Hysteria (ilk basım 1895 Penguin, London 1988) 56–59. 40  Sigmund Freud, On Metapsychology (ilk basım 1915 Penguin, London 1991) 179–180, 280–282. 41  Sigmund Freud, Inhibitions, Symptoms and Anxiety (ilk basım 1926 Hogarth Press, London 1971). 42   Freud (n 41) 80–81. 43  Lionel Bailly, Lacan Beginners Guides (Oneworld, London 2009) 41–64.  115Ceza Hukuku ve Kriminoloji Dergisi-Journal of Penal Law and Criminology 2019; 7(1):103-125 getirmek için kullanılacak sembolik araçlar, yani gösterenler, sınırsız sayıda değişecektir.  Lacan ın sembolik düzlemde duygulanımların akış halinde olduğu çözümlemesinden  ilham  alan  çalışmalar,  duygulanımların  yer  değişimini  (affective  displacement) çözümleyerek bireylerin psişik dünyalarının hem kendi bireysel biyografilerinde hem  de çeşitli sosyal ve siyasal düzlemlerde nasıl bir etkide bulunduğunu incelemektedirler.44   Kısaca, genel olarak kriminolojide ve özel olarak onarıcı adalet pratiklerinde duygu  ve duygulanımlar arasındaki ayrım, failin dış dünyayı (onarıcı adalet oturumu ve  mağdurla yüzleşmesini) psişik deneyimleme tarzı ile dış dünyaya verdiği tepkinin  niteliği arasında bir ayrıma işaret edecektir. Yukarıda ifade edildiği gibi, duyguların  manipüle edilebildiği ve bireyin iç dünyasında deneyimlediğinin duygulanımlardan  farklılaşabileceği  hususu,  sergilenen-temsil  edilen  duygusal  durumlar  ile  içerden  deneyimlenen  duygulanımsal  süreçler  arasında  radikal  bir  farklılık  olabileceğini  gündeme getirmektedir. Bu bağlamda, onarıcı adalet oturumlarında olay anından sonra,  genelde, ilk kez karşı karşıya gelen taraflar arasında empati ve karşılıklı anlayışın  oluşması  duyguların  duygulanımlarla  örtüşmesi,  bir  başka  deyişle,  duyguların  samimiliği koşuluna bağlıdır. Fakat psikanalitik çekimli psikososyal yaklaşımın çizdiği  kavramsal ayrımlar göstermektedir ki benliğe yönelik tehdit sürerken deneyimlenen  negatif duygulanımsal durumlar ile sembolik düzlemde onları ifade edecek duygular– gösterenler değişebilir; en azından, ceza tehdidi karşısında negatif bir duygulanımı  bastırmak adına pozitif bir duygusal portre çizilebilir. Benliğin tehdit altığında olduğu  anlar duygulanımsal yer değişimlerinin (affective displacement) tezahür ettiği ve  sembolik  düzlemde  duygusal  temsillerin  devreye  girdiği  duygusal  kırılma  anları  (emotional turning point) olarak düşünülebilir. Buna göre, onarıcı adalet pratiklerinin  ne ölçüde başarılı olduğu duygusal kırılma anlarında sergilenen/temsil edilen duyguların  sahihliğine bağlı olacaktır. Dolayısıyla onarıcı adalet pratiklerinin duygu ve duygulanım  ayrımı temelinde ne ölçüde başarılı olduğu üzerinde durmakta fayda vardır.   4. Onarıcı Adalet Oturumlarının Başarısı: Duyguların   Sahihliği Sorunu   Mağdur ve fail arasında duygusal kırılma anları, sembolik-duygusal jest ve  mimiklerle taraflar arasında olası bir sağaltım gerçekleştiği ve onarıcı adalet pratiğinin  başarıya ulaştığı düşünülen anlardır.45 Amerika, Kanada, İngiltere, Yeni Zelanda ve  44  Örnek için bkz. Glynos ve Stavrakakis (n 36). 45  Meredith Rossner, ‘Emotions and interaction ritual: A micro analysis of restorative justice  [2011] 51 BJC 95. 116Boran Ali MERCAN / Onarıcı Adalet Pratiklerinde Mağdur-Fail Karşılaşması: Duygusal Temsiller karşısında Hakiki ... Avustralya da araştırmacılar, onarıcı adalet süreçlerinde mağdurla karşılaşma ve  duygusal aktarımların, suçların tekerrürünü azaltmada olumlu rol oynadığını ileri  sürmüştür.46 Örneğin, Amerika da 17 yaşındaki fail Jason Temple, 68 yaşındaki  mağdur  Annie  Brook un  bir  alışveriş  merkezinde  çantasını  çalmaya  kalkışıp  yakalandıktan sonra, onarıcı adalet oturumu çerçevesinde, ilk defa mağdur ile karşı  karşıya gelmiştir. Bu karşılaşmaya failin annesi ile mağdurun kız kardeşi ve bir  gözetim memuru da eşlik etmiştir. Mağdur faile işlemiş olduğu suçtan ötürü ne denli  sarsıldığını anlatmış ve fail de mağdurun anlatısını dinlerken işlemiş olduğu fiilin  yarattığı yıkıcı sonuçları öğrenmekten kaynaklı şok geçirip üzüntüye kapılmıştır.  Mağdurla karşılaşmanın yaratmış olduğu duygusal etki altında fail, mağdurdan özür  dilemiş ve yerel bir huzur evinde denetim altında gönüllü olarak çalışabileceğini  söylemiştir. Ayrıca gönüllü çalışma teklifinin yanı sıra, failin iş bulabilmek için ilave  bir  eğitim  programına  katılmayı  planladığını  bildirmesi,  sembolik  bir  iyileşme  göstergesi olarak onarıcı adalet oturumunun başarısı şeklinde yorumlanmıştır.47   Bir diğer örnekte, Londra da Anthony adlı kapkaççı Anne adında öğretmenlik  yapan orta yaşlı bir kadının çantasını çalmaya çalışmış, fakat olay yerinden kaçarken  bölgede devriye gezen polisler tarafından yakalanmıştır. Olaydan sonra Anthony, eşi  ve çocuğu ile oturuma katılırken Anne ve eşi de karşılaşmada hazır bulunmuştur.48 Oturumun başlangıcında tarafların son derece gergin ve endişeli olduğu gözlenmiş ve  mağdur kadının kocasının rahatsızlığı ve diyalogda isteksizliği video kayıtlarından  anlaşılmıştır.  Farklı  sosyal  sınıflara  mensup  tarafların  arasında  sosyo-sınıfsal  bedensel, kültürel kodlara ilişkin tespitler de diyaloğun parçası haline gelmiş ve failin  ilk seferde sarf ettiği özür mağdur ve eşi tarafından sahih bulunmamıştır. Anthony nin  alt sınıfa mensup bir birey oluşu, olay günü akut maddi sıkıntı çekmesi, eşiyle maddi  sıkıntılar yüzünden kavga edişi ve kapkaçtan başka çaresinin kalmaması, orta sınıf  bir maddi refah seviyesine sahip Anne ve eşi üzerinde etki yaratmıştır. Anthony nin,  46  Garth Luke ve Bronwyn Lind, Reducing Juvenile Crime: Conferencing vs Court. Crime and Justice Bulletin (New South Wales Bureau of Crime Statistics and Research 2002); Gabrielle Maxwell ve Allison Morris, ‘Restorative Justice and Reoffending  içinde John Braithwaite ve Heather Strang (der) Restorative Justice: Philosophy to Practice (Ashgate Publishing, London 2000); William Nugent, Mona Williams ve  M. Umbreit, ‘Participation in Victim-Offender Mediation and the Prevalence and Severity of Subsequent  Delinquent Behavior  [2003] 1 ULR 137; Nancy Rodriguez, ‘Restorative Justice at Work: Examining the  Impact of Restorative Justice Resolutions on Juvenile Recidivism  [2007] 53 CD 35; Sue Triggs, New Zealand Court-Referred Restorative Justice Pilot: Two year Follow-up of Reoffending (New Zealand  Ministry of Justice 2005); Mark, Umbreit, Robert Coates ve Betty Vos, ‘Restorative Justice Dialogue: A  Multi-Dimensional, Evidence-Based Practice Theory  [2007] 10 CJR 23. 47  Gerry Johnstone, Restorative justice: Ideas, values, debates (Routledge, London 2002) 112.  48  Rossner (n 45). 117Ceza Hukuku ve Kriminoloji Dergisi-Journal of Penal Law and Criminology 2019; 7(1):103-125 beraberinde eşi ve çocuğunu getirmesi ve çocuğa yönelik şefkatli yaklaşımı, mağdur  kadın ve kocasında duygulanımsal bir tesir yaratmış ve özellikle Anthony nin çocukla  kurduğu bağ, karşılıklı diyaloğun olumlu sonuçlanması adına duygusal bir kırılma  anı  oluşturmuştur.49  Bu  karşılaşmada  sergilenen  yüz  mimiklerinden  hareketle,  gözlemci yazar, tarafların birbirine yönelik gerçek duygularını gizlemeye çalıştıklarını  tespit etmiş; tarafların söylemlerinin süreç içerisinde karşılıklı diyalog ve etkileşime  göre değişerek fail ve mağdur arasında yaşanan duygusal kırılma anlarına bağlı  olarak,  başlangıçtaki  duygusal  kapanmanın  samimi  duygusal  ifşa  ve  empatiye  yöneldiğini ve nihai olarak sulh olunduğunu ileri sürmüştür.50   Ölümle  sonuçlanan  bir  başka  vakada  da  mağdur  yakınları  ile  fail  arasında  yüzleşmenin gidişatını etkileyen sembolik ifade ve temsillerle anlamlandırılmış  duygusal kırılma anlarının pozitif etkisi tespit edilmiştir. Karşılaşma öncesi, yaklaşık  15 yıl önce alkollü araç kullanarak kaza yapan fail John, kaza esnasında çarptığı  aracın ön koltuğunda oturan Maria adında kızın ölümüne sebebiyet vermiştir. Kaza  akabinde John tutuklanmış ve hüküm giymiş, cezası tamamlandıktan sonra evlenip  bir restoranda yönetici olarak çalışmaya başlamıştır.51 Buna karşın Maria nın babası  kızının kaybından duyduğu üzüntü nedeniyle alkol bağımlısı olmuş, inançlı bir kadın  olan anne de alkollü araç kullanımına karşı kamusal duyarlılığı artırmak amacıyla  sosyal aktivizm gönüllüsü haline gelmiştir. Kazadan uzun zaman sonra babanın  istemi ve yerel onarıcı adalet kurumunun arabuluculuğuyla bir araya gelen taraflar  kendi hayatlarının kazadan sonra nasıl şekillendiği, ne gibi duygular deneyimleyip ne  tür zorluklar içerisinde yaşamlarını sürdürdüklerinden bahsetmiştir. Özellikle ailenin  yaşadıkları acıya dair anlatısı söylemlerine dramatik bir boyut kazandırmış John u  derinden etkilediği tespit edilmiştir. Arabulucu John dan kazanın kendi yaşamını  nasıl etkilediğini bahsetmesini istediği anda, John kaza sonrası yaşadığı tatsızlıkların  ve olumsuzlukların ailenin acısını değersizleştirebileceği gerekçesiyle, ilk seferde,  konuşmaktan çekinmiş ve korkmuştur.52 Ailenin soruları üzerine tutukluğu çözüldüğü  görülen  John un,  ölen  kızın  videosunun  izletilmesiyle  ağlamaya  başlaması  da  karşılıklı aktarımların yaşandığı bir başka duygusal kırılma anı olarak nitelendirilebilir.  Fakat anlatıda dikkati çeken nokta, karşılıklı duygu yüklü etkileşimlere rağmen,  49  Rossner (n 45) 112. 50  Rossner (n 45) 100. 51  Barbara Walshe ve Janine Geske, ‘Dialogical Processes Examined: A Victim offender dialogue case study   [2007] 1, 1. 52  Walshe ve Geske (n 51) 5. 118Boran Ali MERCAN / Onarıcı Adalet Pratiklerinde Mağdur-Fail Karşılaşması: Duygusal Temsiller karşısında Hakiki ... ailenin yine de failin suçluluk ve pişmanlık duygusunun samimiyetini ve sahihliğini  sorgulama girişimidir.53 Failin samimiyetinin sembolik göstergesi olarak Maria nın  mezun olduğu kolejde onun adına bir burs fonu oluşturma teklifi, aileyi John un  duygularının sahihliği konusunda ikna etmiştir.   Mağdur ve fail karşılaşmasında psikososyal bir sağaltım işlevi üstlenen konuşma  akışında duygusal sembolik jestlerin duygusal kırılma anı yaratarak onarıcı adalet  oturumunun olumlu sonuçlanmasına etkide bulunduğunu yukarıdaki örneklerden  tespit edebiliriz. Mikro sosyolojik bir etkileşimin belirlediği, mağdur ve failin kendi  doğal sosyal ortamından uzak, aksi takdirde ceza adaletinin devreye gireceği bir  baskının mevcudiyetinde, taraflar arasında söylemsel akışın etkilediği duygusal  kırılma anlarının daha derinde endişe ve korku gibi temel negatif duygulanımların  itkisiyle manipüle edilebileceği, yukarıda bahsi geçen vaka analizlerini yürüten  araştırmacıların gündeminde değildir. Daha ziyade dramaturjik performanslara ve  ritüellere odaklaşan ilgili çalışmalar, sembolik olanın ve duygusal temsilin bilinçdışı  duygulanımsal süreçlerden farklılaşabileceğini ve hatta onları örtüleyebileceğini  sorunsallaştırmamaktadır.  Fakat  Meredith  Rossner in  duygusal  akışları  yüz  ifadelerinden hareketle çözümlemeye çalıştığı incelemelerinde, bilinçdışı kontrol  edilemeyen fakat bedensel olarak deneyimlenen yoğunluk değişimlerinin duygusal  kırılma anlarında açığa çıkan duygusal dışavurumları etkilediği görülecektir.54 Bu anlarda  negatif  duygulanımları  örtüleyen  sembolik  jestler  ve  çeşitli  duygusal  gönderimleri olan mimik ve davranış tarzları mağdur ve fail arasındaki duygusal  etkileşimin seyrini belirlemektedir. Söz konusu duygusal etkileşimlerin çözümlenmesi  onarıcı adaletin caydırıcı ve rehabilite edici niteliğini belirlemek adına önemlidir. Bu  nedenle, çıkarı çatışan ve zarar gören taraflar arasında karşılaşma ve duygusal  sağaltımın olumlu sonuçlarını dikkate alırken duyguların sahihliği sorununu da  dikkate almak gerekmektedir.   Nitekim  onarıcı  adalet  yazını,  sembolik  gösterenlere  dayalı  dramaturjik  performans ve ritüeller ile duygulanımlar arasındaki radikal farklılığın önemini  imleyen  bulgular  da  ortaya  koymaktadır.  Onarıcı  adaletin  önemine  ve  uygulanabilirliğine  dikkat  çeken  bazı  araştırmacılar,  utanç  ve  pişmanlık  gibi  duygulanımsal süreçlerin idealize bir biçimde açığa çıkarılışı ve fail tarafından  53  Walshe ve Geske (n 51) 5. 54  Rossner in makalesindeki yüz ifadeleri ve bedensel jestleri serimleyen fotoğraflar için bkz. (no 45) 100,  101, 105, 109, 110, 112. 119Ceza Hukuku ve Kriminoloji Dergisi-Journal of Penal Law and Criminology 2019; 7(1):103-125 deneyimlenmesi  sürecinin  beklenildiği  gibi  gerçekleşmediğini  ileri  sürmüştür.55 Mağdur ve fail yüzleşmesine dayalı duygusal aktarım ve empatinin dramaturjiksembolik jestlerle uzlaşı sonucunu doğurması suç tekerrürünü engellememektedir.  Alkollü  araç  kullanımı  ve  çocuk  hırsızlığı  suçlarını  değerlendiren  çalışmalar,  mülkiyete yönelik suç fiilinin tekerrüründe dikkate değer bir değişim olmadığını  saptarken, alkollü araç kullanmaktan ötürü oturuma katılanların aynı suçu tekrar  işleme sıklıklarının arttığını bildirmiştir.56   Onarıcı adalet sürecinin amaçladığı ve gerçekleştirdiği arasındaki söz konusu  mesafe, duygulanımlarının ayırt edici rolüne dikkatimizi çekmektedir. Kathleen  Daly nin Güney Avustralya Çocuk Adaleti Araştırma ve Oturum Projesi nin (South Australia Juvenile Justice Research and Conferencing Project) bulguları mağdur ile  failler arasında samimi bir özrün karşılıklı bir anlayış içerisinde ortaya çıkabilme  durumunun pek de mümkün olmadığını ortaya koymaktadır: Mağdurlar faillerin  sadece %30 unun gerçekten pişman olduğunu ve özür dilediğini düşünürken, failler  ise özürlerin sadece %60 ının samimi olduğunu iddia etmektedir.57 Çocuk suçluluk  bağlamında onarıcı adalet pratiklerinde pozitif duyguların tesisi ile taraflar arasında  empatiyi  gerçekleştirme  amacının  arzu  edilen  ideal  sonucu  vermediği  ilgili  istatistikten anlaşılmaktadır. Onarıcı adalet konferanslarında gençlerin, mağdurlara  verilen zarardan ziyade kendi kamusal şöhretlerini (reputation) onarmaya çalıştıkları  gözlemlenmiştir.58 Araştırmaların bir diğer dikkate değer sonucu ise araştırmaya  katılan faillerin yarısının mağdurun uğradığı fiziki ve zihinsel zarara dair anlatısından  neredeyse hiç etkilenmediğidir. Bu nedenle, onarıcı adalet oturumlarının çoğunluğu  tatmin edici bir sonuç vermekten uzaktır. Bireyin öz-saygı ve öz-değerine yönelik  kamusal bir ayıplama bir başkasının duygularına karşı duyarlı olmak yerine savunma  mekanizmasını  devreye  sokmaktadır.59  Faillerin  özrünün  temsili/sözel  değeri  mağdurun uğradığı zararı ve çektirilen ıstırabı tazmin etmekten uzaklaşırken söz  konusu durumun özgün ve samimi olmama hali onarıcı adalet pratiklerinde etik bir  sorun  oluşturmaktadır.60  Özrün  sembolik-duygusal  temsili  ile  özrün  samimiyeti  55  Annalise Acorn, Compulsory Compassion: A Critique of Restorative Justice (UBC Press, Vancouver 2004). 56  Lawrence W. Sherman, Heather Strang ve Daniels Woods, Recidivism Patters in the Canberra Reintegrative Shaming Experiments (RISE) (Australian National University, Canberra 2000), 1739. 57  Kathleen Daly, ‘Restorative justice: The real story  [2002] 4 PS 55. 58  Daly (n 57) 69–70. 59  Gadd ve Jefferson (n 18) 171–175. 60  Julie Stubbs, ‘Beyond apology? Domestic violence and critical questions for restorative justice  [2007] 7  CCJ 169, 170–171. 120Boran Ali MERCAN / Onarıcı Adalet Pratiklerinde Mağdur-Fail Karşılaşması: Duygusal Temsiller karşısında Hakiki ... arasındaki radikal ayrım, özellikle bazı suç tipleri söz konusu olduğunda daha da  dikkat çekmektedir. Örneğin, aile içi ve kadına yönelik şiddet bu ayrımın oldukça  radikalleştiği suç tiplerindendir. Araştırmaların bulguları erkek faillerin pişmanlık  söylemlerinin, genellikle, cezaî müeyyidelerden kaçınmak veya birlikteliği/evliliği  sürdürmek  için  sarf  edildiğini  göstermektedir;  kadın  mağdurun  uğradığı  fiziki,  psikolojik  ve  psişik  zarara  yönelik  duyulan  samimi  pişmanlık  etkin  bir  neden  olmaktan oldukça uzaktır.61 Onarıcı adaletin nihai amacına etki eden samimiyetsizlik  sorunu faillerin manipüle edici duygusal ifadeleriyle doğrudan ilişkili gözükmektedir.  Öyle ki fail gerçekleştirmiş olduğu fiilden utanç duyuyormuşçasına kendilik tarzını,  formel veya enformel adlî süreçlerde sergileyebilme imkanına sahiptir; failin aslında  temel  bilinçdışı  duygulanımsal  durumu,  yukarıda  bahsedildiği  üzere,  bir  cezaî  müeyyide ile karşılaşmaktan kaynaklanan endişe ve korku olabilme olasılığı her  daim  mevcuttur.  Endişe  ve  korku  gibi  iki  temel  duygulanımsal  durum  cezaî  müeyyideden kaçınmak adına pozitif bir duygusal ifade ve kendilik temsilinin  temelini oluşturabilir. Psikanalitik bir okuma çerçevesinde, fail için kolluk kuvvetleri  tarafından yakalanmanın bıraktığı travmatik iz, bastırılması gereken bir fikirdir ve  onarıcı adalet konferansı gibi kamuya açık bir mekân, egonun mümkün mertebe  minimum düzeyde hasara uğratılması gereken bir alandır. Egonun karşı karşıya  kaldığı belirsizlik ve ceza tehdidi neticesinde beliren endişe ve korku türü negatif  duygulanımlar, cezaî müeyyideden uzaklaşmak adına pozitif duygusal temsiller  olarak sergilenebilir. Burada söz konusu olan duyguların her daim aldatıcı sembol,  jest ve mimiklerden ibaret olacağı değil; tersine, duygusal temsillerin bilinçdışı  duygulanımların çekişiyle manipüle edilebileceği olasılığıdır.    Bilinçdışı duygulanımsal süreçler ile duyguların manipüle edilebilirliği tespiti,  onarıcı adalet yazınında duyguların sahihliğini sorunsallaştırmaktadır. Fakat ilgili  tespit, aynı zamanda tarafların duygularını duygulanımlarından ayıracak psikososyal  bir bakış açısının gerekliliğine de işaret etmektedir. Onarıcı adalet pratiklerinde  duyguların  sahihliği  sorunsalı,  duygu  ve  duygulanım  arasındaki  psikososyal  kavrayışın  metodik  titizliğine  dikkatimizi  çekmektedir.  Bu  nedenle,  öznenin  belirsizlik karşısında hissettiği tehdit ve korkudan uzaklaşmak için bedensel jest ve  mimiklerle  duygusal  akışa  sembolik  müdahalesi,  söz  konusu  manipülasyonun  61  Stubbs (n 60) 179; ayrıca Kathleen Daly nin bu alanda önemli çalışmaları bulunmaktadır. Bkz. Kathleen  Daly ve Julie Stubbs, ‘Feminist engagement with restorative justice  [2006] 10 TC 9, 17; Kathleen Daly, ‘Restorative justice and sexual assault: An archival study of court and conference cases  [2005] 46 BJC 334, 346. 121Ceza Hukuku ve Kriminoloji Dergisi-Journal of Penal Law and Criminology 2019; 7(1):103-125 arkasındaki bilinçdışı duygulanımları dikkate alarak nihai bir çözümleme yapmayı  gerektirmektedir. Böyle bir çözümleme ise onarıcı adalet sürecinde mağdur ve fail  karşılaşmasında duygusal akış ve kırılma anlarının tespitini gözlemlemeyi ve kırılma  anlarındaki duygulanımsal yoğunluklar ile duygusal tepkileri dikkatli değerlendirmeyi  zorunlu kılmaktadır.   5. Değerlendirme   Onarıcı adalet pratikleri, ceza adaleti rejiminin faili kriminalize edici ve rehabilite  etmekten uzak kapatıcı/mahkûm edici niteliğine karşı alternatif bir adalet rejimi  olarak karşımıza çıkar. Söz konusu adalet rejiminde mağdur ve failin yakınlarıyla  birlikte arabulucular eşliğinde karşılaşmasından beklenilen olumlu netice, mağdur  açısından suç fiilinin ve fail açısından yaşanılan olay ile mahkumiyetin yaratacağı  travmaya bağlı negatif yüklü duygulanımların sağaltımıdır. Bu yazı kapsamında,  onarıcı adalet pratiklerinin hedeflediği adalet tesisi sürecinin, ilgili yazın tarafından  nadiren dile getirilse de psikanalitik-çekimli psikososyal bir boyut içerdiğini tartıştık.  Kriminoloji disiplininde duygu ve duygulanım gibi terimlerin kavramsal açıdan  birbirinden yeterince ayırt edilmemesi, onarıcı adalet yazınının faillerin duygusalsembolik tepkilerini veri kabul etmesine ve böylece daha çok dramaturjik-ritüel  performanslara odaklaşmasına neden olmaktadır. Onarıcı adalet pratiklerinin ne  ölçüde  olumlu  sonuçlanabileceğine  yönelik  fikir  verebilecek  nüansların  gözden  kaçırılmasına sebep olabilecek bu sorunu, psikososyal kriminolojik bir bakış açısıyla  kat  etmeyi  önerdik.  Psikanalitik-çekimli  psikososyal  bir  yaklaşım,  duyguların  sembolik düzlemde duygulanımları akışkan ve farklılaşan gösterenlerle temsil etme  çabasına tekabül ettiğini ve sosyal bağlama göre manipüle edilebildiğini; buna karşın,  duygulanımların  bilinçdışı  deneyimlenen  yoğunluklar  olduğunu  ve  sembolikleştirilemediğini işaret etmektedir. Mağdur ve fail yüzleşmesi, oturumun  başarılı olmaması durumunda fail açısından cezaî bir müeyyide ile karşı karşıya  kalma tehdidi doğuracağından, söz konusu belirsizlikten kaynaklı ve daha derinden  deneyimlenen endişe ve korku gibi negatif yüklü duygulanımların itkisiyle faili  ortamın  gereklerine  göre  manipüle  edilmiş  duygusal  temsiller  sergilemeye  yöneltebilir.  Nitekim  yukarıda  incelenen  örneklerde  görüldüğü  üzere,  faillerin  sembolik jestlerle örülü dramaturjik performansları neticesinde mağdurun gözünde  kendileri hakkındaki olumsuz yargıyı kırdıkları anda/anlarda onarıcı adalet pratiğinin  olumlu yönde geliştiği dikkat çekmiştir. Bu yazıda amacımız, faillerin her daim böyle  bir  manipülasyona  başvurarak  sonucu  kendi  lehlerine  çevirecekleri  kanaatini  122Boran Ali MERCAN / Onarıcı Adalet Pratiklerinde Mağdur-Fail Karşılaşması: Duygusal Temsiller karşısında Hakiki ... savlamak değildi; aksine, psikososyal bir bakış açısıyla onarıcı adalet pratiklerine  yaklaşmak  ve  duygusal  akışlara–tonlamalara–sembolik  jestlere  dikkat  ederek,  hakikati açığa çıkarma kaygısını ön planda tutmak oldu.    Türkiye de  alternatif  bir  ceza  adaleti  sistemi  olarak  uygulanması  savunulan  onarıcı adalet rejiminin devletin adlî ve cezaî aygıtlarının daha etkin işleyebilmesi ve  ilgili  aygıtların  yükünün  azaltılması  kaygısıyla  savunuluşu,  onarıcı  adalet  uygulamasının duygu–duygulanım ikileminde olduğu gibi kendine has nüanslarını  gözden kaçırmaktadır. Psikososyal kriminolojik bir tutumla onarıcı adalet pratiklerini  değerlendirmek,  Türkiye de  ceza  yargılama  hukuku  ve  kriminoloji  yazınında  çoğunlukla hukuki boyuttan tartışılan onarıcı adalet uygulamasına duygusal bir  perspektiften de yaklaşmanın önemini ortaya koyacaktır. Bu bağlamda, önerilen  modelin başarı olasılığı kadar olası başarısızlıklarını da değerlendirmeyi mümkün  kılacak duygusal veçheyi ıskalamayan çok boyutlu bir yaklaşımı benimsemekte  fayda bulunmaktadır.    Teşekkür: Bu yazıyı okuyup düzelten ve görüşlerini esirgemeyen Gökçe Erbuğa  ve Ozan Değer e teşekkürü borç bilirim.   Finansal Destek: Yazar bu çalışma için finansal destek almamıştır.",
     "Kaynakça": "Acorn A, Compulsory Compassion: A Critique of Restorative Justice (UBC Press, Vancouver 2004). Ahmed S, The Cultural Politics of Emotion (Edinburgh University Press, Edinburgh 2004). Bailly L, Lacan Beginners Guides (Oneworld, London 2009).  Baytaz AB, ‘Onarıcı Adalet e Genel Bir Bakış  [2013] 71 İÜHFM 117, 122–6. Bosworth M, ‘Affect and authority in immigration detention  (2018) PC https://journals.sagepub.com/doi/ abs/10.1177/1462474518803321/ erişildi 15 Ocak 2019.  Braithwaite J, ‘Rape, Shame, and Pride: Address to the Stockholm Criminology Symposium  [2006] 7 JSSCCP 2. —— ‘Restorative justice: Assessing optimistic and pessimistic accounts  [1999] 25 CJ 1, 4–9. —— Crime, Shame, and Reintegration (Cambridge University Press, Cambridge 1989). —— Restorative Justice and Responsive Regulation (Oxford University Press, New York 2002). Breuer J ve Freud S, Studies on Hysteria (ilk basım 1895 Penguin, London 1988). Clarke RV, ‘Situational crime prevention  [1995] 19 CJ 91.  Cullen FT ve Agnew R, Criminological Theory: Past to present (Oxford University Press, New York 2006). Daly K ve Stubbs J, ‘Feminist engagement with restorative justice  [2006] 10 TC 9, 17. —— ‘Restorative justice and sexual assault: An archival study of court and conference cases  [2005] 46 BJC 334, 346. 123Ceza Hukuku ve Kriminoloji Dergisi-Journal of Penal Law and Criminology 2019; 7(1):103-125 —— ‘Restorative justice: The real story  [2002] 4 PS 55 Dolu O, Büker H ve Uludağ Ş, ‘Türk Ceza Adalet Sisteminin Caydırıcılık Kapasitesine İlişkin Bir Değerlendirme   [2012] 61 AÜHFD 69. Ekman P ve Friesen WV, Unmasking the face: A guide to recognizing emotions from facial clues (Prentice Hall, New Jersey 1975). Ferrell J ve Sanders CR, Toward a cultural criminology (Northeastern University Press, Boston 1995). —— ‘Criminological Verstehen: Inside the Immediacy of Crime  içinde Jeff Ferrell and Mark S. Hamm (der)  Ethnography at the edge: Crime, deviance, and field research (Northeastern University Press, Boston 1998). ——, Hayward K ve Young J, Cultural Criminology: An Invitation (Sage, London 2008). Freud S, Inhibitions, Symptoms and Anxiety (ilk basım 1926 Hogarth Press, London 1971). ——, On Metapsychology (ilk basım 1915 Penguin, London 1991). Glynos J ve Stavrakakis Y, ‘Lacan and political subjectivity: Fantasy and enjoyment in psychoanalysis and  political theory  [2008] 24 S 256, 267. Goodwin J, Jasper JM ve Polletta F (der), Passionate politics: Emotions and social movements (University of Chicago Press, Chicago 2009). Gregg M ve Seigworth GJ (der), The affect theory reader (Duke University Press, Durham 2010). Gross JJ ve PJ Oliver, ‘Individual differences in two emotion regulation processes: implications for affect, relationships, and well-being  [2003] 85 JPSP 348. Hayward K, ‘Situational crime prevention and its discontents: rational choice theory versus the ‘culture of now   [2007] 41 SPA 233. Hirschi T, ‘Self-control and crime , içinde Kathleen D. Vohs ve Roy F. Baumeister (der), Handbook of SelfRegulation: Research, Theory, and Applications (Guilford, New York 2004). Johnston A ve Malabou C, Self and emotional life: Philosophy, psychoanalysis, and neuroscience (Columbia University Press, New York 2013). Johnstone G, Restorative justice: Ideas, values, debates (Routledge, London 2002).  Karstedt S, ‘Emotions and criminal justice  [2002] 6 TC 299. Katz J, Seductions of Crime: The Moral and Sensual Attractions of Doing Evil (Basic Books, New York 1988). Luke G ve Lind B, Reducing Juvenile Crime: Conferencing vs Court. Crime and Justice Bulletin (New South Wales Bureau of Crime Statistics and Research 2002). Massumi B, Parables for the Virtual: Movements, Affect, Sensation (Duke University Press, Durham 2002). Matsumoto D, ‘Ethnic differences in affect intensity, emotion judgments, display rule attitudes, and selfreported emotional expression in an American sample  [1993] 17 ME 107. Maxwell G ve Morris A, ‘Restorative Justice and Reoffending  içinde John Braithwaite ve Heather Strang (der)  Restorative Justice: Philosophy to Practice (Ashgate Publishing, London 2000). Mercan BA, ‘Doing criminological research: Affective states versus emotional reactions  (2018) TC https:// journals.sagepub.com/doi/abs/10.1177/1362480618779399/ erişildi 15 Ocak 2019.  Munezero MD, Montero CS, Sutinen E ve Pajunen J, ‘Are they different? Affect, feeling, emotion, sentiment, and opinion detection in text  [2014] 5 IEEETAC 101. Nugent W, Williams M ve Umbreit M, ‘Participation in Victim-Offender Mediation and the Prevalence and  Severity of Subsequent Delinquent Behavior  [2003] 1 ULR 137. Retzinger S ve Scheff T, ‘Strategies for Community Conferences: Emotions and Social Bonds  içinde Burt  Galaway and Joe Hudson Monsey (der) Restorative Justice: International Perspectives (Criminal Justice Press, New York, 1996). Rodriguez N, ‘Restorative Justice at Work: Examining the Impact of Restorative Justice Resolutions on Juvenile Recidivism  [2007] 53 CD 35. 124Boran Ali MERCAN / Onarıcı Adalet Pratiklerinde Mağdur-Fail Karşılaşması: Duygusal Temsiller karşısında Hakiki ... Rossner M, ‘Emotions and interaction ritual: A micro analysis of restorative justice  [2011] 51 BJC 95. Sherman LW, Strang H ve Woods D, Recidivism Patters in the Canberra Reintegrative Shaming Experiments (RISE) (Australian National University, Canberra 2000). Shouse E, ‘Feeling, emotion, affect  (2005) MJ http://journal.mediaculture.org.au/0512/03-shouse.php/ erişildi  15 Aralık 2018.  Spinoza B, ‘Ethics  içinde Michael L. Morgan (der) Spinoza Complete Works (ilk basım 1677 Hackett  Publishing, Indianapolis 2002). Strang H, Repair or Revenge: Victims and Restorative Justice (Oxford University, Oxford 2002). Stubbs J, ‘Beyond apology? Domestic violence and critical questions for restorative justice  [2007] 7 CCJ 169,  170–1. Sümer O ve Önkal G, ‘Onarıcı Adalet Bakımından Uzlaştırma Mekanizmasının Suç Önleme İşlevi  içinde  Hukuk Felsefesi ve Sosyolojisi Arkivi, 26. Kitap (İstanbul Barosu Yayınları, İstanbul 2014) 383–403.  Thrift N, Non-Representational Theory: Space Politics and Affect (Routledge, London 2008). Tibbetts SG ve Myers DL, ‘Low self-control, rational choice, and student test cheating  [1999] 23 AJC 179. Triggs S, New Zealand Court-Referred Restorative Justice Pilot: Two year Follow-up of Reoffending (New Zealand Ministry of Justice 2005). Umbreit M, Coates R ve Vos B, ‘Restorative Justice Dialogue: A Multi-Dimensional, Evidence-Based Practice  Theory  [2007] 10 CJR 23. van Stokkom V, ‘Moral emotions in restorative justice conferences: Managing shame, designing empathy   [2002] 6 TC 339, 341–3. Walshe B ve Geske J, ‘Dialogical Processes Examined: A Victim offender dialogue case study  [2007] 1, 1. Wetherell M, Affect and Emotion: A New Social Science Understanding (Sage, London 2012). Williams S, Emotion and social theory: corporeal reflections on the (ir)rational (Sage, London 2001).  Wright BRE, Caspi A, Moffitt TE ve Paternoster R, ‘Does the perceived risk of punishment deter criminally prone individuals? Rational choice, self-control, and crime  [2004] 41 JRCD 180. Yavuz HA, ‘Onarıcı Adalet ve Uzlaştırma Kurumu Bağlamında Ceza Adalet Sisteminde Mağdurun Konumu   [2015] TAAD 85. Young A, Imagining Crime (Sage, London 1996). 125"
}