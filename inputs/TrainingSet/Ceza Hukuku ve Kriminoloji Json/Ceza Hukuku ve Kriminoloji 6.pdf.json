{
     "Tip": "Makale",
     "Dergi İsmi": "Ceza Hukuku ve Kriminoloji Dergisi",
     "Üniversite İsmi": "",
     "Gün": "06",
     "Ay": "06",
     "Yıl": "2022",
     "Cilt": "",
     "Sayı": "",
     "Başlık": "Hayasızca Hareketler Suçu",
     "Title": "Indecent Acts (TPC Art. No. 225)",
     "Yazar İsmi": [
          "Hazal ALGAN CANSEVEN"
     ],
     "Danışman İsmi": "",
     "Anahtar Kelimeler": [
          "Hayasızca hareket",
          "teşhircilik",
          "cinsel ilişki"
     ],
     "Keywords": [
          "Immorality",
          "exhibitionism",
          "sexual intercourse"
     ],
     "Özet": "Hayasızca hareketler suçu 5237 sayılı TCK nın 225. maddesinde düzenlenmiş ve bu maddede kasten alenen cinsel ilişkide bulunma ve teşhircilik yapma fiilleri ceza yaptırımı ile karşılanmıştır. Söz konusu suç tipi, geniş bir uygulama alanına sahip olmasının yanı sıra suç teorisi açısından pek çok tartışmayı da bünyesinde barındırmaktadır. Nitekim söz konusu suç tipinin koruduğu hukuki değerin ne olduğu, kanuni tipte yer alan cinsel ilişki ve teşhircilik kavramlarının nasıl anlamlandırılacağı, suçun manevi unsuru açısından failin amaç ya da saikinin suçun oluşumuna etkisinin olup olmadığı, suç tipinin iştirak hükümlerinin uygulanması açısından gösterdiği özelliklerin neler olduğu gibi pek çok husus suç teorisi çerçevesinde bütünsel bir incelemeyi gerektirmektedir. Bu kapsamda hem Alman öğretisi hem Türk öğretisi hem de güncel yargı kararları çerçevesinde suç tipinin incelenmesinin faydalı olacağı düşünülmüştür. Çalışma kapsamında hayasızca hareketler suçunun, yeni TCK nın benimsediği suç teorisinin inceleme metodu çerçevesinde, analitik olarak tetkik edilmesi konu edilmektedir.",
     "Abstract": "The crime of indecent acts is regulated in Article 225 of the Turkish Penal Code (TCPC) No. 5237, with acts involving intentionally engaging in sexual intercourse and exhibitionism being covered by criminal sanctions in this same article. Besides having a wide application area, this type of crime also involves many discussions in terms of crime theory, such as the legal value protected by this type of crime, how to make sense of the concepts of sexual intercourse and exhibitionism in the legal text, whether the purpose or motive of the perpetrator has an effect on the formation of the crime in terms of its moral element, and what the characteristics this type of crime has in terms of the application of the provisions of participation. Many issues require a holistic analysis within the framework of crime theory. In this context, examine the types of crime is thought to be useful within the framework of both German and Turkish teachings and current judicial decisions. Within the scope of the study, the crime of indecent acts is the subject of analytical examination within the framework of the examination method of the crime theory adopted by the new TPC.",
     "Metin": "TCK nın 225. maddesinde düzenlenen hayasızca hareketler suçu alenen cinsel ilişkide bulunulması ve teşhircilik yapılması fiillerini suç olarak tanımlamakta olup nitekim anılan düzenlemeye göre Alenen cinsel ilişkide bulunan veya teşhircilik yapan kişi, altı aydan bir yıla kadar hapis cezası ile cezalandırılır. Söz konusu düzenleme açısından göze çarpan ilk husus cinsel ilişkide bulunma ve teşhircilik şeklinde iki seçimlik harekete yer verilmiş olması ancak bunların ne bu maddede ne de kanunun diğer maddelerinde herhangi bir şekilde tanımlanmış olmamasıdır. Dolayısıyla söz konusu kavramların anlamları belirlenmedikçe bu suç tipinin doğru bir şekilde yorumlanmasından ve uygulanmasından bahsetmek de mümkün olamayacaktır. Diğer yandan bu yöndeki tespit suçun manevi unsurlarından özel görünüş biçimlerine kadar pek çok diğer kuruma ilişkin de derin anlayış değişikliklerine sebebiyet verebilecek niteliktedir. Gerek bu kavramların anlamları gerekse de suç tipiyle ilgili diğer meselelerin isabetli bir şekilde analizi açısından ise evvela suçla korunan hukuksal değerin doğru bir şekilde tespiti gerekmektedir. Bu yönüyle söz konusu suç tipine ilişkin bir çalışmanın bütünsel bir nitelik arz etmesi gereği kaçınılmazdır. Böyle bir değerlendirme açısından isabetli sonuçlara varabilmek noktasında ise gerek önceki kanundaki düzenleme ve buna dair doktrin ve uygulama yorumunun gözden geçirilmesinin gerek yeni kanun döneminde doktrinde ileri sürülen görüşlerin ele alınmasının ve gerekse de Alman doktrinindeki görüşlerin incelenmesinin oldukça faydalı olacağı düşünülmüştür. Bu çerçevede hayasızca hareketler suçunun suç teorisi kapsamında incelenmesinin esas alındığı bu çalışmada bahsi geçen suç tipi belirttiğimiz düşünce çerçevesinde; kanuni düzenleme ve suçla korunan hukuksal değer, suçun unsurları, kusurluluk, suçun özel görünüş biçimleri ile kovuşturma ve yaptırım şeklinde sıralanan beş ayrı başlık altında incelenmiştir. 1. Kanuni Düzenleme ve Suçla Korunan Hukuksal Değer Hayasızca hareketler suçu TCK nın Özel Hükümler kitabının, Topluma Karşı Suçlar başlıklı üçüncü kısmının, yedinci bölümü olan Genel Ahlaka Karşı Suçlar bölümünde yer alan 225. maddede Alenen cinsel ilişkide bulunan veya teşhircilik yapan kişi, altı aydan bir yıla kadar hapis cezası ile cezalandırılır şeklinde düzenlenmiştir. Buna göre 1  Alman Ceza Kanunu nda (Alm CK) (StGB) ise teşhircilik (§ 183 Exhibitionistische Handlungen) ve kamuyu rahatsız edici nitelikte cinsel davranışlar (§ 183a Erregung öffentlichen Ärgernisses) olmak üzere iki ayrı suç tipine yer verilmiştir. Bu suçlar cinsel eylemlerin zorla dayatılması kapsamında değerlendirilmektedir. Bkz Heinz Karl Gössel, Das Neue Sexualstrafrecht (De Gruyter Recht, 2005) § 7 kn. 2. Hayasızca hareketler 238Hazal ALGAN CANSEVEN / Hayasızca Hareketler Suçu (TCK m. 225) söz konusu suç tipiyle kanun koyucu alenen cinsel ilişkide bulunulması ve teşhircilik yapılması şeklindeki fiilleri aynı ceza yaptırımı ile karşılamaktadır. Öğretide kabul edilen yaygın görüşe göre hayasızca hareketler suçunun koruduğu hukuksal değer toplumun edep, iffet, haya, ahlak temizliği, cinsel nitelikteki utanma ve ar duygularıdır. Bu manada kanunun amacı bizatihi cinsel ilişki ya da teşhircilik fiillerini cezalandırmak değil, bu fiillerin alenen işlenmesi suretiyle toplumun edep suçuna başkaca ülke ceza kanunlarında da rastlanmaktadır. Örneğin Avusturya Ceza Kanunu nun Cinsel Taciz ve Kamusal Cinsel Eylemler başlıklı § 218 II uyarınca Cinsel bir eylemi alenen ve davranışının doğrudan algı yoluyla haklı bir rahatsızlık yaratma ihtimali bulunan koşullarda yapan kişi de cezalandırılır hükmüne yer verilmiştir. https://www.jusline.at/gesetz/stgb/paragraf/218, erişim tarihi 18 Nisan 2022. Yine İsviçre Ceza Kanunu nda teşhircilik suçuna yer verilmiş olup § 194 uyarınca teşhircilik fiillerinde bulunan kimsenin şikâyet üzerine adli para cezası ile cezalandırılacağı hüküm altına alınmıştır. https://www.fedlex. admin.ch/eli/cc/54/757_781_799/de , erişim tarihi 18 Nisan 2022. 2  Bu suç tipi 765 sayılı Türk Ceza Kanunu nun 419. maddesinde Alenen hayasızca vaz u harekette bulunanlar on beş günden iki aya ve o suretle cinsi münasebette bulunanlar altı aydan bir seneye kadar hapis ve bu fıkrada yazılı hallerde ayrıca 100 liradan 500 liraya kadar ağır para cezasiyle cezalandırılırlar şeklinde düzenlenmişti. Görüleceği üzere 765 sayılı Kanun da hayasızca hareketler suçunu oluşturan alenen cinsel münasebet ve alenen hayasızca vaz u harekette (edep ve iffete aykırı hareket) bulunma fiilleri arasında bir ceza ayrımına gidilmiş ve alenen cinsel münasebette bulunma fiili için daha ağır bir ceza öngörülmüş iken, 5237 sayılı TCK da alenen teşhircilik yapmak ve alenen cinsel ilişkide bulunmak şeklindeki her iki fiil açısından da aynı ceza yaptırımı öngörülmüştür. Yine görüleceği üzere 765 sayılı TCK m 419 uyarınca düzenlenen suçlardan biri alenen hayasızca vaz u hareketlerde bulunmak iken 5237 sayılı TCK da söz konusu fiil alenen teşhircilik yapmak şeklinde sınırlandırılmış ve alenen cinsel ilişkide bulunma ve alenen teşhircilik yapma filleri hayasızca hareketler suçunun seçimlik hareketleri olarak düzenlenmiştir. Bkz Zeynel Kangal, Özel Ceza Hukuku C.VII, Genel Ahlaka Karşı Suçlar ve Aile Düzenine Karşı Suçlar (1. Bası, Oniki Levha Yayıncılık 2020) 9; Ali Parlar ve Muzaffer Hatipoğlu, 5237 Sayılı TCK da Özel ve Genel Hükümler Açısından Sulh Ceza Davaları (1. Bası, Adalet 2010) 672. 3  Sulhi Dönmezer, Ceza Hukuku Özel Kısım Genel Adap ve Aile Düzenine Karşı Cürümler (5. Bası, Filiz 1983)  149; Ayhan Önder, Türk Ceza Hukuku Özel Hükümler (4. Bası, Filiz 1994) 514; Mehmet Emin Artuk, Ahmet Gökcen, Mehmet Emin Alşahin ve Kerim Çakır, Ceza Hukuku Özel Hükümler (19. Bası, Adalet 2021) 956; Erdal Baytemir, Açıklamalı İçtihatlı Cinsel Dokunulmazlığına, Kişi Hürriyetine ve Genel Ahlaka Karşı Suçlar (2. Bası, Adalet 2009) 638; Hasan Tahsin Gökcan ve Mustafa Artuç, Yorumlu Uygulamalı Türk Ceza Kanunu Şerhi 5. Cilt (1. Bası, Adalet 2021) 7506; Zekiye Özen İnci, ‘Yargıtay Kararları Işığında Hayasızca Hareketler Suçu (TCK m.225)  [2017] 16 (2-2) İstanbul Kültür Üniversitesi Hukuk Fakültesi Dergisi, 24; Parlar ve Hatipoğlu (n 2) 672. Ayrıca bkz TCK m 225 gerekçesi: Madde metninde, toplumun sahip bulunduğu ortak edep (ar ve haya) duygularının, edep törelerinin ihlali, incitilmesi ve her ne suretle olursa olsun edep ve ahlak temizliğine alenen saldırı niteliği taşıyan hareketler, tutum ve davranışlar ve takınılan durumlar suç olarak tanımlanmıştır. Bu hükme göre, genel olarak edep ve iffete saldırı niteliği taşıyan davranışlar, suç oluşturmaktadır. Böylece, halkın ar ve haya duygularının, toplumun ortak edep ve ahlak temizliğinin korunması amaçlanmıştır. Bu suretle toplum kültürünün önemli bir kısmını oluşturan edep, iffet, ar ve haya duyguları, edep töreleri korunmakta ve bu değerlere saldırı niteliği taşıyan hareketler yasaklanmaktadır. Ayrıca bkz Reinhart Maurach, Friedrich-Christian Schroeder ve Manfred Maiwald, Strafrecht Besonderer Teil Teilband 1 Straftaten gegen Persönlichkeits und Vermögenswerte (10. Auflage, C.F  Müller Verlag, 2009) § 22 kn. 3: Yazarlar, suçla korunan hukuksal değerin eskiden utanma duygusu olarak ifade edildiğini fakat halihazırda kişinin mahrem alanına ait cinsellik ile iradesi dışında karşı karşıya kalmama hakkı olduğunu belirtmektedir. 239Ceza Hukuku ve Kriminoloji Dergisi-Journal of Penal Law and Criminology 2022; 10(1): 235-279 ve iffet duygularına yapılan saldırının önlenmesidir. Bununla birlikte öğretide edep, haya vb. duygular bireysel nitelikte olduğu için toplumun haya duygusundan bahsedilemeyeceğini belirten bazı yazarlar, bu suçla korunan hukuksal değerin ancak genel adap olarak telakki edilebileceğini ifade etmişlerdir. Yine bazı yazarlar söz konusu suçun koruduğu hukuki değeri belirlerken suçun düzenlendiği bölümü dikkate almakta ve bu surette suçla korunan hukuksal değerin toplumda geçerli genel ahlakın korunmasına ilişkin kamusal yarar olduğunu belirtmektedirler. Belirttiğimiz bu görüşler açısından temel sorun genel adap, ahlak, edep ve iffet duygusu gibi hususların bizatihi birer hukuksal değer olarak kabul edilip edilemeyecekleri noktasında ortaya çıkmaktadır. Gerçekten modern ceza hukukunda hukuksal değerlerin korunması ilkesi kabul edilirken en çok vurgulanan hususlardan biri ceza hukukuna toplumsal etik değerleri ve ahlakı korumak gibi bir amacın yüklenemeyeceği olmuştur. Ceza normları, toplumsal açıdan vazgeçilmez nitelikteki hukuksal değerleri korumak için ihdas edilirler. Bu değerler bireylerle somut ya da soyut konular arasındaki soyut, manevi ve ideal nitelikteki menfaat ilişkilerini ifade etmekte, toplumsal olarak kendilerine değer atfedilen bu menfaatler hukuk sistemi tarafından da kabul görerek hukuki koruma altına alınmakta ve hukuki değer halini almaktadırlar. İçeriği belirsiz nitelikte ve -toplumsal anlamda belli bir dönemde yaygın kabul görse dahi- tümüyle 4  Faruk Erem, Ümanist Doktrin Açısından Türk Ceza Hukuku Cilt:3 Özel Hükümler (3. Baskı, Ankara Üniversitesi Hukuk Fakültesi Yayınları 1985) 217; Dönmezer (n 3)  149; Sedat Bakıcı, Genel Adap ve Aile Düzenine Karşı Cürümler (1. Bası, Adalet 1994) 215; Özen İnci (n 3)  24; Parlar ve Hatipoğlu (n 2) 672; Abdullah Pulat Gözübüyük, Alman, Fransız, İsviçre ve İtalyan Ceza Kanunları ile Mukayeseli Türk Ceza Kanunu Açıklaması (Genişletilmiş 3. Bası, Yayınevi Belli Değil 1961) 173; Cengiz Otacı, Genel Adap ve Aile Düzenine Karşı İşlenen Suçlar (Seçkin 2000) 125; Baytemir (n 3)  638. Ayrıca bkz Yargıtay 5 CD, 6708/222, 22.1.1987, https://karararama.yargitay.gov.tr, erişim tarihi 7 Şubat 2022. 5  Erem (n 4) 217; Zeki Hafızoğulları ve Muharrem Özen, Türk Ceza Hukuku Özel Hükümler Topluma Karşı Suçlar (4. Bası, US-A Yayıncılık 2017) 325. 6  Necati Meran, Sulh Ceza Davaları (Seçkin 2007) 596; Gözübüyük (n 4) 172; Hafızoğulları ve Özen (n 5) 325. Cinsel ahlakın bir hukuksal değer olarak kabul edilemeyeceği yönünde bkz Yener Ünver, Ceza Hukukuyla Korunması Amaçlanan Hukuksal Değer (Seçkin 2003) 1027. 7  Günther Jakobs, Strafrecht Allgemeiner Teil (2. Auflage, Walter de Gruyter 1999) § 2 kn:12; Ünver (n 6) 1025. 8  Walter Gropp, Strafrecht Allgemeiner Teil (3. überarbeitete und erweiterte Auflage, Springer 2005) §3 kn:26; Jakobs (n 7) §2 kn:1,25; Urs Kindhäuser, Strafrecht Allgemeiner Teil (6. Auflage, Nomos 2013) §2 kn:6; Nevzat Toroslu, Cürümlerin Tasnifi Bakımından Suçun Hukuki Konusu (1. Bası, Sevinç Matbaası 1970) 257-258; Erkan Sarıtaş, ‘Toplumsal Norm ve Ceza Yaptırımının Doğası Üzerine  [2013] 71 (1) İstanbul Üniversitesi Hukuk Fakültesi Mecmuası, 1093; İzzet Özgenç, Türk Ceza Hukuku Genel Hükümler (Gözden geçirilmiş ve Güncellenmiş 17. Bası, Seçkin Yayıncılık 2021) 174; Mahmut Koca ve İlhan Üzülmez, Türk Ceza Hukuku Genel Hükümler (Gözden Geçirilmiş ve Güncellenmiş 14. Bası, Seçkin Yayıncılık 2021) 32,119; Ünver (n 6) 436, Hamide Zafer, Ceza Hukuku Genel Hükümler (7. Bası, Beta 2019) 184. 9  Sarıtaş (n 8) 1093. 240Hazal ALGAN CANSEVEN / Hayasızca Hareketler Suçu (TCK m. 225) kişisel etik alanında kalan edep, ahlak ve iffet duygusu gibi kavramların ise birer değer olarak haliyle de birer hukuksal değer olarak kabulü mümkün değildir. Dolayısıyla bu tip salt ahlaki kavramların ne bu suç tipi ne de herhangi bir başka suç tipi açısından birer hukuksal değer olarak nitelenmeleri olanaksızdır. Nitekim yine öğretide söz konusu suçla toplumun utanma ve tiksinme duygularının korunmaya çalışıldığı belirtilmiş ve fakat ceza hukukunda duyguların korunamayacağı ifade edilerek bu durum eleştirilmiştir. Bu görüşü savunan yazarlara göre neticede bu suç tipiyle herhangi bir hukuki değer korunuyor değildir. Bu nedenle sadece toplumun utanma ve tiksinme duygusu korunduğu için anılan fiillerin kabahat olarak düzenlenmesi gerekmektedir. Ancak bu suç tipinde korunan hukuksal değere dair yukarıda özetlediğimiz geleneksel görüşlere bir tepki olarak ortaya atılan bu görüş de söz konusu suç tipleriyle esasen oldukça önemli mahiyette ve bizatihi birer hukuksal değer niteliğindeki başkaca menfaatlerin korunmakta olduğu gerçeğini göz ardı ediyor gözükmektedir. Bu menfaatlerin neler olduğunun tespit edilebilmesi açısından ise söz konusu suç tipinde yer alan fiillere maruz kalanların bundan dolayı nasıl bir etkiyle karşılaşacakları hususuna odaklanmamız gerekmektedir. Hayasızca hareketler suçunda tanımlanan gerek teşhircilik gerekse de alenen cinsel ilişki fiillerinin bunlara maruz kalan kişiler üzerinde ciddi bir psikolojik şok etkisi yaratacağı ve bu kimselerin arzuları dışında maruz kalacakları bu nitelikteki fiillerin etkisiyle psikolojik travma yaşamalarının çok olası bir sonuç olduğu bilinmektedir. Nitekim öğretide bu tip fillerin, kişileri belirli koşullar altında fiziksel olarak dahi dezavantajlı duruma sokacak psikolojik şoklara sebebiyet verdiği belirtilmiştir. Bu haliyle bahsedilen fiillerle maruz kalanların manevi varlıklarının zarara uğraması tehlikesinin bulunduğu şüphesizdir. 10  Ünver (n 6) 1025. 11  Ünver (n 6) 1025. 12  Kangal (n 2) 13-14. 13  Kangal (n 2) 15. Alman Ceza Kanunu § 183a da yer alan Aleni cinsel davranışlarla rahatsızlığa neden olma suçu açısından benzer yönde görüş için bkz Thomas Fischer, Strafgesetzbuch und Nebengesetze Band 10 (58. Auflage, Verlag C.H. Beck 2011), § 183a kn:2a, Claus Roxin, Strafrecht Allgemeiner Teil Band I (4. vollständig neu bearbeitete Auflage, C.H. Beck  2006) §2 kn:30. 14  Geyran Pakize Çervatoğlu, Füsun Özdemir, Niyazi Uygur, ‘Teşhircilikte Ceza Ehliyeti  [1194] 7 (3) Düşünen Adam The Journal of Psychiatry and Neurological Sciences, 28. Teşhircilik fiilinin psikolojik sağlığın bozulmasına yönelik tecavüz olduğu yönünde Maurach, Schroeder ve Maiwald (n 3) §22 kn:3. 15  Karl Lackner, Strafgesetzbuch mit Erläuterungen (20. Auflage, C.H. Beck 1993) §183 kn:1. 16  Alman ceza hukukunda da gerek StGB § 183 gerekse StGB § 183a hükümleri ile kişilerin cinsellikle istenmeyen yüzleşmelere karşı korunması hedeflenmektedir. Bkz Eduard Dreher ve Herbert Tröndle, Strafgesetzbuch und Nebengesetze, Band 10 (41. Auflage, C.H. Beck 1983) §183 kn:2; Gunther Arzt, Ulrich Weber, Bernd Heinrich ve Eric Hilgendorf, Strafrecht Besonderer Teil (Verlag Ernst und Werner 2009) §10 241Ceza Hukuku ve Kriminoloji Dergisi-Journal of Penal Law and Criminology 2022; 10(1): 235-279 Bu bağlamda alenen teşhircilik yahut alenen cinsel ilişki gibi birtakım cinsel nitelikte fiillere maruz kalan kişilerin psikolojik açıdan yaşayacağı travmalar nazara alındığında kişinin manevi varlığını koruma ve geliştirme hakkının ihlal edileceğinin kabulü gerekmektedir. Anayasa m 17/1 de Herkes, yaşama, maddi ve manevi varlığını koruma ve geliştirme hakkına sahiptir denilmiş olup bu manada herkes beden ve ruh sağlığını koruma ve manevi varlığını geliştirme hakkına sahiptir ve bu çerçevede devlet, bu hakkı ihlal edebilecek nitelikteki yaygın fiilleri önlemekle yükümlüdür. Kanun da hayasızca hareketler başlığı altında tanımlanan fiillerin ise kişilerin bu hakkını ihlal edeceğini söylemek kaçınılmazdır. Hakeza AY m 56/1 de Herkes, sağlıklı ve dengeli bir çevrede yaşama hakkına sahiptir hükmüne yer verilmiştir. Bu çevrenin sadece biyolojik anlamda çevre değil aynı zamanda sosyal çevreyi de kastettiği ve kişilerin ruh sağlığı bakımından ciddi bir tehlike barındıran fiillerin yaygın bir şekilde işlenebildiği bir sosyal çevrenin sağlıklı kn:30; Adolf Schönke ve Horst Schröder, Strafgesetzbuch Kommentar (27. Auflage, C.H. Beck 2006) §183 kn:1; Lackner (n 15) §183a kn:1; Urs Kindhäuser, Strafgesetzbuch (4. Auflage, Nomos 2013) §183a kn:1. Alman ceza hukuku açısından bir kısım yazar söz konusu suçlarla kişilerin kendi cinsel kaderlerini tayin özgürlüğünün korunduğunu belirtmektedir. Kendi cinsel kaderini tayin hakkı cinsellikle ilgili olayların ve temsillerin rahatsız edici algısından korunmak hakkını da içermektedir. Bu anlamda kendi cinsel kaderini tayin etme hakkı, sadece fiziksel teması değil, aynı zamanda fiziksel teması olmayan cinsel rolleri de reddetmek anlamına gelir. Bir kimsenin cinsellikle ilgili süreçleri algılamak isteyip istememesi, cinsel olarak kendi kaderini tayin etme özgürlüğünün ayrılmaz bir parçasıdır. Bu sebeple kanun bu tip fiilleri cezalandırmakta iken; bu hak, diğer yasal öznelerin özgürlüklerine ölçüsüz bir müdahalede bulunmamak adına yalnızca ciddi durumlarda cezai yasal korumadan yararlanır. Bkz Fischer (n 13) §183 kn:2; Gössel (n 1) §7 kn:1-3; Arzt,  Weber, Heinrich ve Hilgendorf (n 16)  §10 kn:27; Klaus Miebach, Münchener Kommentar zum Strafgesetzbuch Band 3  (3. Auflage, C.H. Beck 2017) §183  kn:2; Dreher ve Tröndle (n 16) §183 kn:2. Ayrıca bkz Miebach (n 16) §183a kn:1: Fakat yazar alenen cinsel davranışlarla kişilerin rahatsızlığına sebep olma suçu açısından hukuksal değerin kişilerin kendi cinsel kaderlerini tayin etme özgürlüğü olmadığını zira anılan fiillerin bu hakkı her zaman ihlal etmeyeceğini belirtmiştir. Yazara göre bu suçla korunan hukuksal değer özel hayattır. 17  Dönmezer (n 3) 149-150: Kişilerin istemedikleri takdirde ahlak dışı hareketlere maruz kalmama hürriyetleri bulunmaktadır. Zira bu suç insanlardaki duyguları inciten bir gösteridir. Bu sebeple yazara göre kanun alenen ahlak dışı hareketlerin icra edilmesini yasaklarken kişisel hürriyeti korumuş olmaktadır. Görüleceği üzere yazar tarafından da esasen söz konusu suçla kişilerin manevi varlıklarına saldırıldığı ifade edilmekte ve fakat burada korunan hukuksal değer, kişinin manevi varlığını koruma ve geliştirme hakkı olarak değerlendirilmemekte, kişi hürriyeti olarak değerlendirilmektedir. Aksi yönde bkz Michael Marx, ‘Zur Definition des Begriffs Rechtsgut  [1972] Prolegoma einer materialen Verbrechenslehre, 85 (aktaran: Ünver (n 6) 1026): Yazara göre insan, kişiliğini geliştirmesi bakımından adaba/ahlaka uygunluğa muhtaç değildir. Ayrıca bkz Gössel (n 1) §7 kn:1, 3-4: Yazara göre bu suç tipleri ile korunan hukuksal değer kişinin kendi cinsel kaderini tayin etme özgürlüğüdür. Kanaatimizce söz konusu bu özgürlük AY m 17 uyarınca kişinin manevi varlığını geliştirme hakkının bir parçasıdır. Miebach (n 16) §183 kn:1; Gössel (n 1) §7 kn:1, 3-4: Yazarlara göre bu tip eylemler zaman zaman fiziksel etkilerle zihinsel şoka yol açsa bile, zihinsel ve fiziksel bütünlüğün anılan maddeler tarafından korunması kabul edilemez. Bu sadece koruyucu bir reflekstir. Zira yazarlara göre cinsel zorlamanın çok daha ciddi psikolojik ve fiziksel etkileri göz önüne alındığında, psikolojik ve fiziksel bütünlüğün de StGB § 177 ile korunan bir hukuki menfaat olarak kabul edilmesi gerekecektir. Anılan hükümlerle kişilerin zihinsel ve fiziksel bütünlüğünün korunduğu yönünde bkz Lackner (n 15) §183 kn:1; Kindhäuser (n 16) §183 kn:1. 242Hazal ALGAN CANSEVEN / Hayasızca Hareketler Suçu (TCK m. 225) ve dengeli bir çevre olarak nitelenemeyeceği açıktır. Daha önce de belirtildiği üzere hayasızca hareketler suçunda tanımlanan gerek alenen teşhircilik gerekse de alenen cinsel ilişki fiillerinin bunlara maruz kalan kişiler üzerinde ciddi bir psikolojik şok etkisi yaratacağı ve bu kimselerin arzuları dışında maruz kalacakları bu nitelikteki fiillerin etkisiyle psikolojik travma yaşamalarının çok olası bir sonuç olduğu, bu bağlamda bu tip fiillerin meydana geldiği bir çevrenin de psikolojik açıdan dengeli ve sağlıklı bir çevre olarak nitelenemeyeceği görülmektedir. Bu çerçevede kanaatimizce TCK m 225 de tanımlanan hayasızca hareketler suçuyla korunan hukuksal değeri kişinin manevi varlığını koruma ve geliştirme hakkı (AY m.17/f 1) ve sağlıklı ve dengeli çevrede yaşama hakkı (AY m.56/f 1) olarak ifade etmek mümkündür. II.Suçun Unsurları A. Maddi Unsurlar 1. Fail ve Mağdur TCK m 225 de tanımlanan hayasızca hareketler suçu açısından kanun fail yönünden özel bir nitelik aramamıştır ve bu çerçevede söz konusu suçun faili herkes olabilir. Bu cihetle bu suçun failinin erkek, kadın yahut eşcinsel olması mümkün olup cinsiyetin suçun oluşumu açısından bir önemi bulunmamaktadır. 18  Nitekim öğretide çevrenin yalnızca doğa değil dünyadaki bazı yapay unsurları da içeren bir üst kavram olduğu ifade edilmektedir. Bu anlamda çevre, insan faaliyetleri ve canlı varlıklar üzerinde hemen ya da uzunca bir süre içinde dolaylı ya da dolaysız bir etkide bulunabilecek fiziksel, kimyasal biyolojik ve toplumsal etkenlerin belirli bir zamandaki toplamıdır. bkz Ruşen Keleş, Can Hamamcı ve Aykut Çoban, Çevre Politikası, (Genişletilmiş 6. Baskı, İmge Kitabevi Yayınları 2009) 50, Ruşen Keleş ve Can Hamamcı, Çevrebilim, (4. Baskı, İmge Kitabevi Yayınları 2002), 28. Bir başka tanıma göre çevre en geniş anlamıyla, veri bir zamanda dolaylı ya da dolaysız kişiyi etkileyen, maddi ve manevi gelişmesini, biçimlenmesini ve yaşam koşullarını belirleyen biyolojik, coğrafi ve toplumsal etkenlerin tümüdür. bkz Can Hamamcı, ‘Çevre ve Hukuk , [1983] 528 Prof  Fehmi Yavuz a Armağan, 244. Bu manada çevrenin, doğal ve yapay unsurları içinde barındıran ve her türlü insan faaliyetlerinin yer aldığı, belirli dengelerle varlığını devam ettiren ortam olarak tanımlandığı da görülmektedir. Bkz. Abdullah Uz, ‘Türkiye de Çevre Hakkının Mülkiyet Hakkı ve Özel Teşebbüs Hürriyeti Üzerindeki Etkileri  [2008] 41 (3) Amme İdaresi Dergisi, 100. Çevre tanımı hakkında detaylı araştırmalar için ayrıca bkz Yasemin Semiz, ‘Çevre Hakkı Kavramı ve Avrupa İnsan Hakları Mahkemesi nin Çevre Hakkına Yaklaşımı  [2016] T.C. Galatasaray Üniversitesi Sosyal Bilimler Enstitüsü Kamu Hukuku Anabilim Dalı Yayımlanmamış Doktora Tezi, 5 vd. 19  Dönmezer (n 3) 163; Baytemir (n 3) 638; Özen İnci (n 3) 25; Kangal (n 2) 15; Parlar ve Hatipoğlu (n 2) 672; Meran (n 6) 596; Gözübüyük (n 4) 173; Otacı (n 4)125; Gökcan ve Artuç (n 3) 7506. Alman ceza hukuku açısından ise StGB § 183 uyarınca teşhircilik suçunun faili ancak erkek olabilir zira ancak erkeklerin teşhircilik fiilleri cinsellikle istenmeyen yüzleşmeye karşı koruma anlamında özgürlük alanına müdahale eder. Bu sebeple söz konusu suç özgü suçtur. Bkz Miebach (n 16) §183 kn:5; Arzt, Weber, Heinrich ve Hilgendorf (n 16) §10, kn:30; Gössel (n 1) §7 kn:6; Schönke ve Schröder (n 16) §183 kn:2; Fischer (n 13) §183 kn:16; Dreher ve Tröndle (n 16) §183 kn:4; Lackner (n 15) §183 kn:1a; Maurach, Schroeder ve Maiwald (n 3) §22 kn:6; Kindhäuser (n 16), §183 kn:1. 243Ceza Hukuku ve Kriminoloji Dergisi-Journal of Penal Law and Criminology 2022; 10(1): 235-279 Aşağıda detaylı olarak belirteceğimiz üzere hayasızca hareketler suçunun seçimlik hareketlerinden ilkini alenen cinsel ilişkide bulunmak fiili oluşturmaktadır. Cinsel ilişkide bulunma fiili niteliği gereği en az iki kişinin karşılıklı icrasını gerektirmektedir. Bu sebeple bu seçimlik hareket açısından kanun birden fazla failin bir araya gelmesini zorunlu kıldığından çok failli suçtan bahsetmek gerekmektedir. Diğer yandan zorunlu olarak suçun işlenişine katılan failler aynı yönde hareket etmekte ve aynı amacın gerçekleşmesini hedeflemekte olduklarından suç bu seçimlik hareket açısından bir yakınsama suçudur. Suçun bir diğer seçimlik hareketi olan alenen teşhircilik yapmak açısından ise birden fazla failin katılımı zorunlu olmadığından birçok failli suçtan bahsedilemez. Bu çerçevede hayasızca hareketler suçunun seçimlik olarak öngörülen tipik fiillerin yalnızca birisi bakımından söz konusu olan çok failli suçlar başlığı altında değerlendirilebileceğini belirtmemiz gerekmektedir. Hayasızca hareketler suçu ile korunan hukuki değerin kişilerin manevi varlığını koruma ve geliştirme hakkı ile sağlıklı ve dengeli bir çevrede yaşama hakkı olduğuna yönelik tespitimiz çerçevesinde bu suçun mağdurunun da bu hakkın sahibi olabilecek herkes yani toplumu oluşturan tüm bireyler olduğunu söylememiz kaçınılmazdır. İçtima kısmında detaylı olarak değerlendirecek olmakla birlikte bu aşamada belirtmemiz gerekir ki teşhircilik fiilinin özellikle belli bir şahsı hedef alması durumunda hayasızca hareketler değil TCK m 105/2-e uyarınca teşhir suretiyle cinsel taciz suçu oluşacaktır. 20  Artuk, Gökcen, Alşahin ve Çakır (n 3) 957; Bakıcı (n 4) 217. 21  Hafızoğulları ve Özen (n 5) 325; Parlar ve Hatipoğlu (n 2) 675; Özen İnci (n 3) 27; Baytemir (n 3) 638. Aksi yönde bkz Kangal (n 2) 46: Yazara göre alenen cinsel ilişki fiili açısından hayasızca hareketler suçunun çok failli bir suç olduğunu söylemek mümkün değildir. Zira söz konusu fiil icra edilirken taraflardan birinin rızasının bulunmaması ya da fesada uğraması söz konusu olabilir. Dolayısıyla hayasızca hareketler suçunu çok failli bir suç olarak nitelemek mümkün değildir. Çiftlerin geçerli rızaları varsa ancak müşterek fail olarak değerlendirilmeleri gerekecektir. 22  Kavram için bkz Türkan Yalçın Sancar, Çok Failli Suçlar (1. Bası, Seçkin Yayıncılık 1998) 114. 23  Artuk, Gökcen, Alşahin ve Çakır (n 3) 959; Kangal (n 2) 15; Özen İnci (n 3) 27; Özgün Özyüksel, ‘5237 Sayılı Ceza Kanunu nda Cinsel İlişki Kavramı  [2021] 9 (18), Antalya Bilim Üniversitesi Hukuk Fakültesi Dergisi 144; Bakıcı (n 4) 215; Parlar ve Hatipoğlu (n 2) 672; Meran (n 6) 596; Baytemir (n 3) 639; Gökcan ve Artuç (n 3) 7507. Suçun mağdurunun olmadığı yönünde bkz. Erem (n 4) 217; Hafızoğulları ve Özen (n 5) 325-326; Otacı (n 4) 125. 24  Gözübüyük (n 4) 174; Kangal (n 2) 15; Gökcan ve Artuç (n 3) 7507-7508. Ayrıca bkz StGB § 183 de düzenlenen teşhircilik (Exhibitionistische Handlungen) suçu açısından ise suçun mağduru belirli bir kimse olup söz konusu düzenleme uyarınca teşhirci hareketlerle belli bir mağdurun taciz edilerek rahatsız edilmesi cezalandırılmaktadır. Bu bağlamda suçun mağduru kendisine karşı teşhirci hareketlerde bulunulan kişi ya da kişilerdir. Gössel (n 1) § 7 kn:7; Fischer (n 13) §183 kn:3. Bu sebeple StGB açısından söz konusu suçun cinsel tacizin özel bir hali olduğu da söylenebilir. Nitekim StGB de düzenlenen söz konusu suç tipi TCK m 225 uyarınca hayasızca hareketler suçundan ziyade TCK m 105/f 2-e uyarınca teşhircilik suretiyle cinsel taciz suçuna daha çok benzemektedir. Aynı yönde bkz Özen İnci (n 3) 21. StGB § 183a uyarınca düzenlenen kamuyu rahatsız edici nitelikte cinsel davranışlar (Erregung öffentlichen Ärgernisses) suçu 244Hazal ALGAN CANSEVEN / Hayasızca Hareketler Suçu (TCK m. 225) 2. Hareket a. Genel Olarak Hayasızca hareketler suçu seçimlik hareketli bir suç olup bu hareketlerden biri Kanun da alenen cinsel ilişkide bulunma olarak tanımlanmışken diğeri ise alenen teşhircilik yapma şeklinde tanımlanmıştır. Bu yönüyle suçun oluşabilmesi için ya birden fazla kişinin alenen cinsel ilişkide bulunması ya da bir kimsenin alenen açısından ise suçun mağduru toplumu oluşturan herkestir.; Yargıtay 5 CD, 4083/4082, 11.11.1982: (…), sanığın mağdureye ufak taşlar atarak bakmasını sağlayarak ona cinsel organını göstermekten ibaret eyleminin belli bir kişi hedef alınarak yapılmış bulunması nedeniyle sarkıntılık suçu oluşturduğu (…) https://karararama.yargitay.gov.tr/, erişim tarihi 10 Şubat 2022; Yargıtay 18 CD 24213/3719, 29.02.2016: (…) Sanığın, katılan ... e cinsel organını göstermekten ibaret eyleminin TCK nın 105/1. maddesinde düzenlenen cinsel taciz suçunu oluşturacağının gözetilmemesi, Kanuna aykırı, (…) www.corpus.com.tr, erişim tarihi 10 Şubat 2022; Yargıtay 5 CD, 4026/9832, 20.12.2010: (…) Sanığın işlediği iddia ve kabul edilen, minibüste yanına oturan müştekiye cinsel organını açıp gösterme eyleminin belli bir kişiyi hedef alması nedeniyle TCK.nun 105. maddesinde düzenlenen ve kovuşturması şikayete bağlı bulunan cinsel taciz suçunu oluşturacağı ve mağdurenin aşamalarda şikayetçi olmadığını bildirdiği nazara alınarak davanın düşmesine karar verilmesi yerine, suç niteliğinde yanılgıya düşülerek TCK.nun 225. maddesiyle cezalandırılmasına karar verilmesi, Kanuna aykırı (…), www.corpus.com.tr, erişim tarihi 10 Şubat 2022; Yargıtay 14 CD 6667/6428, 06.06.2012: Sanığın işlediği iddia ve kabul edilen, balkondan cinsel organını müştekiye gösterip sallamak biçimindeki eyleminin belli bir kişiyi hedef alması nedeniyle TCK.nın 105. maddesinde düzenlenen ve kovuşturması şikayete bağlı bulunan cinsel taciz suçunu oluşturacağı (…), www. corpus.com.tr, erişim tarihi 10 Şubat 2022; Yargıtay 14 CD 11526/11096, 09.11.2012: Sanığın, mağdureye yönelik adet görüyor musun sana öğreteyim Sana zevkin en güzelini yaşatayım diyerek, cinsel organını çıkarıp ona göstermek şeklindeki eyleminin belli bir kişiyi hedef alması itibarıyla tüm halinde cinsel taciz suçunu oluşturduğu (…) www.corpus.com.tr, erişim tarihi 10 Şubat 2022; Yargıtay 14 CD, 22903/12886, 11.12.2012: (…)belediye otobüsünde seyir halinde iken sanığın, yan hizada bulunan ve cam kenarındaki koltukta oturan mağdureye bakarak ve ona yönelik olarak pantolonun düğmelerini açıp cinsel organını okşamak suretiyle katılana yönelik cinsel taciz kastını ortaya koyduğunun anlaşılması karşısında, eylemin TCK.nın 105/1. maddesinde öngörülen cinsel taciz suçunu oluşturduğu(…) www.corpus.com.tr, erişim tarihi 10 Şubat 2022; Yargıtay 14 CD, 22590/5595, 17.05.2012: (…) Sanığın katılanlara pişt pişt diyerek el sallayıp katılanlara tevcihen ve onların görebileceği şekilde cinsel organını göstermesi şeklindeki eylemin zincirleme biçimde cinsel taciz suçunu oluşturduğu (…) www.corpus.com.tr, erişim tarihi 10 Şubat 2022; Yargıtay 14 CD, 6556/10119, 17.10.2012: (…) Mağdure beyanları ve tüm dosya kapsamından sanığın olay tarihinde bisikletiyle gittiği sırada yolda karşıdan karşıya geçmek için bekleyen mağdureleri görünce fermuarını açıp ve cinsel organını çıkartarak, mağdurelere bakıp mastürbasyon yapmak suretiyle kendi kendisini tatmin ettiği anlaşıldığından, sanığın eyleminin zincirleme şekilde cinsel taciz suçu kapsamında kaldığı (…) www.corpus.com.tr, erişim tarihi 10 Şubat 2022; Yargıtay 14 CD, 4926/1972, 22.02.2012,: (…) Sanığın saati sormak bahanesiyle yanına yaklaştığı mağdureye ‘ sesini çıkarma seni elleyeceğim   deyip akabinde mağdurenin geri çekilmesi üzerine de montunun fermuarını açarak mağdureye tevcihen ve onun görebileceği şekilde cinsel organını göstermesi şeklindeki eyleminin bir bütün olarak cinsel taciz suçunu oluşturduğu halde, ayrıca hayasızca hareketlerde bulunma suçundan da yazılı şekilde mahkumiyet hükmü kurulması, Kanuna aykırı, (…) www.corpus.com.tr, erişim tarihi 10 Şubat 2022; Yargıtay 18. Ceza Dairesi, 4669/8524, 02.07.2020: (…) cinsel amaçlı hareketlerin doğrudan mağduru hedef alarak gerçekleştirilmiş olması halinde cinsel taciz suçunun sübut bulması karşısında eylemin mağduru hedef almadan ve alenen gerçekleştirilmesi halinde TCK nın 225. maddesinde düzenlenen hayasızca hareketler suçunun oluşacağı (…) (aktaran: Gökcan ve Artuç (n 3) 7516) 25  Kangal (n 2) 18. 245Ceza Hukuku ve Kriminoloji Dergisi-Journal of Penal Law and Criminology 2022; 10(1): 235-279 teşhircilik yapması gerekmektedir. Bu seçimlik hareketleri incelemeye geçmeden önce belirtmemiz gerekir ki kanun koyucu söz konusu bu düzenleme tarzı ile tam olarak hangi hareketlerin hayasızca hareketler kapsamında kabul edileceğini düzenlemiş olduğundan bu suç bağlı hareketli bir suçtur. Yine bunun yanında söz konusu suçun oluşabilmesi için yalnızca tipik hareketlerin icrası yeterli olup kanun suçun oluşumu için ayrıca bir zarar yahut somut tehlike meydana gelmesi aramamıştır. Bu cihetle söz konusu suç aynı zamanda sırf hareket suçudur. Diğer yandan söz konusu suç tipinde yalnızca seçimlik hareketlerin icrası yeterli görülüp ayrıca bu hareketlerin somut bir tehlike meydana getirmesi gerektiğine dair herhangi bir ifadeye yer verilmediğinden bu suç aynı zamanda bir soyut tehlike suçudur. Bu niteliği gereği somut olayda alenen cinsel ilişkide bulunulması ya da alenen teşhircilikte bulunulması halinde diğer unsurların da bulunması şartıyla hayasızca hareketler 26  765 sayılı TCK da söz konusu suçun alenen hayasızca vaz u harekette bulunma şeklinde düzenlenmesi eleştirilerek hangi fiillerin bu kapsamda değerlendirileceğine yönelik bir açıklık bulunmadığından suçun belirlilik ilkesine aykırılık teşkil ettiği dile getirilmiş ve 5237 sayılı kanunda yer alan düzenleme ile suçun seçimlik hareketlerinin alenen cinsel ilişkide bulunmak ve alenen teşhircilik yapmak şeklinde sınırlandırılması yerinde olarak değerlendirilmiştir. bkz Özen İnci (n 3) 28-29; Meran (n 6) 596. 27  Kangal (n 2) 18; Özyüksel (n 23) 145. 28  Dönmezer (n 3) 162; Hafızoğulları ve Özen (n 5) 326; Doğan Soyaslan, Ceza Hukuku Özel Hükümler (Güncelleştirilmiş 12. Baskı, Adalet 2018) 551. 29  Dönmezer (n 3) 162; Bakıcı (n 4) 216; Kangal (n 2) 18; Hafızoğlları, Özen, (n 5), 326; Gözübüyük (n 4) 174; Baytemir (n 3) 644; Otacı (n 4)128; Gökcan ve Artuç (n 3) 7513. 30  Önder, (n 3), 514; Kangal (n 2) 18. Ayrıca bkz StGB § 183 ve StGB § 183a uyarınca ise her iki suçun oluşumu açısından kanun, bu fiillerin icra edilmesi sonucu kişilerin ya tacize uğramış olması ya da kişilerin bu fiillerden rahatsız olmasını aramıştır. Bu cihetle söz konusu suçların düzenlenme biçimi nazara alındığında zarar suçları olduğu anlaşılmaktadır. Alm CK §183: Bir erkek bir başkasına karşı teşhirci harekette bulunarak onu rahatsız ederse bir yıla kadar hapis cezası ya da para cezası ile cezalandırılır; STGB §183a: Alenen cinsel davranışlarda bulunan ve bu nedenle kasten veya bilerek rahatsızlığa (infiale) neden olan herkes, suçun 183 üncü maddeye göre cezalandırılmaması halinde bir yıla kadar hapis veya para cezası ile cezalandırılır. (Öğretide rahatsızlık yerine rezalet ve infial kavramlarına da yer verildiği görülmektedir. bkz Özen İnci (n 3) 32; Kangal (n 2) 9. Suç kalıbında yer alan Ärgernis anlam itibari ile dini ya da duygu yaralanması, sinir bozucu olay ya da rahatsızlık gibi anlamlara gelmektedir. Bkz https://www.dwds.de/wb/%C%84rgernis, erişim tarihi 11 Şubat 2022. Bu sebeple tarafımızca rahatsızlık terimini tercih edilmiştir.) Bkz Gössel (n 1) §7 kn:6,10-11; Miebach (n 16) §183 kn:2,10,11; Schönke ve Schröder (n 16) §183 kn:4; Fischer (n 13) §183, kn:3, 6; Dreher ve Tröndle (n 16) §183 kn:6; Kindhäuser (n 16) §183 kn:2: StGB §183 açısından teşhircilik suçu bir zarar suçudur. Zira failin hareketi, hareketin neticesi olarak mağdurun tacizine yol açmış olmalıdır. Taciz, kendisine karşı eylemde bulunulan kişinin psikolojik iyi oluşunu etkileyen önemli ölçüde olumsuz duygusal uyarılma olarak tanımlanır. Şok, korku, iğrenme ya da rahatsızlık duyma bu kapsamda değerlendirilir. Kişinin bu teşhire rıza göstermesi yahut bu fiilden rahatsızlık duymaması halinde ise suç oluşmaz. Gössel (n 1) §7 kn:20,26; Miebach (n 16) §183a kn:1; Fischer (n 13) §183a kn:5; Lackner (n 15) §183a kn:3, Maurach, Schroeder ve Maiwald (n 3) §22 kn:10: Nitekim SGB §183a da bir zarar suçu olup suçun oluşumu için hareketi algılayan kişinin cinsel açıdan görüş ve duygularında doğrudan zarar görmesi ve bu nedenle failin bir rahatsızlığa neden olması gerekmektedir. Schönke ve Schröder (n 16) §183a kn:5: Burada rahatsızlık, istemeden garip cinsel eylemlerle karşı karşıya kalan normal bir kişinin utanç ve edep duygusunun ihlali anlamına gelir. 246Hazal ALGAN CANSEVEN / Hayasızca Hareketler Suçu (TCK m. 225) suçunun oluştuğu kabul edilecek, bu hareketlerin tehlikeye sebebiyet verip vermediği hususu ayrıca değerlendirilmeyecektir. b. Alenen Cinsel İlişkide Bulunma Yukarıda da belirttiğimiz gibi hayasızca hareketler suçunun kanuni tanımında öngörülen ilk seçimlik hareket alenen cinsel ilişkide bulunmaktır. Buna göre aleni olarak cinsel ilişkide 31  Alman Ceza Kanunu na bakıldığında tipik hareket olarak alenen cinsel ilişkide bulunma değil alenen cinsel davranışlarda bulunmanın düzenlendiği görülmektedir. Bkz StGB § 183a: sexuelle Handlungen. Nitekim 765 sayılı TCK da da hayasızca hareketler suçunun tipik hareketlerin alenen hayasızca vaz u hareketlerde bulunma veya alenen cinsel münasebette bulunma şeklinde olduğu görülmektedir.  5237 sayılı TCK nın gerekçesinde belirtilen cinsel ilişki kavramına ilişkin tanıma bakıldığında da esasen STGB 183a da yer alan cinsel davranış kavramına yaklaşılmakta olduğu ve bu surette 765 sayılı TCK m 419 da belirtilen hayasızca vaz u hareketlerde bulunma şeklindeki fiillerin bir kısmının cinsel ilişki kavramı içerisine sokulmaya çalışıldığı anlaşılmaktadır. StGB § 183a uyarınca cinsel davranışların ne olduğu tespit edilirken korunmakta olan hukuki değer açısından önemli bir fiil olup olmadığı değerlendirilmekte ve bu düzenlemeyle cinsel dokunulmazlığa yönelik sadece önemli bir ihlal ortaya koyan fiillerin cezalandırılmak istendiği ifade edilmektedir. Bkz Gössel (n 1) §7 kn:29; Miebach (n 16) §183a kn:5; Fischer (n 13) § 183a kn:3; Kindhäuser (n 16) § 183a kn:2; Yasemin Baba, ‘Haksızlık İçeriğindeki Azlığın Cezalandırma Üzerindeki Etkisi  [2017] T.C. İstanbul Üniversitesi Sosyal Bilimler Enstitüsü Kamu Hukuku Anabilim Dalı Yayımlanmamış Doktora Tezi, 110-111. Diğer bir deyişle ancak belli bir ağırlığa ulaşmış, korunan hukuksal değeri ihlal etmeye elverişli ve sosyal açıdan rahatsız edici olabilecek cinsel davranışlar tipik fiil olarak kabul edilebilecektir. Bkz Gössel (n 1) §7 kn:21,29; Kindhäuser, (n 16) § 183a kn:2; Fischer, (n 13) § 183a kn:3; Miebach (n 16) §183a kn:5: Alman öğretisinde de cinsel davranışın belirlenmesi ve bu kavramın muğlaklığı konusunda yoğun eleştiriler bulunmaktadır. Diğer yandan cinsel davranıştan bahsedilmesi için davranış cinsel nitelikte olmalıdır. Örneğin idrar yapmak, üstsüz güneşlenmek vb hareketler niteliği gereği cinsel değildir. Fakat kişinin erojen bölgelerine dokunması, mastürbasyon yapması, cinsel organına bir cisim sokması gibi fiiller cinsel nitelikte olduğundan pekâlâ suçun tipik hareketleri kapsamında değerlendirilebilecektir. Nitekim vajinal ilişki, oral ve anal ilişki ya da mastürbasyonu içeren cinsel aktiviteler bu kapsamdadır. Cinsel organlara yönelik diğer bir kısım fiil de önemli olarak tanımlanabilir, ancak giysi üzerinden göğse veya cinsel organlara dokunmak gibi fiiller hukuksal değeri ihlal edici ciddiyet eşiğini aşabilecek fiiller değildir. TCK açısından da suçun oluşabilmesi için hareketin ar ve haya duygusunu incitici, insanı seksüel ilişkiden tiksindirici ve kişinin cinsel arzularını tahrik edici nitelikte olması hakkında bkz Soyaslan (n 28) 550. Alman ceza hukuku açısından çıplaklık söz konusu suç için yeterli olmadığı gibi kimi zaman cinsel aktivite bile bu suçun oluşumu için yeterli değildir. bkz Schönke ve Schröder (n 16) §183a kn:3. Nitekim STGB 183a, TCK m 225 ten farklı olarak bir zarar suçu olarak düzenlenmiştir. Bkz Gössel (n 1) §, kn:20; Lackner (n 15) §183a kn:3; Maurach, Schroeder ve Maiwald (n 3) §22, kn:10. Bu manada failin yalnızca cinsel davranışlarda bulunması suçun oluşumu için yeterli olmayıp bu cinsel davranış sonucunda toplum içinde bilerek bir rahatsızlığa neden olması gerekmektedir. bkz Arzt, Weber, Heinrich ve Hilgendorf (n 16) §10 kn:30; Gössel (n 1) §7 kn:20; Schönke ve Schröder (n 16), §183a, kn:5; Maurach, Schroeder ve Maiwald (n 3) §22 kn:10; Kindhäuser (16) § 183a kn:2. Türk ceza hukuku bakımından ise suçun kanuni tanımında tipik fiil olarak alenen cinsel davranışlarda bulunma fiiline yer verildiğinde haklı olarak suçun maddi unsurunun oldukça genişleyeceği ve kanunilik açısından sorun yaratacağı belirtilmekte nitekim öpüşme gibi basit nitelikteki cinsel davranışların da tipik fiili oluşturacağı dile getirilmektedir. Özen İnci (n 3) 19, 32. Nitekim 765 sayılı Kanun m 419 kapsamında alenen öpüşmekle fiili ilgili birçok olay Yargıtay önüne gelmiş olup Yargıtay vermiş olduğu kararlarında alenen öpüşmek fiilinin hayasızca hareket vasfında olmadığı sonucuna varmıştır. Bkz Yargıtay CGK 295/222, 1.7.1968, https://karararama.yargitay. gov.tr, erişim tarihi 22 Şubat 2022, Yargıtay 4 CD 37/1413, 11.02.1953, https://karararama.yargitay.gov.tr, erişim tarihi 22 Şubat 2022. Kanaatimizce bu noktada hangi fiillerin hayasızca vaz u hareket teşkil ettiğini değerlendirirken de aslında ihlalin önemsizliği üzerinden gidilmiştir. Zira öpüşmek fiilinin cinsel bir davranış 247Ceza Hukuku ve Kriminoloji Dergisi-Journal of Penal Law and Criminology 2022; 10(1): 235-279 bulunulması hayasızca hareketler suçuna sebebiyet verecektir. Hangi hareketlerin bu kapsamda olduğunun belirlenebilmesi için cinsel ilişkide bulunmak ve bunun aleni olması hususlarının anlamının tespiti gerekmektedir. Cinsel ilişki kavramına dair TCK da bir tanıma yer verilmediği gibi öğretide de söz konusu kavrama ilişkin ortak olarak kabul edilmiş bir tanım yoktur. Bu çerçevede öğretide oldukça dar kapsamlı bir tanımdan son derece geniş kapsamlı bir tanıma kadar birbirinden oldukça farklı tanım denemelerinde bulunulduğu görülmektedir. Cinsel ilişkiyi oldukça dar bir anlamda kabul eden görüşe göre cinsel ilişki yalnızca penil-vajinal yoldan birleşme şeklinde kabul edilmelidir. Zira ceza normlarının dar yorumlanması esas olup kanun koyucu penil-anal, penil-oral, vajinal-oral birleşmelerin veya sair cinsel davranışların da TCK m 225 (ve cinsel ilişki kavramının kullanıldığı TCK m 104) hükmünde cezalandırılmasını arzu etseydi bu maddelerde bu anlama gelecek ifadelere açıkça yer vermesi gerekirdi. Bu görüşün kabulü halinde hayasızca olduğuna şüphe yoktur. Fakat söz konusu fiil tipik olmakla beraber haksızlık içeriği son derece az olup fiilin yarattığı veya yaratması muhtemel toplumsal etki önemli seviyede değildir. Aynı gerekçe ile öpüşmenin hayasızca hareketler suçunu oluşturmayacağı yönünde bkz Miebach (n 16) §183a kn:5; Ceza hukukunda önemsizlik kavramı için ayrıca bkz Baba (n 31), 104 vd. Alenen öpüşmenin hayasızca hareketler suçunu oluşturmadığı yönünde bkz Artuk, Gökcen, Alşahin ve Çakır (n 3) 958; Alenen hayasızca vaz u hareketlerin kategorizasyonu hususunda bkz Önder (n 3) 523: Yazara göre hayasızca vaz u hareketler kanun tarafından tek tek sayılamayacak her somut olay özelinde fiilin kişilerin utanma duygusuna saldırı teşkil edip etmemesi üzerinden değerlendirilecektir. Bu manada hayasızca hareketler üç grup altında toplanabilir. Bunlar cinsel suçlara vücut veren hareketler (örneğin nitelikli cinsel saldırı), hayasız olmasına rağmen normal şartlarda suç teşkil etmeyen ve fakat alenen gerçekleştirildiğinde suça vücut veren cinsel hareketler, hayasızlık teşkil etmese de alenen yapıldığında suça vücut verecek hareketlerdir (örneğin evli bir çiftin alenen cinsel ilişkiye girmesi). Yazar tarafından öpüşmek de suçla korunan hukuksal değeri ihlal edip etmediği yönünden değerlendirilmiş ve neticeten utanç ve edep duygusuna saldırı içermediğinden öpüşmek hayasızca vaz u hareket olarak değerlendirilmemiştir. Hayasızca vaz u hareketlerin hukuki değeri zedeleyici nitelik gösterip göstermediği üzerinden tespit edilmesi hakkında bkz Dönmezer (n 3) 161. Bizim görüşümüze göre de TCK m 225 uyarınca hayasızca hareketler suçunun tipik hareketlerinin alenen cinsel ilişkide bulunma ve alenen teşhircilik olarak sınırlandırılması yerinde olup kanun koyucu bu haliyle korunan hukuksal değeri ihlal edecek ağırlıkta olan fiilleri kendi belirlemiş ve hangi fiillerin hayasızca hareketler suçunun tipik fiilleri olduğunu net bir şekilde ortaya koymuştur. Kanaatimizce 765 sayılı Kanun m 419 da yer alan alenen hayasızca vaz u hareketlerde bulunulması şeklindeki fiil içerik ve hayasızca hareketlerin tespiti açısından son derece muğlak olup belirlilik ilkesine aykırılık teşkil etmekteydi. Bu sebeple halihazırdaki düzenlemenin kanunilik ilkesi açısından yerinde olduğunu söylemek gerekmektedir. Aynı yönde bkz Özen İnci (n 3) 19. 32  Özyüksel (n 23) 161. TCK m 104 ve TCK m 225 kapsamında cinsel ilişki kavramından ne anlaşılması gerektiği ve cinsel ilişki kavramından kaynaklanan belirsizliğin yargı ya da yasama kanalı ile giderilmesine ilişkin ayrıntılı çözüm önerileri için ayrıca bkz Özyüksel (n 23) 152 vd. Aynı yönde bkz Meran (n 6) 596: Yazar tarafından da cinsel ilişki yalnızca insanların üreme şekli olarak kabul edilmiş olup bu manada sadece vajinal ilişkilerin cinsel ilişki olarak değerlendirilmesi gerekmektedir. Fakat yazar devamla cinsel ilişkinin aynı cinsiyetler arasında da olabileceğini ve hatta hayvanla olan bu tip fiillerin de cinsel ilişki olarak kabul edileceğini belirtmiştir. Kanaatimizce yazarın bu yöndeki görüşleri kabul ettiği cinsel ilişki tanımı ile çelişmektedir. 248Hazal ALGAN CANSEVEN / Hayasızca Hareketler Suçu (TCK m. 225) hareketler suçunda geçen cinsel ilişki kavramının da yalnızca penil-vajinal yoldan birleşme olarak kabul edilmesi gerekecektir. Kavramın anlamını biraz daha genişleten ikinci bir görüşe göreyse cinsel ilişki bir erkek veya bir kadının en azından bir tarafın tenasül organını kullanarak çiftleşmesidir. Diğer bir ifade ile cinsel ilişki bir kimsenin cinsel organını bir başkasının vajina yahut anüsüne sokmasıdır. Söz konusu tanıma göre cinsel ilişkiden bahsedilebilmesi için taraflardan en az birinin muhakkak erkek olması ve erkek cinsel organının diğer tarafın cinsel bölgelerine normal veya anal yoldan dahil edilmesi gerekmektedir. Bu manada erkek cinsel organı kullanılmadan, kadınlar arası gerçekleşen cinsel münasebetler, cinsel birleşmenin eksik olmasından bahisle cinsel ilişki olarak kabul edilemeyecektir. Cinsel ilişkinin tarafları açısından ise bu kapsamdaki yazarların bir kısmı ilişkinin farklı cinsiyetler arasında olabileceği gibi aynı cinsler arasında da olabileceği ve hatta hayvanlarla gerçekleştirilen cinsel birleşmenin de pekâlâ hayasızca hareketler kapsamında cinsel ilişki fiili teşkil ettiği ifade etmektedir. Bu görüşün kabulü halinde cinsel organ dışında, cinsel organa sair bir cisim sokulması yahut oral ilişki, hayasızca hareketler suçunda öngörülen seçimlik 33  Mahmut Koca ve İlhan Üzülmez, Türk Ceza Hukuku Özel Hükümler (7. Baskı, Adalet 2020) 377, Kangal (n 2) 19. Nitekim TCK m 225 in gerekçesinde her ne kadar cinsel arzuların tatmini olan her türlü davranış cinsel ilişki olarak tanımlansa da anılan görüşü savunan yazarlarca cinsel arzuların tatmini için her zaman bir cinsel ilişki söz konusu olmasının gerekli olmadığı belirtilmiştir. Bkz Kangal (n 2) 19; Hafızoğlları ve Özen (n 5) 326: Yazarlara göre de gençlerin bugün birçok yerde sarıldıkları ve öpüştükleri görülmektedir. Fakat bu tip fiilleri cinsel ilişki olarak saymak mümkün olmayıp bu hukukun ahlakileştirilmesi anlamına gelmektedir. Cinsel ilişkiden dilde ne anlaşılıyorsa burada da o anlaşılması gerekir. Pınar Memiş Kartal, Özel Ceza Hukuku C.II, Kişilere Karşı Suçlar (1) (Oniki Levha 2017) 544: Kanun cinsel ilişki kavramını kullanmak suretiyle bir sınırlama getirmek ve ancak bu şekilde gerçekleşen bir fiili cezalandırmak istemektedir. 34  Durmuş Tezcan, Mustafa Ruhan Erdem ve Murat Önok, Teorik ve Pratik Ceza Özel Hukuku (Güncellenmiş 19. Bası, Seçkin 2021) 487; Handan Yokuş Sevük, Türk Ceza Hukuku Özel Hükümler (1. Bası, Adalet 2020) 394, Önder (n 3) 526; Ceren Soner Baykal, ‘Reşit Olmayanla Cinsel İlişki Suçu  [2019] Yayımlanmamış Yüksek Lisans Tezi Galatasaray Üniversitesi Sosyal Bilimler Enstitüsü Kamu Hukuku Ana Bilim Dalı, 54; Memiş Kartal (n 33) 544: Yazara göre bu tanım vücuda bir cisim sokmak suretiyle gerçekleştirilecek fiiller açısından hukuki yararın koruma alanını daralttığı için eleştirilmektedir. 35  Fahri Gökçen Taner, Cinsel Özgürlüğe Karşı Suçlar (2. Baskı, Seçkin 2017) 372; Atacan Köksal, ‘Reşit Olmayanla Cinsel İlişki Suçu  [2015] 2 Prof  Nevzat Toroslu ya Armağan, 706; Mustafa Artuç, Kişilere Karşı Suçlar (Adalet 2008) 699; Tezcan, Erdem ve Önok (n 34), 487; Yokuş Sevük (n 34) 395; Kangal (n 2) 19. Ayrıca bkz Koca ve Üzülmez (n 33)  377: Yazarlara göre cinsel ilişkinin bu şekilde yorumlanması halinde failin muhakkak erkek olması gerekmekte olup bu durum TCK nın cinsel suçlar yönünden benimsediği sisteme aykırı düşmektedir. 36  Tezcan, Erdem ve Önok, (n 34), 487; Kangal (n 2) 20; Gözübüyük (n 4) 174: Yazar tarafından bu tip fiillerin cinsel münasebet olmadığı ama hayasızca hareket olduğu ifade edilmektedir. Kanaatimizce söz konusu bu değerlendirme 765 sayılı kanundaki düzenleme açısından mümkün ise de cinsel ilişki için muhakkak erkek cinsel organını arayan görüş açısından iki kadın arasındaki bu tip fiillerin teşhircilik fiili söz konusu olmadığı müddetçe TCK m 225 kapsamında değerlendirilmesi olanaksızdır. 37  Hafızoğulları ve Özen (n 5) 326; Artuk, Gökcen, Alşahin ve Çakır (n 3) 957. 249Ceza Hukuku ve Kriminoloji Dergisi-Journal of Penal Law and Criminology 2022; 10(1): 235-279 hareketlerden ilki olan cinsel ilişkide bulunmak anlamına gelmeyecek, bu fiillerin alenen işlenmesi halinde koşulları oluştuğu takdirde ancak teşhircilik fiilinden bahsedilecektir. Yargıtay da TCK m 104 teki cinsel ilişki kavramını bu görüşe uygun olarak yorumlamakta olup buna göre cinsel ilişki erkek cinsel organının bir kadının vajinal veya anal yoldan veya bir erkeğe anal yoldan ithal edilmesi olarak kabul edilmektedir. Bu bağlamda oral ilişki Yargıtay tarafından cinsel ilişki olarak kabul edilmemektedir. Cinsel ilişki kavramının anlamını bundan daha geniş kabul eden bazı yazarlar ise oral ilişkiyi ve hatta cinsel bir organa sair bir cisim sokulmasını dahi cinsel ilişki kapsamında kabul etmektedirler. Nitekim bu yazarlara göre cinsel ilişki cinsiyetler arası bir ayrım yapılmaksızın iki karşı ya da aynı cinsiyetin ya da bu cinsiyetleri üstlenmiş kişilerin cinsel organlarının sokma şeklinde birleşmesi ya da anal ya da oral yoldan cinsel organın duhulü şeklinde tanımlanmaktadır. Yapılan bu geniş tanıma göre cinsel ilişki, kişinin cinsel arzularını tatmin amacıyla karşısındaki kişi ile kuracağı kendisini veya onu tatmin etmeye yarayan ve cinsel arzuları tatmine elverişli organların girmesi ile sonuçlanan tüm ilişkilerdir. Bu manada bu geniş tanım çerçevesinde cinsel ilişkinin varlığından söz edilebilmesi için ilk olarak fiilin içerisinde mutlaka cinsel organ sayılabilecek bir organ (vajina-penis-anal bölge) bulunmalı; ikinci olarak da ya bu cinsel organlara herhangi bir organ ya da sair cisim sokulmalı ya da bu organlar (penis) vücudun herhangi bir boşluğuna sokulmalıdır. Böylece mağdurun vajinasına parmak sokulması, ağzına penis sokulması (oral ilişki),- mümkün olduğu takdirde- mağdurun 38  Tezcan, Erdem ve Önok (n 34) 487; Yokuş Sevük (n 34) 395; Taner (n 35) 372. 39  Kangal (n 2) 20. 40  Yargıtay 14 CD 363/2429, 04.05.2017: (…) cinsel ilişkinin, erkek cinsel organının bir kadına vajinal veya anal yoldan ya da bir erkeğe anal yoldan ithal edilmesi olarak tanımlanması (…) https://karararama. yargitay.gov.tr, erişim tarihi 15 Şubat 2022. 41  Yargıtay 14 CD 1067/5323, 20.09.2018: (…) Sanığın, mağdureye oral seks yaptırması eyleminin cinsel ilişki niteliği taşımaması (…), www.corpus.com.tr, (Çevrimiçi, 10.02.2022) https://karararama.yargitay. gov.tr, erişim tarihi 17 Şubat 2022. 42  Veli Özer Özbek, Koray Doğan ve Pınar Bacaksız, Türk Ceza Hukuku Özel Hükümler (Genişletilmiş ve Güncellenmiş 16. Baskı, Seçkin 2021) 379-380, Özen İnci (n 3) 29. 43  Murat Aydın, Çocukların Cinsel İstismarı ve Reşit Olmayanla Cinsel İlişki Suçu (3. Baskı, Seçkin 2018) 107; Özen İnci (n 3) 30; Bakıcı (n 4) 219; Parlar ve Hatipoğlu (n 2) 674: Yazarlara göre söz konusu fiillerin rıza kapsamında cinsel arzuların tatminine yönelik şehvet saikiyle yapılması yeterlidir. Cinsel ilişki farklı ya da aynı cinsiyetler arasında anal, oral ya da vajinal şekilde gerçekleştirilebilir hatta hayvanlarla yapılması açısından da bir fark yoktur. 44  Nurullah Kantarcı, ‘Reşit Olmayanla Cinsel İlişki Suçu  [2016] Yayımlanmamış Yüksek Lisans Tezi Akdeniz Üniversitesi Sosyal Bilimler Enstitüsü Kamu Hukuku Anabilim Dalı, 92; Ömer Faruk Keser, ‘Uygulamaya Bakan Yönleriyle Reşit Olmayanla Cinsel İlişki Suçu  [2020] Yayımlanmamış Yüksek Lisans Tezi Yalova Üniversitesi Sosyal Bilimler Enstitüsü Kamu Hukuku Anabilim Dalı, 47. 250Hazal ALGAN CANSEVEN / Hayasızca Hareketler Suçu (TCK m. 225) kulağına, burun deliklerine veya göbek deliğine cinsel organ sokulması gibi örnekler cinsel ilişki kapsamında değerlendirilmiş olacaktır. Görüleceği üzere söz konusu tanım uyarınca kadın ve erkek cinsiyetleri arasında bir ayrım yapılmamış olup nitekim oral ya da anal ilişkiler de cinsel ilişki kavramı içerisinde değerlendirilmektedir. Hatta kavramı daha geniş tanımlayan yazarlarca cinsel ilişki fiili ile nitelikli cinsel saldırı açısından öngörülen fiiller aynı olarak kabul edilmekte, böylelikle cinsel ilişkinin bu fiil çerçevesinde değerlendirilmesi hem terminoloji birliğini sağlamakta hem de geniş ve kapsayıcı bir tanım ortaya koymaktadır. Son olarak cinsel ilişki kavramını en geniş şekilde anlayan ve madde gerekçesinde de ifadesini bulan görüşe göre cinsel ilişki cinsel arzuların tatmini amacına yönelik her türlü davranış olarak kabul edilmektedir. Bu görüşe göre sadece cinsel birleşmeler değil cinsel arzuları tatmine yönelik olması şartıyla erojen bölgelere dokunma, öpüşme vb şekilde gerçekleştirilen davranışlar da cinsel ilişki olarak kabul edilecektir. 45  Turgay Karabulut, ‘Türk Ceza Kanununda Reşit Olmayanla Cinsel İlişki Suçu  [2019] Yayımlanmamış Yüksek Lisans Tezi T.C. Marmara Üniversitesi Sosyal Bilimler Enstitüsü Hukuk Anabilim Dalı Kamu Hukuku Bilim Dalı, 44-45: Yazar tarafından mevcut cinsel ilişki kavramına yönelik genel bir tanım olmamasından bahisle tüm bu ilişkileri kapsayacak şekilde cinsel ilişkinin cinsel ilişki, cinsel organın vücuda vajinal, anal veya oral yoldan, sair cismin vücuda vajinal veya anal yoldan ithal edilmesi ile gerçekleşir şeklinde düzenlenmesinin, yerinde bir düzenleme olacağı ileri sürülmüştür. 46  Yener Ünver, ‘Türk Maddi Ceza Hukukunda Cinsel Suçların Eleştirisel Olarak İncelenmesi  [2013] II. Slovenya Uluslararası Hukuk Sempozyumu Cinsel Suçlar ve Evlilik Hukuku, 47. Kanun koyucunun kanunun sistematiğinden ayrılarak cinsel ilişki deyimini kullanmak yerine, cinsel saldırının ve cinsel istismarın nitelikli halini oluşturan vücuda organ veya sair bir cisim sokulması deyimini tercih etmesinin, maddenin koruma amacına ulaşması bakımından daha isabetli olacağı yönünde bkz Enver Aksakal, ‘Reşit Olmayan ile Cinsel İlişki Suçu  [2014] 88 (2) İstanbul Barosu Dergisi, 260. 47  Bkz 225 madde gerekçesi. Aynı yönde bkz Gökcan ve Artuç (n 3) 7507. Benzer yönde bkz Soyaslan (n 28) 262: Yazara göre de cinsel ilişki flört aşamasından sonraki tüm ilişkiler olup bu ilişkiler birleşme şeklinde olabileceği gibi karşılıklı olarak cinsel arzuların tatminine yönelik başkaca hareketler de olabilir. Benzer yönde bkz Recep Doğan, ‘Anlamlı Yanıt Üretilemeyen İkilem: Reşit Olmayanla Cinsel İlişki Suçu  [2017] 75 (1) Ankara Barosu Dergisi, 134-135: Yazara göre de erkek ve kadın arasında gerçekleşip gerçekleşmediğine bakılmaksızın, vücutların herhangi bir şekilde cinsel haz amacıyla bir araya gelmesini sağlayan her türlü yakın temas cinsel ilişki bağlamında değerlendirilmelidir. Fakat yazar tarafından cinsel ilişkinin bu şekilde çok geniş bir anlama sahip olmaması için ilişkiye esas teşkil eden eylemlerin gerek içeriği gerekse sıklığı ve yoğunluğu açısından süreklilik arz edip sarkıntılık boyutunu geçmesi gerektiği, süreklilik arz eden ve cinsel haz amacıyla yapılan bu eylemlerin öpme, okşama, sürtünme kavramlarının ötesinde bir içeriğe sahip olması gerektiği belirtilmiş ve fakat cinsel doyuma ulaşma bir koşul olarak gerekli görülmemiştir. 48  Nitekim söz konusu tanım hem çok geniş hem de çok muğlak olmasından ötürü öğretide eleştirilmiştir. Hafızoğulları ve Özen (n 5) 326. Ayrıca bkz Özen İnci (n 3) 32: Yazara göre gerekçe dikkate alındığında suç teşkil eden fiiller aşırı derecede genişleyecektir. Bu bağlamda eğer kanun koyucunun niyeti cinsel davranış kapsamında fiilleri cezalandırmaksa bunu madde metninde açıkça dile getirmelidir. Nitekim daha önce de ifade edildiği üzere Alman Ceza Kanunu m.183a uyarınca cinsel ilişki yerine cinsel davranış terimine yer verilmiştir. 251Ceza Hukuku ve Kriminoloji Dergisi-Journal of Penal Law and Criminology 2022; 10(1): 235-279 Cinsel ilişki kavramının belirlenebilmesi için bu kavramın çeşitli anlamlarının ortaya konulabilmesi ve bu çerçevede inceleme konumuzu oluşturan suç tipi açısından yerleşmiş yorum ilkeleri dahilinde bir sonuca varmamız gerekmektedir. Cinsel kelimesi TDK da Cinsiyetle ilgili, cinsî, eşeysel, seksüel şeklinde, ilişki ise iki şey arasında karşılıklı ilgi, bağ, münasebet, temas şeklinde tanımlanmıştır. Tıp literatüründe ise cinsel ilişki, oral, anal ve penil-vajinal seks de dahil olmak üzere yakın cinsel davranışlar olarak kabul edilmektedir. Yine tıp biliminde cinsel birleşme, çiftleşme veya vajinal seks olarak da ifade edilen cinsel ilişki, genellikle bir erkeğin sertleşmiş olan cinsel organı penisinin, uyarılmış bir kadın vajinasının içine girmesini kapsayan, cinsel zevk ya da üreme amaçlı bedensel ilişki için kullanılan tabirdir. Bunun yanı sıra, penetrasyon içeren anal seks, oral seks, parmaklama, dildo kullanma gibi cinsel aktiviteler de eşcinsel veya heteroseksüel olmasına bakılmaksızın bir cinsel birleşme olarak kabul edilebilirler. Bu manada kanaatimizce tarafların cinsiyetleri dikkate alınmaksızın, fiziksel bir temas içererek, fizyolojik doğal akışı içerisinde ejekülasyona sebebiyet verebilecek her türlü cinsel fiil cinsel ilişki teşkil edebilecektir. Bu noktada kanaatimizce önemli olan söz konusu bu fiillerin karşılıklı olması ve bir temas içermesidir. Bu manada ister eşcinsel ister heteroseksüel olsun temas içermeyen cinsel davranışlar cinsel ilişki olarak telakki edilemeyecek olup bunlar koşulları oluşması halinde teşhircilik olarak nitelendirilebilir. Diğer yandan özellikle ilişki tanımına bakıldığında söz konusu fiillerin bir karşılıklılık içermesi gerekmekte olup kişinin tek başına cinsel organına bir cisim sokması ya da kişinin kendi kendini tatmin etmesi (mastürbasyon) de cinsel ilişki olarak kabul edilemeyecek fakat koşulları oluşması halinde yine teşhircilik kapsamında değerlendirilebilecektir. Bunun haricinde oral ilişki, anal ilişki, yapay bir penisin yahut başka bir cismin vücuda başka bir kimse tarafından sokulması, bir 49  www.tdk.com.tr, erişim tarihi 22.02.2022. 50  Nafiz Bozdemir ve Sevgi Özcan, ‘Cinselliğe ve Cinsel Sağlığa Genel Bakış  [2011] 5 (4) Turkish Journal of Family Medicine and Primary Care, 39. 51  https://www.lexico.com/definition/sexual_intercourse, erişim tarihi 22.02.2022; https://www.britannica. com/science/sexual-intercourse, erişim tarihi 22.02.2022. 52  https://dictionary.cambridge.org/, erişim tarihi 22.02.2022: Oxford sözlükte cinsel ilişki seks yapmak olarak tanımlanırken, oral ilişki ya da anal ilişki de seksüel ilişki olarak kabul edilmektedir. 53  Erkek ejakülasyonu erkek vücut yapısında meninin penisin ucundaki çıkıştan dışarı atılmasıdır. Cinsel birleşmesinin son aşamasıdır ve orgazm ile eşlik eder. Kadın ejakülasyonu ise, çoğunlukla yoğun bir haz deneyimi ile görülen, orgazm sırasında paraüretral kesenin darbeler halinde, gözle görülür miktarda sıvı salgılamasına denilmektedir. Bkz https://www.webmd.com/sex/what-is-squirting-orgasm, erişim tarihi 18.02.2022. 54  Özen İnci (n 3) 34. Cinsel ilişkiden bahsedilebilmesi için en az iki kişinin varlığının gerektiği yönünde bkz Gökcan ve Artuç (n 3) 7507. 252Hazal ALGAN CANSEVEN / Hayasızca Hareketler Suçu (TCK m. 225) tarafın diğer tarafın cinsel organına parmak vs sokması gibi fiiller cinsel ilişki kapsamında kabul edilecektir ve alenen gerçekleştirildiğinde bu tip fiillerin hayasızca hareketler suçunun tipik fiilleri olarak değerlendirilmesi gerekmektedir. Cinsel ilişki kavramının anlamının bu şekilde tespitinin yanında bir fiilin bu suç çerçevesinde cinsel ilişki olarak tanımlanabilmesi için tarafların her ikisinin de rızasının aranıp aranmayacağı meselesinin de çözümlenmesi gerekmektedir.  Bu konuda ileri sürülen ilk görüşe göre cinsel ilişki taraflarının birinin geçerli bir rızası olmadığı takdirde cebir, tehdit vb. uygulayarak cinsel ilişkide bulunan kişi fail olacak ve hareket de hayasızca hareketler suçu kapsamında tipik fiil teşkil edecektir. Yine bizzat cinsel ilişkide bulunmasa dahi kişilere cebir ya da tehditte bulunarak cinsel birleşmede bulunmaya zorlayan kimse de dolaylı fail konumunda olacaktır. Bizim de katıldığımız ikinci görüşe göre ise cinsel ilişkiden bahsedebilmek için bir karşılıklılık aranmakta olup taraflardan birinin rızası olmadığı takdirde artık TCK m 102/f 2 kapsamında nitelikli cinsel saldırıdan ya da TCK m 103/f 2 kapsamında nitelikli cinsel istismardan bahsedilecek olup bu sebeple cinsel ilişkiden bahsedebilmek için tarafların rızasının olması gerekmektedir. Bu manada cinsel ilişki kavramı muhakkak tarafların rızasını gerektirdiğinden nitelikli cinsel saldırı veya nitelikli cinsel istismar fiillerinin alenen gerçekleştirilmesi halinde TCK m 225 te öngörülen cinsel ilişkiden bahsedilemeyecek olup haliyle bu suç da oluşmayacaktır. Gerçekten de TCK m 102/f 2 ye bakıldığında fiilin vücuda organ veya sair bir cisim sokulması suretiyle gerçekleştirilmesi ifadesine yer verilmiş ve fakat fiilin cinsel ilişkiye girmek suretiyle gerçekleştirilmesi denmemiştir. Bir başka değişle kanun koyucu burada aynı fiilleri kastetmediği ve bu fiilleri cinsel 55  Kangal (n 2) 20; Baytemir (n 3) 637. Bu halde cinsel saldırı suçunun mağdurunun hayasızca hareketler suçunun tanığı olduğu yönünde bkz Önder (n 3) 521. 56  Özyüksel (n 23) 151. 57  Artuk, Gökcen, Alşahin ve Çakır (n 3) 957; Özen İnci (n 3) 35; Bakıcı (n 4) 217,219; Parlar ve Hatipoğlu (n 2) 674; Baytemir (n 3) 640; Otacı (n 4) 128. Aksi yönde bkz Hafızoğulları ve Özen (n 5) 326. Kanaatimizce hayasızca hareketler suçunun 765 sayılı kanunda yer alan düzenlemesi kapsamında nitelikli cinsel istismar yahut nitelikli cinsel saldırı suçlarının alenen işlenmesi halinde anılan suçun da oluştuğundan bahsedilebilir. Zira suçun söz konusu düzenleniş biçiminde tipik fiil olarak alenen hayasızca vaz u harekette bulunmak öngörülmüştür ve bu bağlamda nitelikli cinsel istismar yahut nitelikli cinsel saldırı suçlarının tipik hareketleri aynı zamanda hayasızca hareketler suçunun koruduğu hukuksal değeri de ihlale elverişli olduğundan hayasızca vaz u hareket olarak kabul edilecektir. Fakat 5237 sayılı kanun ile TCK m 225 te suçun seçimlik hareketlerinde açıkça cinsel ilişki fiiline yer verilmiş olup bu halde nitelikli cinsel istismar yahut nitelikli cinsel saldırı suçlarının alenen işlenmesi hallerinin söz konusu suç tipi kapsamında alenen cinsel ilişki kavramı içerisinde değerlendirilemeyeceği anlaşılmaktadır. Nitekim Önder de taraflardan birinin rızası olmadığı halde nitelikli cinsel saldırı suçunun oluşacağını, bunun alenen işlenmesi halinde ise ancak hayasızca vaz u harekette bulunmadan bahsedilebileceğini ve fakat fiilin cinsel münasebette bulunma kapsamında değerlendirilemeyeceğini ifade etmiştir. Bkz Önder (n 3) 526. 253Ceza Hukuku ve Kriminoloji Dergisi-Journal of Penal Law and Criminology 2022; 10(1): 235-279 ilişki kavramı dışında tuttuğu için vücuda organ veya sair cisim sokulması olarak ifade etmiştir. Yine TCK m 104 kapsamında reşit olmayanla cinsel ilişki suçu kapsamında cebir, tehdit ve hile olmaksızın, onbeş yaşını bitirmiş olan çocukla cinsel ilişkide bulunma fiiline yer verilmiş olup esasen bu maddede de her iki tarafın da rızası olduğuna vurgu yapılmaktadır. Bu cihetle kanaatimizce de alenen bir başkasına nitelikli cinsel saldırı veya nitelikli cinsel istismarda bulunulması halinde cinsel ilişkide bulunmak suretiyle hayasızca hareketler suçunun oluştuğundan bahsedilemeyecek koşulları oluşması halinde ancak teşhircilik fiilinden bahsedilecektir. Bu kapsamda değerlendirilmesi gereken bir başka konu ise hayvanlarla cinsel birleşmede bulunulması yahut ölülere yönelik cinsel davranışlara girişilmesi halinde TCK m 225 te belirtilen suçun tipik hareketlerinin gerçekleşip gerçekleşmediğidir. Daha önce de ifade edildiği üzere cinsel ilişki niteliği gereği bir karşılıklılığı gerektirmekte ve en azından iki kişinin katılımını zorunlu kılmakta olup hayvanlarla ya da ölülerle gerçekleştirilen cinsel mahiyette fillerin bu nedenle cinsel ilişki olarak kabul edilmesi mümkün değildir. Böyle bir fiil koşulları oluşması halinde ancak teşhircilik kapsamında değerlendirilebilir. Diğer yandan hayvanlarla cinsel birleşme gerçekleştirildiği halde 58  Kaldı ki kanun koyucu nitelikli cinsel saldırı ve nitelikli cinsel istismar fiillerini tanımlarken vücuda organ ya da sair cisim sokulması şeklinde farklı bir ifade kullanarak bu tip fiillerin cinsel ilişki ile aynı olmadığını açıkça ortaya koymakla birlikte her iki grup fiil karşılaştırıldığında TCK m 102/ f 2 ve TCK m 103/ f 3 suçlarındaki fiillerin daha geniş bir ifadeyi karşıladığını da belirtmek gerekmektedir. 59   Bu halde eğer cinsel ilişki tarafların karşılıklı rızasını gerektiriyorsa reşit olmayanla cinsel ilişki suçunda neden cebir, tehdit ve hile olmaksızın ifadesine yer verildiği sorusu akıllara gelebilir. Kanaatimizce kanun koyucu tarafından nitelikli cinsel saldırı ve nitelikli cinsel istismar suçlarında cinsel ilişki kavramına yer vermeyerek TCK m 104 açısından özellikle cinsel ilişki kavramını kullanması tesadüfi değildir. Diğer yandan kanun koyucu anılan maddede cebir, tehdit ve hile olmaksızın ifadesine yer vererek cinsel ilişki açısından her iki tarafın da rızasının olması hususuna özellikle dikkat çekmiş ve cinsel ilişkinin özellikle bu unsurunun altını çizmiştir. Aksi halde zaten anılan fiil cinsel ilişki olarak telakki edilemeyecektir. 60  Aynı yönde bkz Baytemir (n 3) 640. Nitekim 765 sayılı Kanun yürürlükteyken verilen Yargıtay kararları da incelendiğinde hayvanlarla gerçekleştirilen cinsel birleşmelerin alenen cinsel münasebette bulunmak kapsamında değil; alenen hayasızca vaz u harekette bulunma fiili kapsamında değerlendirildiği anlaşılmaktadır. Yargıtay 5 CD, 5035/5975, 25.12.1990: (…) Sanığın, inekle cinsi münasebette bulunma eyleminin TCK. nun 419/2. değil, 1. fıkrasına uygun alenen hayasızca vaz ı harekette bulunmak suçunu teşkil ettiği (…) https://karararama.yargitay.gov.tr/, erişim tarihi 11 Şubat 2022; Yargıtay 2 CD, 9154/8654, 12.6.1954: (…) Dana ile cinsi münasebbette bulunmak fiili 419 uncu maddenin ikinci fıkrasını değil 1 inci fıkrasına uyan suçu teşkil eder. (...) https://karararama.yargitay.gov.tr/, erişim tarihi 11 Şubat 2022; Yargıtay 2 CD, 8616/4844, 16.4.1952: (…) hayvan ile cinsel münasebet mevzubahis olamayacağına göre fiilin hayasızca hareket olarak tavsif edilmesi hukuka uygundur. (…) (aktaran: Gözübüyük (n 4) 175); Yargıtay 5 CD, 4066/4265, 23.12.1981, https://karararama.yargitay.gov.tr/, erişim tarihi 10 Şubat 2022. Hayvanlarla ya da ölülerle alenen cinsel birleşme gerçekleştirmenin cinsel ilişki değil, hayasızca vaz u hareket olarak nitelendirilmesi gerektiği yönünde bkz Önder, (n 3), 526; Dönmezer (n 3) 165; Bakıcı (n 4) 216; Gözübüyük (n 4) 174; Otacı (n 4) 128. Hayvanla olan aleni cinsel birleşmenin alenen cinsel ilişki olduğu yönünde bkz Gökcan ve Artuç (n 3) 7507. 254Hazal ALGAN CANSEVEN / Hayasızca Hareketler Suçu (TCK m. 225) koşulları oluştuğunda 5199 sayılı Hayvanları Koruma Kanunu m 28A/f 3 teki suç, ölülülerle cinsel birleşme sağlandığında ise TCK m 130/f uyarınca kişinin hatırasına hakaret suçlarından bahsedilecektir. Hayasızca hareketler suçunun oluşabilmesi için yukarıda belirttiğimiz anlamda bir cinsel ilişkinin bulunması gerekliyse de bu yeterli olmayıp aynı zamanda bu cinsel ilişkinin alenen gerçekleştirilmesi gerekmektedir. Bu manada aleniyet hareketin bir vasfı niteliğinde olup maddi unsurlar kapsamındadır. Aleniyetten, fiilin gerçekleştirildiği sırada belirli olmayan birden fazla kişi tarafından görülebilir olması anlaşılmaktadır. İfade etmek gerekir ki aleniyetin varlığı için fiilin belirsiz sayıda kişi tarafından somut olarak görülebilir olması yeterli olup muhakkak görülmesi ise gerekli değildir. Örneğin işlek bir caddede gerçekleştirilen cinsel ilişki belirsiz sayıda kişi tarafından görülebilir nitelikte olup yoldan geçenlerin meşguliyetleri vb sebeplerle bu cinsel ilişkiyi görmemelerinin aleniyet unsuru üzerinde bir etkisi yoktur. Aleniyet her somut olay özelinde söz konusu yerin objektif ve sübjektif özellikleri göz önünde bulundurularak tespit edilmelidir.  Bu manada herkesin kullanımına açık umumi yerlerde bu tip fiillerin icra edilmesi halinde kural olarak aleniyet unsurunun gerçekleşeceğinden bahsedilecektir. Örneğin bir parkta, caddede, mesire yerleri vb yerlerde normal bir zaman dilimi içerisinde cinsel ilişkiye girilmesi halinde söz konusu fiil birden fazla ve belirsiz sayıda kişi tarafından görülebileceğinden aleniyet unsurunun varlığından söz edilecektir. Fakat 61  Aynı yönde bkz Özen İnci (n 3) 33-34. Hayvanlarla cinsel ilişkiye girilmesi halinde TCK m 225 uyarınca hayasızca hareketler suçunun oluştuğu yönünde bkz Hafızoğulları ve Özen (n 5) 326; Artuk, Gökcen, Alşahin ve Çakır (n 3) 957. Söz konusu fiillerin ancak teşhircilik fiili kapsamında değerlendirilebileceği yönünde bkz Kangal (n 2) 21. 62  Alman ceza hukuku açısından da StGB § 183a uyarınca suçun oluşması için cinsel hareketlerin alenen gerçekleştirilmesi gerekmekte iken suçun neticesi olan rahatsızlığın ise aleni olmasına gerek yoktur. bkz Arzt, Weber, Heinrich ve Hilgendorf, (n 16) §10 kn:30. 63  Artuk, Gökcen, Alşahin ve Çakır (n 3) 958; Özen İnci (n 3) 44; Kangal (n 2) 21; Soyaslan, (n 27) 551; Bakıcı (n 4) 217; Önder (n 3) 515; Baytemir (n 3) 641-642; Gökcan ve Artuç (n 3) 7509. 64  Aynı yönde Schönke ve Schröder (n 16) §183a kn:4; Gössel (n 1) §7 kn:22; Ficsher (n 13) § 183a kn:4; Dreher ve Tröndle (n 16) §183a kn:4; Lackner (n 15)  §183a kn:2. Ayrıca bkz TCK 225. madde gerekçesi, Artuk, Gökcen, Alşahin ve Çakır (n 3) 958; Kangal (n 2)  22; Soyaslan (n 28)  550; Parlar ve Hatipoğlu (n 2)  672; Bakıcı (n 4)  217; Meran (n 6) 597; Önder (n 3) 517; Baytemir (n 3)  642; Otacı (n 4) 126; Gökcan ve Artuç (n 3) 7510. 65  Miebach (n 16) §183a kn:6; Bakıcı (n 4) 217; Önder (n 3) 51; Baytemir (n 3) 643; Otacı (n 4) 127; Gökcan ve Artuç (n 3) 7512. 66  Aynı yönde bkz. Kangal (n 2) 25; Önder (n 3) 520. 67  Aynı yönde Gössel (n 1) §7 kn:25; Önder (n 3) 516. 68  Dönmezer (n 3) 167; Parlar ve Hatipoğlu (n 2) 672. 255Ceza Hukuku ve Kriminoloji Dergisi-Journal of Penal Law and Criminology 2022; 10(1): 235-279 diğer yandan herkesin kullanımına açık olmakla birlikte zaman, hava durumu vb ögeler açısından fiilin gerçekleştirildiği an itibari ile belirsiz sayıda kimsenin görmesine olanak yoksa aleniyet unsurunun gerçekleştiğinden bahsedilemeyecektir. Bu manada bir yerin umuma açık olması doğrudan aleniyet unsurunun gerçekleştiği anlamına gelmemekte her somut olay özelinde fiilin birden fazla ve belirsiz sayıda kişi tarafından görülebilme ihtimali olup olmadığı ayrıca değerlendirilmelidir. Örneğin normal koşullarda ormanlık alanlardaki piknik yapılan yerler herkesin kullanımına açık ve normal hava ve gün içi saatlerde belirsiz sayıda kişinin ziyaret ettiği alanlardır. Bu manada söz konusu zaman dilimi içerisinde bu gibi bir yerde cinsel ilişkiye girilmesi halinde aleniyet unsurunun varlığı kabul edilecektir.  Fakat gece geç saatlerde veya olağan mevsim şartları dışında bu gibi alanlarda gerçekleştirilen fiillerin belirsiz sayıda kişi tarafından görülmesi mümkün olmayabilir. Bu halde aleniyet unsurundan bahsedilemeyeceğinden hayasızca hareketler suçu da oluşmayacaktır. Bu manada aleniyet unsuru fiilin icra edildiği yerin niteliğine göre değil, fiilin icra edildiği an itibari ile belirsiz sayıda kişi tarafından görülebilir olup olmadığına göre değerlendirilmelidir. Birden fazla kişi tarafından görülebilir olup olmama değerlendirilirken ise fiilin gerçekleştirildiği an itibari ile durumu, mevsim şartları, zaman şartları, fiilin görülmemesi için alınan tedbirler gibi bir takım sübjektif kıstaslar kullanılacaktır. Yargıtay da vermiş olduğu kararlarında fiillerin gerçekleştirildiği yerin umuma açık mı yoksa özel yer mi olduğuna göre değil somut olayın ve fiillerin icra edildiği yerin özelliklerine göre aleniyet unsurunun gerçekleşip gerçekleşmediğinin tespit edilmesi gerektiğine vurgu yapmaktadır. 69  Benzer yönde bkz Kangal (n 2) 24. 70  Gössel (n 1) §7 kn:22; Bakıcı (n 4) 218; Önder (n 3) 518; Otacı (n 4) 126, Kangal (n 2) 24: Yazar tarafından da aynı görüş savunulmakta ve kanuni tanımda fiilin umuma açık yerde işlenmesinden değil alenen işlenmesinden bahsedildiği ve bu iki kavramın birbirinden ayrı olduğu ifade edilmektedir. Aksi yönde bkz Hafızoğulları ve Özen (n 5) 326. 71  Aynı yönde bkz Artuk, Gökcen, Alşahin ve Çakır (n 3) 959; Bakıcı (n 4) 217; Parlar ve Hatipoğlu (n 2) 673; Meran (n 6) 597; Baytemir (n 3) 642; Otacı (n 4) 126. 72  Önder (n 3) 518; Baytemir (n 3) 643. 73  Yargıtay 14 CD, 8078/8129, 10.09.2012: Sanığın Işıkkent Egemenlik Mahallesi 6108 sokak Aygaz dolum tesisleri yanındaki boş arazide hükmü temyiz etmeyen diğer sanıkla cinsel ilişkiye girdiğine dair yakalama tutanağı ve dosya içeriği nazara alınarak, tutanak mümzileri tanık sıfatı ile dinlenip duraksama halinde olay yerinde keşif yapılmak suretiyle, aleniyet unsurunun bulunup bulunmadığı kesin biçimde saptanıp, bundan sonra tüm deliller birlikte değerlendirilerek, sonucuna göre sanığın hukuki durumunun tayin ve takdiri gerekirken eksik inceleme ile karar verilmesi, (…) www.corpus.com.tr, erişim tarihi 11 Şubat 2022; Yargıtay 14 CD Ceza Dairesi, 3400/6673, 12.06.2012: (…)Sanıkların soruşturma aşamasında 08.10.2006 tarihinde, mezarlığın yanında bulunan yerde cinsel ilişkiye girdiklerine dair kolluktaki beyanları, aynı tarihli olay yeri inceleme tutanağı ve dosya içeriği nazara alınarak, olay mahallinde tutanak mümzileri de hazır bulundurulup keşif yapılmak suretiyle, aleniyet unsurunun bulunup bulunmadığı kesin biçimde saptanıp, 256Hazal ALGAN CANSEVEN / Hayasızca Hareketler Suçu (TCK m. 225) Herkesin kullanımına açık ve belirsiz sayıda kişinin girip çıkabildiği yerler olmakla birlikte bu yerlerde icra edilen fiilin başkaları tarafından görülebilme imkânı yoksa aleniyetten bahsedilemeyecektir. Örneğin umumi tuvaletler niteliği gereği belirsiz kişi tarafından kullanılabilir alanlar olup diğer yandan bir umumi tuvalet kabininde tarafların cinsel ilişkiye girmesi halinde aleniyet unsurundan bahsedilemez. Benzer şekilde örneğin bir mağazanın soyunma kabininde ya da ormanlık alanda kapalı bir çadırda gerçekleştirilen fiillerin de aleni olduğundan bahsedilemeyecektir. Bu aşamada ifade etmek gerekir ki söz konusu fiillerin görülmemesi ve fakat cinsel ilişkiye dair seslerin duyulması da fiili aleni hale getirmemektedir, zira aleniyet fiilin görünebilir olması ile ilgili olup yalnızca işitilmesi suç tipini karşılamamaktadır. Sayısı belirli olan kişiler önünde gerçekleştirilen cinsel ilişki fiili, birden fazla kişi tarafından  algılanabilir  olsa  da  aleniyet  unsurunun  gerçekleştiğinden bahsedilemeyecektir. Örneğin bir evde belirli sayıda kişinin huzurunda gerçekleştirilen cinsel ilişki aleniyet unsurunu karşılamayacaktır. Bununla birlikte umuma ve herkesin kullanımına açık olmayan özel yerler açısından da belirli şartların halinde aleniyetten bahsedilmesi mümkündür. Örneğin kural olarak kişinin evinde yahut dışarıdan bakıldığında içerisi görünmeyen aracında gerçekleştirdiği cinsel ilişkinin aleni bundan sonra tüm deliller birlikte değerlendirilerek, sonucuna göre sanıkların hukuki durumlarının tayin ve takdiri (…) https://karararama.yargitay.gov.tr, erişim tarihi 11 Şubat 2022; Yargıtay 5 CD, 5073/2893, 26.04.2002: (…) Olayın, şehir dışındaki orman parkının ilerisindeki çamlıkta gece saat 22-23 sırasında meydana geldiği dosya içeriğinden anlaşılmasına göre, olay yerinde keşif yapılarak aleniyet unsurunun gerçekleşip gerçekleşmediği, başkaları tarafından görülüp görülmediklerinin saptanmasından sonra sanıkların hukuki durumlarının tayin ve takdiri (…) https://karararama.yargitay.gov.tr, erişim tarihi 19 Şubat 2022; Yargıtay 5 CD, 5073/2893, 26.04.2002: (…) Olayın şehir dışındaki orman parkının ilerisindeki çamlıkta gece 22-23 sırasında meydana geldiği dosya içeriğinden anlaşılmasına göre olay yerinde keşif yapılarak aleniyet unsurunun gerçekleşip gerçekleşmediği başkaları tarafından görülüp görülmedikleri saptanmasından sonra sanıkların hukuki durumlarının tayin ve tespiti (…) https://karararama.yargitay. gov.tr, erişim tarihi 17 Şubat 2022. 74  Aynı yönde bkz Dönmezer (n 3) 162; Önder, (n 3), 520; Artuk, Gökcen, Alşahin ve Çakır (n 3) 958; Kangal (n 2) 23; Otacı (n 4) 127. 75  Miebach (n 16) §183a, kn:7; Gössel (n 1) §7 kn:23; Kangal (n 2) 22. 76  Aleniyetten bahsedebilmek için söz konusu fiillerle belli bir yakınlık ve ilişki içinde bulunulmaması gerekmektedir. bkz Schönke ve Schröder (n 16) §183a, kn:4; Gössel (n 1) §7 kn:24; Miebach (n 16) §183a kn:7; Maurach, Schroeder ve Maiwald (n 3) §22 kn:9; Önder, (n 3) 521. Ayrıca bkz Dönmezer (n 3)  175: Yazar bu hususu rıza üzerinden değerlendirmekte ve kapalı bir yerde işlenen hayasızca harekete isteyerek şahit olmuş kimse açısından aleniyetten bahsedilemeyeceğini belirtmektedir.  77  Aynı yönde bkz Bakıcı (n 4) 219; Parlar ve Hatipoğlu (n 2) 673; Meran (n 6) 597; Baytemir (n 3) 643; Dönmezer (n 3) 171: Yazara göre özel yerler açısından aleniyetin gerçekleşip gerçekleşmediği kişilerin icra ettikleri fiillerin başkaları açısından görülmemesi için yeterli tedbirin alınıp alınmamasına göre belirlenecektir. Tüm tedbirler alınmasına rağmen kişiler bu tedbiri bertaraf edip fiilleri görmüşlerse artık aleniyetin oluştuğundan bahsedilemez. 257Ceza Hukuku ve Kriminoloji Dergisi-Journal of Penal Law and Criminology 2022; 10(1): 235-279 olduğundan bahsedilemeyecek olsa da işlek bir cadde üzerinde evin içinin görünür vaziyette olması halinde cinsel ilişkiye girilmesi açısından kanaatimizce aleniyet söz konusudur. Nitekim Yargıtay da vermiş olduğu birçok kararında kişilerin şahsi araçları içerisinde girdikleri cinsel ilişkilerin aracın bulunduğu yer ve aracın içinin görünebilecek olmasından bahisle aleniyet unsurunun gerçekleşmesi nedeniyle hayasızca hareketler suçunu oluşturduğuna karar vermiştir. c. Alenen Teşhircilik Yapma Hayasızca hareketler suçunun kanuni tanımında öngörülen ikinci seçimlik hareket ise alenen teşhircilik yapmaktır. Buna göre sadece alenen cinsel ilişkide bulunulması halinde değil bir kimsenin teşhircilikte bulunması halinde de hayasızca hareketler suçu oluşacaktır. Ancak cinsel ilişkide olduğu gibi teşhircilik açısından da suçun oluşabilmesi için fiilin aleni şekilde gerçekleştirilmesi gerekmektedir. Teşhircilik TDK da göstermecilik şeklinde tanımlanmış TCK nın 225. maddesinin gerekçesinde ise bir kişinin cinsel organını yahut vücudunun benzer cinsel kısımlarını aleni olarak sergilemesi olarak ifade edilmiştir. Teşhircilik, psikiyatri biliminde ise bir cinsel bozukluk olarak ifade edilmekte olup birinin cinsel organlarını bir yabancıya veya tahmin etmeyen bir kişiye tekrarlanan gösterme zorlanması şeklinde tanımlanmaktadır. Teşhircilik, öğretide bir kısım yazarca belirsiz bir veya birkaç kişiye vücudunun mahrem bölgelerini göstermek olarak tanımlanmış olup madde gerekçesinde de belirtildiği üzere teşhirciliğin konusu, kişinin cinsel organlarından 78  Benzer yönde örnek için Kindhäuser (n 16) § 183a kn:2. Ayrıca bkz. BGH 1 StR 384/05, 07.02.2006, <https://juris.bundesgerichtshof de/cgi-bin/rechtsprechung/document.py?Gericht=bgh&Art=en&Datum=200627&Sort=1024&nr=35395&pos=13&anz=32> erişim tarihi 18 Nisan 2022: Sanığın avluya bakan bir otel odasının penceresinde soyunmuş halde durması sonucu işe giden biri tarafından görülmesi StGB § 183a kapsamında değerlendirilmiştir. 79  Yargıtay 14 CD, 6401/2296, 28.02.2012: (…) Mahmudiye Eskişehir anayolunda yolun kenarına park ettikleri aracın içinde cinsel ilişkiye girdiklerini ifade etmeleri, aracı park ettikleri alanın niteliği ve araç içinin herkes tarafından görülebilecek ve içinde yapılanların algılanabilecek durumda olması ve tüm dosya içeriği karşısında, sanıkların anayol kenarına park ettikleri araç içinde alenen cinsel ilişkide bulundukları gözetilmeden, aleniyet unsurunun oluşmadığı gerekçesiyle ve sanık Neslihan açısından da CMK.nın 193/2. maddesine aykırı olarak savunması alınmadan sanıkların beraatlerine hükmolunması, Kanuna aykırı, (…)www.corpus.com.tr, erişim tarihi 11 Şubat 2022. 80  http://www.dpsikiyatri.com/hastaliklar1.asp, erişim tarihi 7 Şubat 2022; https://www.cetad.org.tr/73/ sik-sorulan-sorular/44/parafililer-cinsel-sapkinliklar, erişim tarihi 7 Şubat 2022; Şemsi Gök, Adli Tıp (1. Bası, Filiz 1968) 513; Çervatoğlu, Özdemir ve Uygur (n 14) 27: Teşhircilik ICD-10 da (Ruhsal ve davranışsal bozukluklar sınıflandırması, klinik tanımlar ve tanı kılavuzları) Cinsel Seçim Bozuklukları Parafili üst başlığı altında sınıflandırılmıştır. 81  Gökcan ve Artuç (n 3) 7507; Parlar ve Hatipoğlu (n 2) 674: Yazarlara göre fail, bu fiili toplumun ar ve haya duygularını rencide edecek şekilde icra etmelidir. 258Hazal ALGAN CANSEVEN / Hayasızca Hareketler Suçu (TCK m. 225) ibaret değildir. Vücut bölgelerinin, madde metniyle korunması amaçlanan hukuki değeri ihlal niteliğindeki teşhiri, bu suçun oluşumuna neden olacaktır. Yargıtay kararlarına da bakıldığında teşhircilik fiilinin yalnızca cinsel organlarla sınırlanmadığı görülmektedir. Örneğin Yargıtay vermiş olduğu bir kararında sanığın cadde üzerinde göğüslerini açması fiilini teşhircilik olarak kabul etmiştir. Fakat söz konusu bu yorum, suç tipi açısından belirlilik ilkesine karşı ciddi bir sorun teşkil etmektedir zira vücudun hangi  bölgelerinin  mahrem  olarak  değerlendirileceği  madde  metninden anlaşılmamaktadır. Öğretide yapılan bir diğer tanım kapsamında ise teşhircilik, cinsel arzuların tatminine yönelik olan ahlaka, terbiyeye ve nezaket kurallarına aykırı, edep duygularını inciten iffetsiz davranışlar olarak değerlendirilmektedir. Kanaatimizce söz konusu tanım son derece geniş olup diğer yandan kişilerin cinsel tatminine yönelme üzerinden teşhircilik fiilinin tanımlanması mümkün değildir. Örneğin bir kimsenin kıyafetleri üzerinden cinsel tatmine yönelik olarak cinsel organını okşaması teşhircilik fiilini oluşturmamaktadır. Bu açıdan kanaatimizce bir kimsenin vücudunun cinsel anlam ifade edebilecek nitelikteki belirli bölgelerini aleni olarak sergilemesinin teşhircilik kapsamında olup olmadığı fiilin icra edildiği yer, zaman, icra ediliş şekli 82  Gössel (n 1) §7 kn:8; Kindhäuser (n 16) §183 kn 2: Yazarlara göre StGB § 183›ün teşhirci eylemleri, bir erkeğin, diğer kişinin algısı veya buna tepkisi yoluyla kendini cinsel olarak tatmin etmek veya mevcut uyarılmasını artırmak için cinsel organlarını rızası olmadan başka bir kişiye gösterdiği eylemlerdir. Görüldüğü üzere Alman ceza hukuku uyarınca teşhircilik fiili yalnızca erkek cinsel organı ile sınırlanmıştır. Benzer yönde bkz Schönke ve Schröder (n 16) §183 kn 3; Miebach (n 16) §183 kn 6; Fischer (n 13) §183 kn:5; Dreher ve Tröndle (n 16) §183 kn:5; Lackner (n 15) §183 kn:2; Maurach, Schroeder ve Maiwald (n 3) §22 kn:6. 83  Gökcan ve Artuç (n 3) 7508: Yazarlara göre teşhircilik cinsel nitelikte olan, cinsellik yüklenmiş organlarla veya cinsel organlar dahil edilerek yapılan davranışlardır. Aksi yönde bkz Bakıcı (n 4) 215; Meran (n 6) 597; Özen İnci (n 3) 38: Yazarlara göre teşhircilik teşkil eden fiil cinsel organ ile ilgili olmalıdır. 84  Yargıtay 14 CD, 11650/6365, 05.06.2012: (…) travesti olan sanığın cadde üzerinde göğüslerini açmak suretiyle teşhircilikte bulunduğu halde, mahkumiyeti yerine beraatine karar verilmesi, Kanuna aykırı https://karararama.yargitay.gov.tr, erişim tarihi 11 Şubat 2022; Yargıtay 14 CD, 13152/5866, 23.05.2012: (…) Cadde üzerinde sanık Sevgi nin göğüslerini açıp okşamak, sanık Zeynep in tişörtünü yukarı sıyırıp göğüslerini teşhir ederek diliyle de çevreden geçen şahısların dikkatini çekmek, bayan görünümlü erkek olduğu anlaşılan sanık Yasin Cesim in ise tişörtünü yukarı sıyırıp, sağ göğsünü çevreden geçen vatandaşlara göstermek şeklindeki eylemlerini anlatan 28.05.2006 günlü olay tutanağı içeriği ile bunu doğrulayan tutanak mümzisi tanık İsmail Özdemir in 30.05.2006 günlü savcılık beyanı ve tüm dosya içeriğinden, sanıkların hayasızca hareketlerde bulunma suçunu işledikleri sabit olduğu halde, mahkumiyetleri yerine, yazılı şekilde beraatlerine karar verilmesi (…)www.corpus.com.tr, erişim tarihi 11 Şubat 2022. 85  Nitekim öğretide bir kadının mini etek veya dekolteli giymesinin teşhircilik kapsamında değerlendirilip değerlendirilemeyeceği tartışılmış ve sadece kanunun gerekçesi dikkate alındığında pekâlâ teşhircilik olarak değerlendirilebileceği sonucuna ulaşılmıştır. Bkz Özen İnci (n 3) 37. Öğretideki bir başka görüşe göre ise modanın çıplaklık denemeleri teşhircilik olarak değerlendirilemez. Örf ve âdet hukukunun teşhircilik fiilinin yorumlanması açısından dolaylı kaynak vazifesi gördüğü hakkında bkz Kangal (n 2) 29. 86  Artuk, Gökcen, Alşahin ve Çakır (n 3) 957. 259Ceza Hukuku ve Kriminoloji Dergisi-Journal of Penal Law and Criminology 2022; 10(1): 235-279 gibi objektif niteliklere bakılarak somut olay özelinde ve suçla korunan hukuksal değerin ihlalin ölçütü çerçevesinde tespit edilmesi gerekmektedir. Zira toplumun örf, adet vb kuralları çerçevesinde ülkeden ülkeye bu fiillerin değişmesinin mümkün olması yanında zaman içerisinde de teşhircilik olarak telakki edilen bir fiilin daha sonra bu kapsamda değerlendirilmemesi söz konusu olabilir. Bunun yanında somut olayın özelliklerine göre de kişinin vücudunun cinsel anlam ifade edebilecek nitelikteki belirli bölgelerini aleni olarak sergilemesi niteliğinde bir fiilin sağlıklı çevrede yaşama ve kişinin manevi varlığını geliştirme hakkının ihlali niteliğinde olup olmadığı değerlendirilmelidir. Bu manada bir erkek ya da kadının alenen cinsel organını göstermesi, alenen çırılçıplak dolaşması, cinsel organı görünecek surette alenen mastürbasyon yapması gibi fiiller teşhircilik olarak değerlendirilebilecek iken derin dekolteli bir elbise giyilmesi ise teşhircilik olarak ifade edilemeyecektir. 87  Önder, (n 3), 522; Artuk, Gökcen, Alşahin ve Çakır (n 3) 957; Özen İnci (n 3) 35; Kangal (n 2) 29; Parlar ve Hatipoğlu (n 2) 674; Baytemir (n 3) 639. 88  Artuk, Gökcen, Alşahin ve Çakır (n 3) 957; Özen İnci (n 3) 35; Kangal (n 2) 29; Baytemir (n 3) 639; Gökcan ve Artuç (n 3)7508. Hangi fiillerin teşhircilik teşkil ettiğine yönelik yorum suçun 765 sayılı TCK da düzenleniş şeklinde yer alan hayasızca vaz u hareketlerin tespiti açısından da yapılmış ve neticeten kanun koyucunun bu tip hareketleri tek tek belirleyemeyeceği, zira bu tip fiillerin ahlak anlayışı çerçevesinde ülkeden ülkeye değişebileceği gibi, aynı ülke içerisinde de bir kısım fiilin bir süre sonra normal sayılarak tipik olmaktan çıkmasının da söz konusu olabileceği belirtilmiştir. Bu sebeple bir fiilin hayasızca vaz u hareket olup olmadığı da somut olay nezdinde değerlendirilmesi gereken bir husustur. Dönmezer (n 3) 157; Bakıcı (n 4) 215. Aynı yönde bkz Gözübüyük (n 4) 174; Önder (n 3) 522: Yazara göre burada bir hareketin hayasızca hareket olup olmadığı değerlendirilirken kişilerin utanma duygusuna yönelik saldırı ihtiva edip etmediği hususuna bakılmalıdır. 89  Yargıtay 14 CD, 10078/633, 21.05.2013: (…) sanığın aleni olan sokak kapısı önünden mağdurelerin vücut dokunulmazlıklarını ihlal etmeksizin pantolonunun fermuarını açarak cinsel organını çıkartıp gösterme şeklindeki bu tek eyleminin, 5237 sayılı Türk Ceza Kanunu nun 105. maddesindeki cinsel taciz suçuyla birlikte aynı Kanun un 225. maddesinde düzenlenen hayasızca hareket suçunu oluşturduğu (…) www. corpus.com.tr, erişim tarihi 13 Şubat 2022. 90  Yargıtay 14 CD, 8715/2943, 13.03.2012: (…) etraftan görülecek şekilde çırılçıplak vaziyette alenen dolaşması şeklinde gerçekleşen eylemlerin … TCK m.225 uyarınca hayasızca hakaretler suçunu oluşturduğu (…) https://karararama.yargitay.gov.tr/, erişim tarihi 13 Şubat 2022. 91  Yargıtay 14 CD, 873/13300, 16.12.2013: (…) Sanığın parkta katılanların bulunduğu sırada onlara dönerek ve herkesin göreceği şekilde mastürbasyon yapma eyleminin TCK nın 105. maddesinde öngörülen cinsel taciz ve 225. maddesinde öngörülen alenen hayasızca harekette bulunma suçlarını oluşturduğu (…), https://karararama.yargitay.gov.tr/, erişim tarihi 13 Şubat 2022. Ayrıca bkz 2 StR 266/03, https://juris. bundesgerichtshof de/cgi-bin/rechtsprechung/document.py?Gericht=bgh&Art=en&Datum=20042&Seite=5&anz=226&pos=175, erişim tarihi 13 Nisan 2022. 92  Öğretide kişinin iç çamaşırları ile dolaşmasının da teşhircilik fiilini oluşturmayacağı belirtilmiştir. Bkz Kangal (n 2) 33. Yargıtay da verdiği kararlarında iç çamaşırla dolaşma fiilinin teşhircilik fiili olmadığını içtihat etmiştir. Yargıtay 4 CD 23702/19143, 11.07.2017: Sanığın, müşteki ile yaşadığı tartışma neticesinde, üzerindeki kıyafetleri çıkartarak, iç çamaşırı ile kalması şeklinde gerçekleşen olayda, hayasızca harekette bulunmak kastının ne şekilde oluştuğu açıklanıp tartışılmadan yetersiz gerekçeyle yazılı biçimde hüküm kurulması https://karararama.yargitay.gov.tr/, erişim tarihi 14 Şubat 2022. 260Hazal ALGAN CANSEVEN / Hayasızca Hareketler Suçu (TCK m. 225) Teşhircilikten söz edebilmek için fiilin muhakkak cinsel nitelikte olması gerekmektedir. Bu manada teşhircilik fiili niteliği gereği seksüel olarak bir kısım vücut bölgelerinin sergilenmesi anlamına gelmekte olup cinsel nitelikte olmayan fiiller ise niteliği gereği hayasızca hareketler suçunun tipik hareketini oluşturmayacaktır. Açıklanan nedenle öğreti tarafından ve Yargıtay ın verdiği yerleşik içtihatlar uyarınca bizim de iştirak ettiğimiz şekilde kişinin alenen tuvalet ihtiyacını gidermesi cinsel nitelikte bir hareket olmadığından teşhircilik olarak kabul edilmemektedir. 93  Miebach (n 16) §183 kn:7; Fischer (n 13) §183 kn:5; Kindhäuser (n 16) §183 kn:2; Önder (n 3) 522; Bakıcı (n 4) 215; Artuk, Gökcen, Alşahin ve Çakır (n 3) 957; Kangal (n 2) 33; Özen İnci (n 3) 36; Gökcan ve Artuç (n 3) 7508. 94  Önder (n 3) 522; Artuk, Gökcen, Alşahin ve Çakır (n 3) 957; Kangal (n 2) 33: Fakat yazara göre olayın koşullarına göre fiil cinsel arzu, utanç ya da tiksinti oluşturmaya elverişli ise teşhircilik hareketinin varlığı kabul edilmelidir; Özen İnci (n 3) 36; Gökcan ve Artuç (n 3)7508: Yazarlara göre bu halde TCK m 123 uyarınca kişilerin huzur ve sükununu bozma suçu oluşabilir. Yargıtay 18 CD, 7821/17002, 03.12.2019: (…) TCK nın 225. maddesinde düzenlenen Hayasızca Hareketler suçunda; alenen cinsel ilişkide bulunmak veya teşhircilik suçun unsurları olarak tanımlanmaktadır. Toplum kültürünün önemli bir kısmını oluşturan edep, iffet, ar ve haya duyguları ile edep törelerini korumayı amaçlayan ve bu değerlere saldırı niteliği taşıyan hareketleri yasaklayan söz konusu Kanun maddesindeki teşhircilik; kişinin cinsel tatmine ulaşabilmek için cinsel organı veya madde metniyle korunması hedeflenen değerleri incitecek şekilde vücut bölgelerini alenen göstermesidir. Sanığın Şüküroğulları Pastahanesinde bulunduğu sırada alkollü halde aynı işyerine ait olan inşaat halindeki yere girip küçük tuvaletini yapması şeklinde gerçekleşen eyleminde, ne şekilde cinsel amaçla davranarak alenen teşhircilik yaptığı açıklanmadan yetersiz gerekçeyle yazılı biçimde hüküm kurulması (…) https://karararama.yargitay.gov.tr/, erişim tarihi 14 Şubat 2022; Yargıtay 14 CD, 20449/19861, 01.12.2010,:(…) alkollü sanığın gece 03.15 sıralarında işlek olmayan yol kenarına sıkışması nedeniyle idrar yapma eyleminde, atılı suçun teşhir ögesinin oluşmadığı gözetilmeden, yasal ve yerinde olmayan gerekçeyle TCY.nın 225. maddesi uyarınca cezalandırılmasına karar verilmesi, Yasaya aykırı (…) https://karararama.yargitay.gov.tr/, erişim tarihi 14 Şubat 2022. Yargıtay ın kimi kararlarında hareketin cinsel amaçla yapılmadığından bahisle teşhircilik vasfının olmadığı sonucuna varılmıştır. Bu aşamada beyan etmek gerekir ki kanaatimizce söz konusu değerlendirme hatalı olup bu suçun oluşabilmesi için hareketin cinsel amaçla yapılması gerekli değildir. Zira manevi unsurlar bölümünde detayıyla açıklanacağı üzere kanunda söz konusu suçun oluşabilmesi için failin belli bir amaçla hareket etmesi gereği öngörülmemiştir. Bu açıdan suçun oluşabilmesi için hareketin kasten yapılması yeterli olup bunun dışında failin ayrıca bu fiili bir amaç doğrultusunda gerçekleştirmesi ise gerekli değildir. Diğer yandan fiilin cinsel nitelikte olması ile cinsel amaçla gerçekleştirilmesi tamamen farklı hususlar olup örneğin kişi hiçbir cinsel amaç gütmeden alenen çırılçıplak duş aldığında da pek tabi fiilin teşhircilik teşkil ettiği söylenebilecektir. Öğretideki kimi yazarlara göre kişinin alenen küçük ya da büyük tuvaletini yapması halinde teşhir kastı olmadığından ve fail bu hareketleri cinsel bir motivasyonla icra etmediğinden hayasızca hareketler suçunun manevi unsurunun oluşmadığı belirtilmekte ise de suç tipinde kastın yanında ayrı bir sübjektif unsur olarak failin amacına yer verilmediği için bu şekilde bir değerlendirme yapılmasına kanaatimizce olanak yoktur. Bkz Özen İnci (n 3) 49. Aynı yönde bkz Yargıtay 18 CD, 7821/17002, 03.12.2019: (…) TCK nın 225. maddesinde düzenlenen Hayasızca Hareketler suçunda; alenen cinsel ilişkide bulunmak veya teşhircilik suçun unsurları olarak tanımlanmaktadır. Toplum kültürünün önemli bir kısmını oluşturan edep, iffet, ar ve haya duyguları ile edep törelerini korumayı amaçlayan ve bu değerlere saldırı niteliği taşıyan hareketleri yasaklayan söz konusu Kanun maddesindeki teşhircilik; kişinin cinsel tatmine ulaşabilmek için cinsel organı veya madde metniyle korunması hedeflenen değerleri incitecek şekilde vücut bölgelerini alenen göstermesidir. Sanığın Şüküroğulları Pastahanesinde bulunduğu sırada alkollü halde aynı işyerine ait olan inşaat halindeki yere girip küçük tuvaletini yapması şeklinde gerçekleşen eyleminde, ne şekilde cinsel amaçla davranarak alenen teşhircilik yaptığı açıklanmadan yetersiz gerekçeyle yazılı biçimde hüküm kurulması (…) www.corpus.com.tr, erişim tarihi 13 Şubat 2022. 261Ceza Hukuku ve Kriminoloji Dergisi-Journal of Penal Law and Criminology 2022; 10(1): 235-279 Öğretide teşhircilik hareketinin icrai yahut ihmali şekilde gerçekleştirilebileceği belirtilmiş olup bu manada rüzgârda kıyafeti açılarak cinsel organı gözüken bir kimsenin bunu kapatmaması halinde hareketin ihmali surette gerçekleştirildiği ve hayasızca hareketler suçunun oluştuğu ifade edilmiştir. Kanaatimizce Türk Ceza Kanunu nda gerçek olmayan ihmali suçlara ilişkin tipiklik unsurları genel bir hükümle düzenlenmeyip yalnızca kasten öldürme, yaralama ve işkence suçları açısından suçun ihmali hareketle işlenmesine ilişkin koşullara yer verilmiş olduğundan bu suçlar dışındaki suçların ihmali hareketle işlenebilmeleri mümkün değildir. Bu sebeple ilgili maddelerdeki koşulları başka suçlara uygulamak suretiyle TCK m 225 teki suçun ihmal suretiyle de işlenebildiğini söylemek kıyas yasağına aykırı olacağından, söz konusu suçun yalnızca icrai hareketle işlenebileceğini düşünmekteyiz. Hayasızca hareketler suçunun oluşması için teşhircilik fiilinin de cinsel ilişkide bulunma fiili gibi alenen gerçekleştirilmesi gerekmektedir. Bu manada teşhircilik fiilinin belirsiz ve birden fazla kişi tarafından görülebilir olması gerekmekte olup nitekim aleniyetin ne anlama geldiğini bir önceki başlık altında detaylı olarak anlattığımızdan burada tekrar etmiyoruz. Ancak şu hususu tekrar vurgulamalıyız ki aleniyetin tespiti her bir somut olay açısından o somut olayın özelliklerine göre yapılmalıdır. Bu manada Yargıtay vermiş olduğu kararlarında kişinin dışarıdan görülebilecek şekilde evinde çıplak dolaşması, cinsel organı görünecek şekilde mastürbasyon yapması vb fiiller 95  Soyaslan (n 28) 551. 96  İhmal suretiyle icrai hareketin sınırlı sayıda olup olmadığı yönündeki görüşler için bkz Aras Türay, ‘İhmal Suretiyle İcrai Hareketin Sınırlı Sayıda Olup Olmadığı Sorunsalı  [2020] XII (3) Yeditepe Üniversitesi Hukuk Fakültesi Dergisi, 134 vd. 97  Gössel (n 1) §7, kn:9; Lackner (n 15) §183 kn:2: Alman Ceza Kanununa göre aleniyet teşhircilik suçunun maddi bir unsuru değildir ve bu manada teşhircilik suçunun alenen gerçekleştirilmesi gerekli değildir. Zira kanunda söz konusu suç tipine yer verilmesiyle daha önce de ifade edildiği üzere teşhircilik yoluyla bir kimsenin taciz edilmesi önlenmekte olup bu cihetle fiilin alenen mi yoksa aleniyet olmaksızın mı gerçekleştirildiğinin suçun oluşumu açısından bir önemi bulunmamaktadır. Ayrıca bkz BGH 1 StR 105/09: Karara konu olayda webcam aracılığı ile çocuğa karşı gerçekleştirilen teşhircilik niteliğindeki fiiller değerlendirilmiş ve suçun oluşumu açısından fail ile mağdurun birbirine yakın olması gerekmediği belirtilmiştir.  http://juris.bundesgerichtshof  de/cgibin/rechtsprechung/document. py?Gericht=bgh&Art=en&sid=725cfd7250cedeafc&client=13&nr=47989&pos=0&anz=1, erişim tarihi 14 Nisan 2022. 98  Yargıtay 14 CD, 8715/2943, 13.03.2012: (…) etraftan görülecek şekilde çırılçıplak vaziyette alenen dolaşması şeklinde gerçekleşen eylemlerin … TCK m.225 uyarınca hayasızca hakaretler suçunu oluşturduğu (…) https://karararama.yargitay.gov.tr/, erişim tarihi 13 Şubat 2022. 99  Yargıtay 14 CD, 8620/8420, 13.09.2012: (…) Dosya içeriği itibarıyla oluşa göre, sanığın evinde perdesi açık cam kenarındaki çekyatın üzerinde çıplak vaziyette mastürbasyon yapma eylemini, yakınanın ve herkesin görebileceği surette alenen gerçekleştirdiği anlaşılmış bulunması karşısında, eyleminin TCK.nın 225/1. maddesinde öngörülen alenen teşhircilik suçunu oluşturduğu (…) www.corpus.com.tr, erişim tarihi 13 Şubat 2022. 262Hazal ALGAN CANSEVEN / Hayasızca Hareketler Suçu (TCK m. 225) alenen teşhircilik yapılması olarak kabul edilmiştir. Diğer yandan belirli sayıda kişi tarafından belli bir yakınlık içerisinde bu tip fiillerin icra edilmesi birden fazla kişi tarafından algılanabilir olsa da aleni sayılmayacaktır. Bu bağlamda bir striptiz kulübünde dans eden sanatçının soyunması ve vücudunu teşhir etmesi yahut çıplaklar kampı gibi yerlerde aleniyet unsurunun gerçekleştiğinden bahsedilemez. B. Manevi Unsur Hayasızca hareketler suçunun manevi unsuru kasttır. Failin kasten hareket ettiğinden bahsedilebilmesi için suç tipindeki tüm objektif unsurları bilerek ve isteyerek hareket etmesi gerekmektedir. Bu çerçevede aleniyet de suçun maddi unsuruna dahil olduğundan kastın aleniyeti de kapsaması gerekmektedir. Bu nedenle cinsel ilişkide bulunmakla birlikte örneğin perdelerin açık olması nedeniyle bunun görünebileceğinin farkında olmayan bir çift açısından kasten hareket ettiklerinden bahsedilemeyecektir. Aleniyet unsuru hususunda hataya düşülmesi halinde TCK m 30/f 1 uyarınca failin kastı kalkacak ve suç oluşmayacaktır. Örneğin arabalarının cam filmli olmasından bahisle dışarıdan görünmeyeceğini zannederek cinsel ilişkide bulunan failler hakkında aleniyet unsuru açısından hataya düştüklerinden bahisle kast ortadan kalkacaktır. Buna karşılık suçun olası kastla da işlenmesi mümkündür. Bu anlamda failin suç tipindeki objektif unsurların meydana gelmesini objektif dışsal tesadüflere terk ederek hareket ettiği örneğin amaçları girdikleri cinsel ilişkinin insanlar tarafından görülmesini sağlamak olmasa bile işlek bir caddedeki herkes tarafından görülebilecek nitelikte tüm perdeleri açık bir evde cinsel ilişkiye giren çiftin olası kastla hayasızca hareketler suçunu işlediğinden söz edilebilecektir. 100  Önder (n 3) 521. 101  Miebach (n 16) §183 kn:13; Fischer (n 13) §183 kn:7; Erem (n 4) 219; Özen İnci (n 3) 47, Kangal (n 2) 37; Meran (n 6) 597; Otacı (n 4) 125; Gökcan ve Artuç (n 3) 7513. 102  Fischer (n 13) §183 kn:7; Soyaslan (n 28) 551; Önder (n 3) 524. 103  Miebach (n 16) §183 kn:13; Özen İnci (n 3) 47; Kangal (n 2) 38; Önder (n 3) 525. Gerekçe belirtmeksizin suçun ancak doğrudan kastla işlenebileceği yönünde bkz Meran (n 6) 597. Ayrıca bkz Miebach (n 16) §183a kn:9; Fischer (n 13) §183a kn:6; Dreher ve Tröndle (n 16) §183 kn:6; Lackner (n 15) §183a kn:4; Kindhäuser (n 16) § 183a kn:3: Alenen cinsel davranışlarda bulunarak rahatsızlığa sebep olma suçu açısından fail ancak doğrudan kastla hareket edebilir. Bu manada failin bu davranışlarla bir rahatsızlığa sebep olabileceğini öngörmesine rağmen bu neticeyi önemsememesi halinde suç oluşmaz. 263Ceza Hukuku ve Kriminoloji Dergisi-Journal of Penal Law and Criminology 2022; 10(1): 235-279 Suçun taksirle işlenmesi ise mümkün değildir. Bu manada örneğin düşerek üstü yırtılan kişinin cinsel organı gözüktüğünde suç oluşmaz. Hayasızca hareketler suçu açısından suçun kanuni tanımında kastın dışında ayrıca bir amaç ya da saik öngörülmemiştir. Bu nedenle suç tipinde tanımlanan hareketlerin kasten icra edilmesi yeterli olup bunun dışında failin bu hareketleri belli bir amaç veyahut saik ile gerçekleştirmesi ise suçun oluşabilmesi için gerekli değildir. Bu manada fiilin cinsel nitelikte olması ile cinsel amaçla gerçekleştirilmesi tamamen farklı hususlar olup örneğin kişi hiçbir cinsel amaç gütmeden alenen çırılçıplak duş aldığında yahut tamamen protesto amacıyla bir futbol sahasına çırılçıplak çıktığında failin 104  Erem (n 4) 219; Önder (n 3) 525; Erem (n 4) 219; Özen İnci (n 3) 48; Kangal (n 2) 37-38; Otacı (n 4) 125; Gökcan ve Artuç (n 3) 7513; Baytemir (n 3) 644: Yazar tarafından bir çiftin perdeleri kapatmayı unutarak cinsel ilişkiye girmeleri halinde kasttan bahsedilemeyeceğinden hayasızca hareketler suçunun oluşmayacağı fakat TCK m 123 uyarınca kişilerin huzur ve sükununun bozulması suçundan bahsedilebileceği ifade edilmiştir. Kanaatimizce TCK m 123 uyarınca mağdura yönelik ısrarla gerçekleştirilen telefon etme, gürültü yapma ya da aynı maksatla hukuka aykırı başka bir davranışta bulunulması gibi hukuka aykırı hareketlerin suç olarak ihdas edilmelerindeki ana sebep, bu fiillerin, münhasıran huzur ve sükununu bozma amacına matuf olmasıdır. Bu manada kişilerin huzur ve sükununu bozma suçu açısından manevi unsurun oluştuğundan söz edilebilmesi için kastın varlığı yeterli olmayıp aynı zamanda failde sırf huzur ve sükunu bozma amacı da bulunmalıdır. Buna göre failin, tipik filleri bizatihi mağdurun huzur ve sükununu bozma amacıyla yapması gerekmektedir. Bu çerçevede mağdurun huzur ve sükununu bozma amacı söz konusu olmaksızın, örnekteki gibi faillerin perdeleri kapatmayı unutup cinsel ilişkide bulunmaları halinde, kanunda aranan amaç unsuru gerçekleşmeyeceğinden, kişilerin huzur ve sükunu bozma suçu da oluşmayacaktır. Bununla birlikte faillerin bir kimseyi hedef alarak onun huzur ve sükununu bozmak maksadıyla bu tip fiiller icra etmesi halinde eğer koşulları varsa teşhircilik suretiyle cinsel taciz ve kişilerin huzur ve sükununu bozma suçlarından bahsedilebilecektir. 105  Miebach (n 16) §183 kn:6: Nitekim StGB §183 uyarınca teşhircilik suçu açısından öngörülen ifade, failin cinsel uyarılmayı beklediği eylemlere ilişkin bir kısıtlama belirtmemektedir. Hatta teşhirciliğin tıp literatüründeki tanımı da kişinin cinsel organlarını çoğunlukla karşı cinsten yabancıların önünde, herhangi bir talepte bulunmadan, tekrarlayan veya sürekli olarak teşhir etme eğilimi şeklinde olup bu tanım da failin cinsel olarak uyarılma veya tatmin edilme amacını gerekli bir unsur olarak içermez; Dönmezer (n 3) 177; Artuk, Gökcen, Alşahin ve Çakır (n 3) 959; Kangal (n 2) 38; Parlar ve Hatipoğlu (n 2)  674; Meran (n 6)  597; Önder, (n 3)  524; Baytemir (n 3) 644; Otacı (n 4) 125, Gökcan ve Artuç (n 3) 7513. Ayrıca bkz Gössel (n 1) §7 kn:14: Yazara göre fail ayrıca, mağdurun algısı veya buna tepkisi ile cinsel olarak uyarılmayı veya tatmin olmayı da amaçlamalıdır. Öyle ki failin kendi cinsel hazzını amaçlaması dışında mağdurun teşhircilik fiiline ilişkin olan tepkisi de bu amacın nesnesi konumundadır. 106  Bern Heinrich, Strafrecht Allgemeiner Teil (3. Auflage, Kohlhammer 2012) §12 kn:282: Bir hedefe yönelik isteme vasfındaki amaç kastın yalın halinden fazlasına tekabül eder. Bazı suç tiplerinde açık olarak ya da suç tipinin genel yapısı itibariyle bu türden bir amacın varlığı aranmaktadır. 107  Gössel (n 1) §7 kn:15; Miebach (n 16) §183 kn:7: Yazar bu durumda hareketin cinsel nitelikte olmadığından suç oluşmadığını ifade etmektedir. Ayrıca bkz Özen İnci (n 3) 49: Yazar tarafından da Alman hukukunda bu tip fiillerin cinsel bir motivasyon içermemesi sebebiyle StGB § 180 veya StGB § 183a kapsamında suç oluşturmadığı belirtilmekte ve Türk hukuku açısından da aynı yorum yapılmaktadır. Belirtmemiz gerekir ki kanaatimizce buradaki hareket noktası da failin cinsel motivasyonla anılan fiilleri icra edip etmediği değildir. Her iki suç tipine de bakıldığında TCK dan farklı olarak söz konusu suçların birer zarar suçu olarak düzenlendikleri görülmekte olup (bkz. Gössel (n 1) §7 kn:6; 20; Miebach (n 16) §183 kn:10; Fischer (n 13) §183a kn:5; Lackner (n 15) §183a kn:3; Maurach, Schroeder ve Maiwald (n 3) §22 kn:10.) bu manada 264Hazal ALGAN CANSEVEN / Hayasızca Hareketler Suçu (TCK m. 225) cinsel bir amacı olmasa da pek tabi fiilin alenen teşhircilik teşkil ettiği ve hayasızca hareketler suçunun manevi unsurlarının oluşturduğu söylenebilecek, bu son belirttiğimiz husus koşulları varsa ancak hukuka aykırılık unsuru açısından bir sonuç doğurabilecektir. Bu belirttiğimiz hususlar çerçevesinde öğretide bazı yazarlarca savunulan ve Yargıtay ın da bazı kararlarında yer verdiği hayasızca hareketler suçunun oluşması için ayrıca failin cinsel bir amaçla hareket etmesi gerektiği ve kişinin teşhir kastıyla değil hakaret kastıyla vücudunun bir bölgesini alenen gösterdiği hallerde hayasızca hareketler suçunun değil hakaret suçunun oluşacağı yönündeki görüşün kabulü mümkün değildir. Nitekim bu nedenle Yargıtay bu yönde vermiş olduğu bir kararında tehlike yaratacak biçimde araç kullandığı için görevlilerce takibe alınan sanığın, bir süre sonra önüne çıkan ekip otosundaki katılanlara cinsel organını gösterip Gelin lan polisler inin aşağıya, üzerinize işeyeceğim, anasını avradını sinkaf ettiğimin polisleri biçiminde sarf ettiği sözleri karşısında açığa çıkan kastına göre eylemin bir bütün halinde kamu görevlilerine zincirleme hakaret suçunu oluşturduğuna ve hayasızca hareket suçunun unsurlarının oluşmadığına yönelik değerlendirmesi isabetli değildir. Zira daha önce de ifade edildiği üzere hayasızca hareketler suçu açısından suçun kanuni tanımında kastın yanında ayrı bir sübjektif unsur olarak failin amacına yer verilmemiş olup karara konu olayda da fail tarafından kasten alenen cinsel organının gösterilmesi söz konusu olduğundan hayasızca hareketler suçunun manevi unsurlarının oluştuğu kabul edilmeli ve mesele aşağıda belirttiğimiz üzere fikri içtima hükümleri çerçevesinde değerlendirilmelidir. şüphesiz ki failin kastı bu neticeyi de kapsamalıdır. Hatta StGB 183a ya bakıldığında kanun alenen cinsel eylemlerde bulunarak bu nedenle kasten veya bilerek rahatsızlığa neden olmayı aramakta olup söz konusu suçun ancak doğrudan kastla işlenebileceği belirtilmiştir. O halde anılan fiiller icra edildiğinde tartışılan husus failin kastının bilerek rahatsızlık yaratmak olup olmadığı ve fiillerin bizatihi bu neticeyi gerçekleştirmek için yapılıp yapılmadığıdır. Diğer yandan failin hareketleri cinsel amaçla icra edip etmediği ise değerlendirilmemektedir. 108  Gössel (n 1) §7 kn:15; Baytemir (n 3) 641; Bakıcı (n 4) 216; Özen İnci (n 3) 49: Yazara göre cinsel mutluluk amacıyla sergileme olmadığı hallerde ar ve haya duygularını rencide kastı olmadığından suçun manevi unsurunun oluştuğundan bahsedilemez. Fakat yine de bu eylemler bazen toplumda rahatsızlık oluşturabilir. Bu sebeple ultima ratio gereğince bu fiiller suç oluşturmasa dahi kabahat olarak düzenlenmelidir. 109  Bkz. Yargıtay 5 CD 7780/4817, 09.05.2013, https://karararama.yargitay.gov.tr, erişim tarihi 15 Şubat 2022.   Benzer yönde bkz Yargıtay 5 CD, 1976/3339, 19.6.1991: (…) Protesto amacıyla belden yukarı kısımlarını tamamen açmak şeklindeki sanıkların eylemlerinin halkın ar ve haya duygularını rencide etme unsurunun bulunmadığı (…) https://karararama.yargitay.gov.tr, erişim tarihi 16 Şubat 2022. 110  Aynı yönde bkz Parlar ve Hatipoğlu (n 2) 674: Yazarlara göre de protesto amacıyla soyunulması halinde teşhircilik fiili açısından suçun manevi unsuru oluşacaktır. 265Ceza Hukuku ve Kriminoloji Dergisi-Journal of Penal Law and Criminology 2022; 10(1): 235-279 C. Hukuka Aykırılık Unsuru Hayasızca hareketler suçu açısından meşru savunma hukuka uygunluk sebebinin niteliği itibari ile uygulanması mümkün gözükmemektedir. Benzer şekilde kişilerin alenen cinsel ilişkide bulunmaları veya teşhircilik yapmalarını öngören bir kanun hükmü de bulunmamakta olduğundan kanunun hükmü hukuka uygunluk sebebinin söz konusu suç açısından uygulanmasından bahsedilemez. Hayasızca hareketler suçu ile korunan hukuksal değer daha önce de ifade edildiği üzere kişilerin sağlıklı ve dengeli bir çevrede yaşama hakkı olup söz konusu hukuksal değerin sahibi de toplumu oluşturan herkestir. Bu manada topluma ait hukuksal değerleri koruyan suçlar açısından mağdurun rızası bir hukuka uygunluk sebebi kabul edilemeyeceğinden hayasızca hareketler suçu açısından bu hukuka uygunluk nedeninin de söz konusu olamayacağı anlaşılmaktadır. Hakkın kullanılması hukuka uygunluk sebebinin ise inceleme konusu suç açısından uygulanması söz konusu olabilir. Örneğin AY m 26 uyarınca düşünceyi açıklama ve yayma hürriyetinin hayasızca hareketler suçu açısından bir hukuka uygunluk sebebi teşkil etmesi mümkündür. Anayasa m 26 uyarınca Herkes, düşünce ve kanaatlerini söz, yazı, resim veya başka yollarla tek başına veya toplu olarak açıklama ve yayma hakkına sahiptir. O halde düşünceyi açıklama ve yayma hürriyetinin kullanılması bağlamında hakkın kullanım sınırları içerisinde hayasızca hareketler suçunu oluşturan fiillerin icra edilmesi hukuka aykırılık teşkil etmeyecektir. Örneğin 2008 yılında kurulan ve kadın üyelerden oluşan bir aktivist grubu olan FEMEN, cinsiyet ayrımları, kadın cinayetleri ve birçok konuda protestolar yapmakta ve bu protestoları kapsamında vücutlarını boyayarak göğüslerini açmaktadırlar. 111  Aynı yönde bkz Özen İnci (n 3) 50. 112  Özen İnci (n 3) 50; Kangal (n 2) 41; Parlar ve Hatipoğlu (n 2) 674. Ayrıca bkz Miebach (n 16) §183 kn: 11: StGB açısından teşhircilik suçu belli bir mağdura yönelik olduğundan mağdurun bu teşhir fiiline rıza göstermesi hukuka aykırılığı ortadan kaldırır. 113  Hakkın kullanılması bakımından hayasızca hareketler suçu ile korunan kişinin manevi varlığını geliştirme hakkı ve sağlıklı ve hukuka uygunluk sebebi teşkil eden bilim ve sanat özgürlüğü ile düşünceyi açıklama ve yayma hürriyeti arasında bir çatışma meydana gelmektedir. Bu halde hangi hakka hangi koşullarda üstünlük tanınacağının belirlenmesi önemlidir. Zira hukuk düzeninin çatışan iki değeri aynı zamanda koruma altına alması düşünülemez. Bu iki değerden birinin diğerine üstün tutulması gerektiği, bunun sonucunda da daha az üstün olan yararın daha çok üstün tutulması gereken yarar karşısında o olayda ve o an için korumasız kalmasının uygunluğu kabul edilecektir. Bunun için temel ölçüt ise kamu yararıdır. Bu manada gerek ifade özgürlüğü gerekse bilim ve sanat özgürlüğü açısından kamu yararının bulunması ve toplumsal ilginin varlığı şarttır. 114  https://femen.org/about-us/, erişim tarihi 15 Şubat 2022. Hakkın kullanımının sınırı açısından kanaatimizce düşünceyi açıklama kapsamında kabul edilecek her türlü fiil Anayasa m 26 kapsamında hukuka uygun kabul edilmelidir. Bu manada suç tipinde yer verilen fiiller açısından bir ayrım yapmak mümkün olabilir. Zira teşhircilik fiilleri açısından soyunma eylemleri açıkça bir düşüncenin aktarılması olarak kabul edilirken alenen cinsel ilişkiye girilmesi kanaatimizce bu kapsamda değerlendirilemez. Bu anlamda hakkın kullanım sınırları açısından dikkate alınacak husus fiilin niteliği değil bir düşünceyi aktarmaya matuf olup olmadığıdır. 266Hazal ALGAN CANSEVEN / Hayasızca Hareketler Suçu (TCK m. 225) Söz konusu grubun bu fiillerinin ifade özgürlüğü ve düşünceyi yayma hürriyeti kapsamında hukuka uygun sayılması mümkündür. Hayasızca hareketler suçu açısından hakkın kullanılması bağlamında değerlendirilebilecek bir diğer hak ise AY m 27 uyarınca bilim ve sanat özgürlüğüdür. Anayasa m 27 uyarınca Herkes, bilim ve sanatı serbestçe öğrenme ve öğretme, açıklama, yayma ve bu alanlarda her türlü araştırma hakkına sahiptir. Bu bağlamda yine hakkın kullanım sınırları çerçevesinde bilimsel bir etkinlikte bir kişinin belli vücut bölgelerinin teşhiri yahut bir tiyatro oyununda benzer şekilde oyuncunun soyunması hukuka aykırılık teşkil etmeyecek ve suç oluşmayacaktır. Öğretide bizim de katıldığımız bir görüşe göre örf ve âdet kurallarının da hakkın kullanılmasının kaynağını teşkil edebileceği belirtilerek bu surette plaj, sahil gibi yerlerde üstsüz güneşlenilmesi yahut dekolte giyilmesinin hayasızca hareketler suçunu oluşturmadığı ifade edilmektedir. III. Kusurluluk Hayasızca hareketler suçu gerek kusur yeteneği gerek haksızlık bilinci gerekse de mazeret sebeplerine ilişkin kanuni hükümlerin uygulanması açısından çeşitli özellikler göstermektedir. Öncelikle ifade etmek gerekir ki exhibitionism psikiyatri biliminde bir cinsel sapma ve bozukluk hali olarak tanımlanmakta olup kişinin kendi üreme organının başkaları tarafından görülmesinden zevk alma eğilimi olarak tanımlanmaktadır. Söz konusu bu cinsel bozukluk akıl hastalığı kapsamında ele alınmalı ve TCK m 32 kapsamında değerlendirilerek kusur yeteneğine olan etkisine göre bir sonuca varılmalıdır. 115  8.3.2012 tarihinde Türkiye ye gelerek kadına yönelik şiddeti protesto etmek isteyen Femen grubu üyeleri geldikleri araçtan göğüsleri açıkta bırakacak şekilde çıplak şekilde indikten sonra koşarak Ayasofya Müzesi önüne gelmiş yüzlerine ve göğüslerine sülfirik asit atılmış ve dayak yemiş görünümü verecek şekilde makyaj yapmışlardır. Devamla ellerinde kadınların evlendikleri hallerini temsil eden fotoğraf ve Sülfirik asit saldırılarına son yazılı pankartlar taşıyan protestocu 4 kadın eylemlerini daha fazla sürdüremeden polis müdahalesiyle karşılaşmıştır. https://www.haberler.com/femen-uyeleri-istanbul-da-soyundu-3429910-haberi/, erişim tarihi 15 Şubat 2022. Söz konusu fiillerin toplantı ve gösteri yürüyüşü hakkı kapsamında değerlendirilmesi hakkında bkz Kangal (n 2) 41. 116  Aynı yönde bkz Kangal (n 2) 41; Özen İnci (n 3) 51. 117  Hafızoğulları ve Özen (n 5) 327; Özen İnci (n 3) 51; Soyaslan (n 28) 550-551. 118  https://www.tipterimlerisozlugu.com/exhibitionism.html, erişim tarihi 15 Şubat 2022; Gök (n 80) 513; Çervatoğlu, Özdemir ve Uygur (n 14) 27. 119  Miebach (n 16) § 183 kn:14; Schönke ve Schröder (n 16) § 183 kn:6; Fischer (n 13) § 183 kn:8; Dönmezer (n 3) 175; Gözübüyük (n 4) 174; Kangal (n 2) 41; Gök (n 80) 514; Özen İnci (n 3) 26. Teşhircilik fiilinin ceza sorumluluğuna ilişkin ayrıntılı psikiyatrik bilgi için bkz Çervatoğlu, Özdemir ve Uygur (n 14) 28 vd. 267Ceza Hukuku ve Kriminoloji Dergisi-Journal of Penal Law and Criminology 2022; 10(1): 235-279 Hayasızca hareketler suçu açısından fail hakkında haksızlık bilincinin bulunmaması sebebiyle de ceza verilmemesi mümkündür. Çalışmamızın önceki bölümlerinde de ifade edildiği üzere hayasızca hareketler suçunun maddi unsurunu oluşturan bir kısım fiil başka ülkelerde suç teşkil etmemektedir. Bu bağlamda örneğin kendi ülkesinde plajda çırılçıplak denize girilmesi hukuka uygun olan kimse Türkiye de işlediği benzer nitelikte bir fiilin haksızlık teşkil edeceği hususunda yanılmış olabilir. Bu gibi hallerde yanılgıya düşülmesinin kaçınılmaz olduğundan söz edilebilmekte ise kusurluluğu etkileyen haksızlık hatasından bahsedilecek ve faile TCK m 30/f 4 uyarınca ceza verilmeyecektir. Hayasızca hareketler suçu açısından bazı mazeret sebeplerine ilişkin hükümlerin de uygulanması söz konusu olabilir. Örneğin kişinin kendisine yahut başkasına ait bir hakka yönelik olup bilerek neden olmadığı ve başka suretle korunmak olanağı bulunmayan ağır ve muhakkak bir tehlikeden kurtulmak veya başkasını kurtarmak zorunluluğu ile teşhircilik teşkil eden bir fiili icra etmek zorunda kalması halinde TCK m 25/f 2 gereğince zorunluluk hali çerçevesinde hakkında cezaya hükmolunmayacaktır. Bu duruma örnek olarak duş almaktayken deprem olması sebebiyle kişinin çırılçıplak sokağa koşması örnek verilebilir. IV. Suçun Özel Görünüş Biçimleri A. Suça Teşebbüs TCK m 225 uyarınca hayasızca hareketler suçunun oluşabilmesi için alenen cinsel ilişkide bulunulması ya da alenen teşhircilik yapılması yeterli olup Kanun suçun oluşumu için ayrıca bir netice aramamıştır. Bu bakımdan söz konusu suç, sırf hareket suçu niteliğinde olduğundan yalnızca icra hareketlerinin kısımlara bölünmesinin mümkün  olduğu  hallerde  suça  teşebbüs  hükümlerinin  uygulanacağından bahsedilebilecektir. Bu açıdan suçun seçimlik hareketleri olan cinsel ilişkiye girme ve teşhircilik yapma hareketleri ayrı ayrı değerlendirilmelidir. Bu bağlamda failler alenen elverişli hareketlerle cinsel ilişkiye girmeye yönelik fiillerini icraya başlamış ancak ellerinde olmayan nedenlerle tamamlayamamış bir diğer değişle fiilleri cinsel ilişki boyutuna ulaşamamış ise hayasızca hareketler suçuna teşebbüsten cezalandırılmaları mümkündür. Fakat ifade etmek gerekir ki faillerin fiilleri cinsel ilişki boyutuna varmamakla birlikte suçun bir diğer seçimlik hareketi olan teşhircilik fiilini oluşturduğu 120  Benzer yönde bkz Otacı (n 4)125. 121  Kangal (n 2) 39-40; Özen İnci (n 3) 51. 122  Artuk, Gökcen, Alşahin ve Çakır (n 3) 960; Özen İnci (n 3) 52; Baytemir (n 3) 644; Gökcan ve Artuç (n 3) 7513. 268Hazal ALGAN CANSEVEN / Hayasızca Hareketler Suçu (TCK m. 225) hallerde zaten hayasızca hareketler suçunun tamamlanmış olduğundan söz etmek gerekecektir.  Alenen teşhircilik yapma fiili açısından da icra hareketinin kısımlara ayrılması mümkündür. Örneğin failin tam iç çamaşırını çıkaracağı esnada bir başkası tarafından engellenmesi halinde kanaatimizce fail hayasızca hareketler suçunu elverişli hareketlerle işlemeye başladığı halde elinde olmayan sebeplerle tamamlayamadığından teşebbüsten cezalandırılabilecektir. B. Suça İştirak Hayasızca hareketler suçunun iştiraka ilişkin kanuni hükümlerin uygulanması açısından gösterdiği özellikleri suçun seçimlik hareketleri olan alenen cinsel ilişkide bulunmak ve alenen teşhircilik yapmak açısından ayrı ayrı değerlendirmek daha yerinde olacaktır. Kanuni tipte yer alan alenen cinsel ilişkide bulunmak fiili açısından hayasızca hareketler suçu çok failli bir suçtur. Öğretide bazı yazarlarca cinsel ilişkinin taraflarından birinin rızasının olmaması yahut fesada uğratılması halinde nitelikli cinsel saldırı yahut cinsel istismar suçunun oluşacağı ancak bununla birlikte bu suçun faili açısından hayasızca hareketler suçundan da bahsedilmesi gerektiği, buna karşılık cinsel saldırı ya da istismar suçunun mağduru açısından artık hayasızca hareketler suçundan bahsedilemeyeceği ve bu nedenle bu olasılıkta suçun çok faili bir suç niteliği taşımayacağı savunulmuştur. Buna karşılık bizce de isabetli olan görüşe göre cinsel ilişki ancak her iki tarafın rızası ile mümkün olabileceğinden eğer taraflardan birinin rızası bulunmamakta ise ortada bir cinsel ilişkinin bulunmadığı sonucuna varmak gerekeceğinden bu halde hayasızca hareketler suçunun oluştuğundan da söz edilemeyecektir. Bunun sonucu olarak bu olasılıkta ayrıca çok failli suç tartışmasına girilmesine gerek bulunmamakta olup hayasızca hareketler suçunun alenen cinsel ilişkide bulunmak seçimlik hareketinin icra edilebilmesi için her koşulda birden çok failin bir araya gelmesi zorunludur. Buna karşılık suçun diğer seçimlik hareketi olan alenen teşhircilik tek bir fail tarafından da icra edilebilecek niteliktedir. 123  Aksi yönde bkz Özen İnci (n 3) 52. 124  Özen İnci (n 3) 55; Parlar ve Hatipoğlu (n 2) 675. 125  Kangal (n 2) 46. 126  Özen İnci (n 3) 35. Ayrıca bkz Hafızoğulları ve Özen (n 5) 325: Yazarlarca da söz konusu suçun anılan seçimlik hareket açısından çok failli suç olduğu kabul edilmekle birlikte cinsel ilişki için muhakkak her iki tarafın da rızasının olmasına gerek yoktur. Hatta hayvanlarla olan birleşmelerin de hayasızca hareketler suçunu oluşturacağı belirtilmektedir. 127  Kangal (n 2) 47. Suçun StGB açısından sadece erkek tarafından işleneceği ve bu bakımdan özgü suç olduğu 269Ceza Hukuku ve Kriminoloji Dergisi-Journal of Penal Law and Criminology 2022; 10(1): 235-279 Söz konusu suç tipinin her iki seçimlik hareketi açsından da suça azmettirme ya da yardım etme suretiyle iştirak mümkündür. Bu çerçevede örneğin bir çiftin alenen cinsel ilişkide bulunmaya azmettirilmesi yahut bir kimsenin alenen teşhircilik yapmaya teşvik edilmesi mümkündür. Öğretide bir kısım yazar tarafından alenen teşhircilik hareketi, failin ancak kendi bedensel davranışı ile gerçekleştirilebileceği için söz konusu seçimlik hareket açısından suçun bizzat işlenebilen suç olduğu belirtilmektedir. Bizzat işlenilebilen suçlar açısından tipik hareketin doğrudan doğruya fail tarafından gerçekleştirilmesi şart olup aksi halde hareketin özel haksızlık içeriğinin eksik kalacağı ifade edilmektedir. Gerçekten,  teşhircilik  fiili  ancak  failin  kendi  bedensel  davranışı  ile gerçekleştirilebildiğinden bu seçimlik hareket açısından bizzat işlenebilen suç nitelemesi yapılması kanaatimizce de isabetli olup bu nitelemenin sonucu olarak ise bu seçimlik hareket yönünden dolaylı faillikten söz etmek mümkün değildir. Örneğin kusur yeteneği olmayan bir kimseyi alenen teşhircilik yapmak hususunda araç olarak kullanan kimse dolaylı fail olmayacak koşulları oluşması halinde cinsel taciz suçundan bahsedilebilecektir. C. Suçların İçtimaı Yukarıda da ifade ettiğimiz üzere nitelikli cinsel istismar yahut nitelikli cinsel saldırının alenen işlenmesi halinde öğretideki bir kısım görüşe göre hem nitelikli cinsel istismar veya nitelikli cinsel saldırı hem de hayasızca hareketler suçunun oluştuğu ve bu sebeple yönündeki açıklamalar için bkz Gössel (n 1) §7 kn:17; Schönke ve Schröder (n 16) §183 kn:7; Fischer (n 13) §183 kn:16; Dreher ve Tröndle (n 16) §183 kn:4; Lackner (n 15) §183 kn:1a; Maurach, Schroeder ve Maiwald (n 3) §22 kn:6; Kindhäuser (n 16) §183 kn:1. 128  Kangal (n 2) 47. 129  Gössel (n 1) s. § 7 kn:6; Miebach (n 16) §183 kn:15; Fischer (n 13) §183 kn:16; Dreher ve Tröndle (n 16) §183 kn:4; Özen İnci (n 3) 55. Ayrıca bizzat işlenebilen suçlar hakkında ayrıntılı açıklamalar için bkz Claus Roxin, Strafrecht Allgemeiner Teil Band II (C.H. Beck Auflafe 2002) §25 kn:288; Tülay Kitapçıoğlu Yüksel, Özgü Suç (1. Bası, Oniki Levha 2021) 107 vd. STGB §183a uyarınca alenen cinsel hareketlerle bilerek rahatsızlığa sebep olma suçunun da bizzat işlenebilen suç olduğu yönünde bkz Gössel (n 1) §7 kn:31; Miebach (n 16) §183 kn:10. 130 Rudolf Rengier, Strafrecht Allgemeiner Teil (4. Neu bearbeitete Auflage, C.H. Beck 2012) §10 kn:29; Heinrich (n 106) §33 kn:1197, Gropp (n 8) §5 kn:4, Kindhäuser (n 8) §8 kn:23. 131  Gössel (n 1) § 7 kn:6; Miebach (n 16) §183 kn:10; Özen İnci (n 3) 56. Bizzat işlenebilen suçlara dolaylı faillik yoluyla katılmanın mümkün olamayacağı yönünde bkz Kindhäuser (n 8) §8 kn:23, Rengier (n 126) §10 kn:30, Koca ve Üzülmez (n 8) 458. Aksi yönde bkz Kangal (n 2) 47. 132  Kindhäuser (n 8) §8 kn:23: Bizzat işlenebilen suçlar açısından dolaylı fail olunamayacağından bu tip suçların dolaylı olarak işlenmesi bazı durumlarda özel bir hüküm kapsamındadır. Bu hallerde kişiyi hürriyetinden yoksun kılma suçunun oluşabileceği yönünde bkz Özen İnci (n 3) 56. 270Hazal ALGAN CANSEVEN / Hayasızca Hareketler Suçu (TCK m. 225) TCK m 44 uyarınca fikri içtima hükümlerinin uygulanması gerektiği belirtilmiş ise de, kanaatimizce hayasızca hareketler suçunun seçimlik hareketlerinden olan cinsel ilişki ancak her iki tarafın da rızası ile gerçekleştirilebildiğinden bu halde yalnızca nitelikli cinsel istismar veya nitelikli cinsel saldırı suçundan bahsedilebileceğinden içtima hükümlerine gitmeye gerek de bulunmamaktadır. Diğer yandan anılan suçların işlenmesi esnasında failin fiilleri alenen teşhircilik kapsamında değerlendirilebilecekse bu halde pek tabi hayasızca hareketler suçunun da oluştuğundan bahsedilecek ve TCK m 44 uyarınca işlediği bir fiil ile birden fazla farklı suçun oluşmasına sebebiyet veren fail hakkında bunlardan en ağır cezayı gerektiren suçtan dolayı ceza verilecektir. Keza TCK m 104 uyarınca reşit olmayanla cinsel ilişki suçunun alenen işlenmesi halinde de hem TCK m 104 hem de hayasızca hareketler suçu oluşacak, TCK m 44 uyarınca fikri içtima hükmü tatbik edilecektir. Bu noktada ifade etmek gerekir ki TCK m 104 açısından suçun faili reşit olmayanla cinsel ilişkiye giren kimse iken ilişkinin diğer tarafı ise suçun mağdurudur. O halde söz konusu bu suçun alenen işlenmesi halinde reşit olmayanla cinsel ilişkiye giren kişi açısından fikri içtima hükümleri uygulanacak ve hakkında TCK m 104 hükmü gereği ceza verilecek iken, cinsel ilişkinin diğer tarafı açısından ise yalnızca hayasızca hareketler suçu oluştuğundan TCK m 225 hükmü tatbik edilecektir. Alenen teşhircilik yapmak fiilinin belli bir kişiye ya da kişilere karşı işlenmesi halinde de bizce hem nitelikli cinsel taciz (TCK m 105/f 2-e) hem de hayasızca hareketler suçu oluşacağından fikri içtima hükümleri uygulanması gerekmektedir. Bu olasılıkta bir bileşik suç ilişkisinden söz edilmesi gerektiği iddia edilmiş ise de kanaatimizce TCK m 105/f-e de yalnızca teşhir suretiyle denilmiş iken TCK m 225 te bunun alenen yapılması belirtilmiş olduğundan iki suç tipi açısından bir bileşik suç ilişkisinden bahsetmek mümkün değildir. 133  Artuk, Gökcen, Alşahin ve Çakır (n 3) 960; Kangal (n 2) 43; Özyüksel (n 23) 147; Soyaslan (n 28) 551. Ayrıca bkz Parlar ve Hatipoğlu (n 2) 674; Baytemir (n 3) 645: Yazarlarca cinsel ilişkiden bahsedilebilmesi için iki tarafın da rızasının olması gerektiği belirtilmiş ise de her nasılsa cinsel saldırı veya çocukların cinsel istismarı suçlarının alenen işlenmesi halinde bu suçlarla hayasızca hareketler suçu arasında fikri içtima uygulanacağı kabul edilmiştir. 134  Özen İnci (n 3) 53; Kangal (n 2) 43. 135  Kangal (n 2) 44. 136  Özen İnci (n 3) 53. 137  Bu noktada teşhir ve aleniyet kavramlarını birbirinden ayırmak gerekir. Teşhir daha önce de ifade edildiği üzere gösterme anlamına gelmekte olup birden fazla kişiye karşı gerçekleştirilebileceği gibi bir kişiye karşı da gerçekleştirilebilir. Aleniyetin varlığı için ise fiilin belirsiz sayıda kişi tarafından somut olarak görülebilir olması gerekir. 271Ceza Hukuku ve Kriminoloji Dergisi-Journal of Penal Law and Criminology 2022; 10(1): 235-279 Öğretide her ne kadar ölü ile alenen cinsel birleşme gerçekleştirilmesi halinde hem hayasızca hareketler hem de TCK m 130/f 2 uyarınca kişinin hatırasına hakaret suçları oluşacağı ve bu hükümler arasında TCK m 44 uyarınca fikri içtima yapılacağı belirtilmiş ise de kanaatimizce cinsel ilişki kavramı bir karşılıklılık içerip en az iki gerçek kişi tarafından icra gerektirdiğinden ölü ile yapılan birleşmenin cinsel ilişki olduğundan da bahsedilemeyecektir. O halde alenen ölü ile gerçekleştirilen cinsel birleşme bakımından yalnızca TCK m 130/f 2 uyarınca kişinin hatırasına hakaret suçu oluşacak olup bu olasılıkta TCK m 225 hükmünün uygulanması mümkün olmadığından fikri içtima hükümlerine gidilmesine gerek bulunmamaktadır. Aynı durum hayvanlarla gerçekleştirilen cinsel birleşmeler için de geçerli olup bu halde de yalnızca 5199 sayılı Hayvanları Koruma Kanunu m 28A/f 3 teki suçu oluşturacaktır. Fakat failin ölü veya hayvanla alenen cinsel birleşme gerçekleştirdiği fiilleri aynı zamanda alenen teşhircilik niteliği de taşıyor ise bu olasılıkta artık hayasızca hareketler suçu da oluşacağından fikri içtima hükümlerinin uygulanması söz konusu olabilecektir. Öğretide bazı yazarlarca hayasızca hareketler suçunun oluşması için failin ayrıca cinsel bir amaçla fiilleri icra etmesi gerektiği savunulmakta olup bu görüşe göre kişinin teşhir kastıyla değil hakaret kastıyla vücudunun bir bölgesini alenen gösterdiği hallerde hayasızca hareketler suçu değil hakaret suçu oluşacaktır. Nitekim Yargıtay da vermiş olduğu bir kararında  tehlike yaratacak biçimde araç kullandığı için görevlilerce takibe alınan sanığın, bir süre sonra önüne çıkan ekip otosundaki katılanlara cinsel organını gösterip Gelin lan polisler inin aşağıya, üzerinize işeyeceğim, anasını avradını sinkaf ettiğimin polisleri biçiminde sarf ettiği sözleri karşısında açığa çıkan kastına göre eylemin bir bütün halinde kamu görevlilerine zincirleme hakaret suçunu oluşturduğunu ve hayasızca hareket suçunun unsurlarının oluşmadığına karar vermiştir. Yukarıda da belirttiğimiz gibi hayasızca hareketler suçu açısından kanuni düzenlemede kastın yanında ayrı bir sübjektif unsur olarak failin amacına yer verilmemiş olup bu cihetle fail tarafından alenen cinsel organının gösterilmesi halinde hem hakaret hem de hayasızca hareketler suçu oluşacak ve tek fiille birden fazla suç oluştuğundan fikri içtima hükümleri uygulanacaktır. 138  Kangal (n 2) 43. 139  Aynı yönde bkz Özen İnci (n 3) 54. 140  Bkz 5199 sayılı Hayvanları Koruma Kanunu m.28A/f 3: Hayvanlara cinsel saldırıda bulunan veya tecavüz eden kişi altı aydan üç yıla kadar hapis ve yüz günden az olmamak üzere adli para cezası ile cezalandırılır. Aynı yönde bkz Özen İnci (n 3) 54. Söz konusu hallerde hayasızca hareketler suçunun da oluşacağı yönünde bkz Kangal (n 2) 46. 141  Özen İnci (n 3) 49; Gökcan ve Artuç (n 3) 7515. 142  Bkz Yargıtay 5 CD, 7780/4817, 09.05.2013, www.corpus.com.tr, erişim tarihi 13 Şubat 2022. 272Hazal ALGAN CANSEVEN / Hayasızca Hareketler Suçu (TCK m. 225) Daha önce belirttiğimiz üzere hayasızca hareketler suçunun belli bir mağduru olmayıp suçun mağduru toplumu oluşturan herkestir. TCK m 43 uyarınca mağduru belli bir kişi olmayan suçlarda da zincirleme suç hükümlerinin uygulanabileceği hüküm altına alınmıştır. Bu manada bir suç işleme kararının icrası kapsamında, değişik zamanlarda alenen cinsel ilişkide bulunan yahut teşhircilik yapan fail açısından zincirleme suç hükümlerinin uygulanması mümkündür. Diğer taraftan hayasızca hareketler suçunun mağduru toplumu oluşturan herkes olmakla diğer yandan suçun aleniyet unsuru kapsamında tabiatı gereği birden fazla kişiye karşı gerçekleştirilmesi gerektiğinden TCK m 43/f 2 uyarınca aynı neviden fikri içtima hükümlerinin uygulanması mümkün değildir. Hayasızca hareketler suçu seçimlik hareketli bir suç olup bu sebeple alenen cinsel ilişkide bulunmak ya da alenen teşhircilik yapmak şeklindeki fiillerden biri icra edildiğinde suç oluşacak olup suçun seçimlik hareketlerinin birden fazlasının gerçekleştirildiği halde de tek bir suç oluşacak ve fail hakkında tek bir cezaya hükmolunacaktır. V. Kovuşturma ve Yaptırım Hayasızca hareketler suçunun yaptırımı TCK m 225 te altı aydan bir yıla kadar hapis cezası olarak öngörülmüştür. Bu itibarla suç tipinde öngörülen ceza kısa süreli hapis cezası olup TCK m 50 uyarınca seçenek yaptırımlara çevrilmesi mümkündür. Diğer taraftan hayasızca hareketler suçu şikâyete bağlı bir suç olmayıp; re sen kovuşturulabilen bir suçtur. Hayasızca hareketler suçu açısından görevli mahkeme 5235 sayılı Adli Yargı İlk Derece Mahkemeleri ile Bölge Adliye Mahkemelerinin Kuruluş, Görev ve Yetkileri Hakkında Kanun m 11 uyarınca asliye ceza mahkemeleridir. Yetki açısından ise bu suç tipi bir özellik göstermemekte olup CMK nın yetkiye ilişkin genel nitelikteki hükümlerine göre yetkili mahkeme tespit edilecektir. Yine belirtmemiz gerekir ki öngörülen hapis cezasının süresi itibariyle söz konusu suç nedeniyle açılan davalarda CMK m 251 uyarınca basit yargılama usulünün uygulanmasına karar verilebilmesi mümkündür. 143  Artuk, Gökcen, Alşahin ve Çakır (n 3) 960; İnci (n 3) 54; Kangal (n 2) 42; Parlar ve Hatipoğlu (n 2) 675; Meran (n 6) 597; Baytemir (n 3) 645; Gökcan ve Artuç (n 3) 7514. 144  Kangal (n 2) 43; Özen İnci (n 3) 55; Gökcan ve Artuç (n 3) 7514. Aksi yönde bkz Hafızoğulları ve Özen (n 5) 327. 145  Kangal (n 2) 42. 146  Alman ceza hukuku uyarınca teşhircilik suçunun şikâyete bağlı olması hakkında Kindhäuser (n 16) §183 kn:1. 273Ceza Hukuku ve Kriminoloji Dergisi-Journal of Penal Law and Criminology 2022; 10(1): 235-279 Sonuç İnceleme konumuzu oluşturan hayasızca hareketler suçu açısından öğretide ağırlıklı olarak hayasızca hareketler suçu ile korunan hukuksal değerin toplumun edep, iffet, haya, ahlak temizliği, cinsel nitelikteki utanma ve ar duyguları olduğu ifade edilmiş ise de içeriği belirsiz nitelikte ve -toplumsal anlamda belli bir dönemde yaygın kabul görse dahi- tümüyle kişisel etik alanında kalan edep, ahlak ve iffet duygusu gibi kavramların ise birer değer olarak haliyle de birer hukuksal değer olarak kabulü mümkün değildir. Diğer yandan kanuni tipte tanımlanan gerek teşhircilik gerekse de alenen cinsel ilişki fiillerinin bunlara maruz kalan kişiler üzerinde ciddi bir psikolojik şok etkisi yaratacağı ve bu kimselerin arzuları dışında maruz kalacakları bu nitelikteki fiillerin etkisiyle psikolojik travma yaşamalarının çok olası bir sonuç olduğu bilinmektedir. Bu çerçevede kanaatimizce TCK m 225 de tanımlanan hayasızca hareketler suçuyla korunan hukuksal değeri kişinin manevi varlığını koruma ve geliştirme hakkı (AY m.17/f 1) ve sağlıklı ve dengeli çevrede yaşama hakkı (AY m.56/f 1) olarak ifade etmek mümkündür. Söz konusu suç tipinin oluşabilmesi için alenen cinsel ilişkide bulunulması ya da alenen teşhircilik yapılması gerekmektedir. Bu kavramların anlamları öğretide yoğun tartışmalara sebebiyet vermiştir. Cinsel ilişki kavramının belirlenebilmesi için bu kavramın çeşitli anlamlarının ortaya konulabilmesi ve bu kapsamda inceleme konumuzu oluşturan suç tipi açısından yerleşmiş yorum ilkeleri dahilinde bir sonuca varmamız gerekmektedir. Bu çerçevede cinsel ilişki tarafların cinsiyetleri dikkate alınmaksızın bir temas içererek tıbbi doğal akışı içerisinde ejekülasyona sebebiyet verecek derecedeki her türlü cinsel fiil olarak tanımlanabilir. Bu noktada önemli olan söz konusu bu fiillerin karşılıklı olması ve bir temas içermesidir. Yaptığımız bu tanım çerçevesinde cinsel ilişkiden bahsedebilmek için ilişkinin her iki tarafının da rızası aranmakta olup taraflardan birinin rızası olmadığı takdirde yalnızca TCK m 102/f 2 kapsamında nitelikli cinsel saldırıdan ya da TCK m 103/ f 2 kapsamında nitelikli cinsel istismardan bahsedilecektir. Diğer yandan hayvanlarla ya da ölülerle gerçekleştirilen cinsel birleşmeler de cinsel ilişki kapsamında değerlendirilemeyecek olup koşulları oluşması halinde ancak teşhircilik fiili altında değerlendirilebilirler. Teşhircilik teşkil eden fiiller kanunda tek tek sayılmamış olup, suçla korunan hukuksal değeri ihlal edecek düzeydeki fiiller her somut olay özelinde değerlendirilmeli ve tespit edilmelidir. Kanaatimizce teşhircilik, sağlıklı çevrede yaşama ve kişinin manevi varlığını geliştirme hakkını ihlal etmeye matuf olarak belli vücut bölgelerinin gösterilmesi 274Hazal ALGAN CANSEVEN / Hayasızca Hareketler Suçu (TCK m. 225) anlamına gelmektedir. Söz konusu fiilin teşhircilik teşkil etmesi için gereken bir diğer şart ise fiilin cinsel nitelikte olmasıdır. Bu manada örneğin kişinin idrarını yaparken cinsel organının görünmesi, hareket cinsel nitelikte olmadığından hayasızca hareketler suçunu da oluşturmayacaktır. Suçun oluşması için seçimlik hareketlerin alenen gerçekleştirilmesi gerekmektedir. Aleniyetten, fiilin gerçekleştirildiği sırada belirli olmayan birden fazla kişi tarafından görülebilir olması anlaşılmaktadır. İfade etmek gerekir ki aleniyetin varlığı için fiilin belirsiz sayıda kişi tarafından somut olarak görülebilir olması yeterli olup muhakkak görülmesi ise gerekli değildir. Hayasızca hareketler suçunun manevi unsuru kasttır. Suçun olası kastla da işlenmesi mümkündür. Bu suç açısından suçun kanuni tanımında ayrıca bir amaç ya da saik öngörülmemiştir. Öğretide bazı yazarlarca hayasızca hareketler suçunun oluşması için failin ayrıca cinsel bir amaçla fiilleri icra etmesi gerektiği savunulmakta olup bu görüşe göre kişinin teşhir kastıyla değil hakaret kastıyla vücudunun bir bölgesini alenen gösterdiği hallerde hayasızca hareketler suçu değil hakaret suçu oluşacaktır. Her ne kadar öğretide kişinin cinsel bir motivasyon olmaksızın hareketleri icra ettiğinde hayasızca hareketler suçunun oluşmadığı belirtilmekte ise de belirttiğimiz gibi suç tipinde kastın yanında ayrı bir sübjektif unsur olarak failin ayrıca bir motivasyonuna yer verilmediği için bu şekilde bir değerlendirme yapılması mümkün değildir. Diğer yandan fiilin cinsel nitelikte olması ile cinsel amaçla gerçekleştirilmesi tamamen farklı hususlar olup örneğin kişi hiçbir cinsel amaç gütmeden alenen çırılçıplak bir parkta yattığında pek tabi fiilin alenen teşhircilik teşkil ettiği ve hayasızca hareketler suçunu oluşturduğu söylenebilecektir. Hakkın kullanılması hukuka uygunluk sebebinin hayasızca hareketler suçu açısından uygulanması söz konusu olabilir. Nitekim düşünceyi açıklama ve yayma hürriyetinin kullanılması ya da bilim ve sanat özgürlüğü bağlamında hakkın kullanım sınırları içerisinde hayasızca hareketler suçunu oluşturan fiillerin icra edilmesi hukuka aykırılık teşkil etmeyecektir. Hayasızca hareketler suçu gerek kusur yeteneği gerek haksızlık bilinci gerekse de mazeret sebepleri açısından çeşitli özellikler göstermektedir. Exhibitionism psikiyatri biliminde bir cinsel sapma ve bozukluk hali olarak tanımlanmakta olup bu cinsel bozukluk akıl hastalığı kapsamında ele alınmalı ve TCK m 32 kapsamında değerlendirilerek kusur yeteneğine olan etkisine göre bir sonuca varılmalıdır. 275Ceza Hukuku ve Kriminoloji Dergisi-Journal of Penal Law and Criminology 2022; 10(1): 235-279 Kanuni tipte yer alan alenen cinsel ilişkide bulunmak fiili açısından hayasızca hareketler suçu çok failli bir suçtur. Alenen cinsel ilişki fiiline katılan her kimse fail olarak cezalandırılacak olup diğer yandan azmettiren veya yardım eden olarak da suça katılmak mümkündür. Kanuni tipte suçun diğer seçimlik hareketi olarak öngörülen teşhircilik fiili, failin ancak kendi bedensel davranışı ile gerçekleştirilebileceği için söz konusu fiil açısından suçun bizzat işlenebilen suç olduğu belirtilmelidir. Bu sebeple anılan fiil yönünden dolaylı faillik hükümlerinin uygulanması mümkün değildir. Suçların içtimaı açısından öncelikle belirtmek gerekir ki her ne kadar öğretide nitelikli cinsel istismar ya da nitelikli cinsel saldırı fiillerin alenen işlenmesi halinde hayasızca hareketler suçunun da oluşacağı ve fikri içtima uygulanması gerektiği belirtilmiş ise de kanaatimizce hayasızca hareketler suçunun seçimlik hareketlerinden olan cinsel ilişki ancak her iki tarafın da rızası ile gerçekleştirilebildiğinden bu halde yalnızca nitelikli cinsel istismar veya nitelikli cinsel saldırı suçundan bahsedilebilir. Diğer yandan reşit olmayanla cinsel ilişki suçunun alenen işlenmesi halinde aynı zamanda hayasızca hareketler suçu da oluşacağından fikri içtima uygulanması söz konusu olacaktır. Hakem Değerlendirmesi: Dış bağımsız. Çıkar Çatışması: Yazar çıkar çatışması bildirmemiştir. Finansal Destek: Yazar bu çalışma için finansal destek almadığını beyan etmiştir. Peer-review: Externally peer-reviewed. Conflict of Interest: The author has no conflict of interest to declare. Grant Support: The author declared that this study has received no financial support.",
     "Kaynakça": "Aksakal E, ‘Reşit Olmayan ile Cinsel İlişki Suçu  [2014] 88 (2) İstanbul Barosu Dergisi 257-275 Artuç M, Kişilere Karşı Suçlar (Adalet 2008) Artuk M E, Gökcen A, Alşahin M E, Çakır K, Ceza Hukuku Özel Hükümler (19. Bası, Adalet 2021) Arzt G, Weber U, Heinrich B, Hilgendorf E, Strafrecht Besonderer Teil (Verlag Ernst und Werner 2009) Aydın M, Çocukların Cinsel İstismarı ve Reşit Olmayanla Cinsel İlişki Suçu (3. Baskı, Seçkin 2018) Bakıcı S, Açıklamalı- İçtihatlı Genel Adap ve Aile Düzenine Karşı Cürümler (Adalet 1994). Baytemir E, Açıklamalı İçtihatlı Cinsel Dokunulmazlığa Kişi Hürriyetine ve Genel Ahlaka Karşı Suçlar (2. Bası, Adalet 2009) Bozdemir N, Özcan S, ‘Cinselliğe ve Cinsel Sağlığa Genel Bakış  [2011] 5 (4) Turkish Journal of Family Medicine and Primary Care 37-46 Çervatoğlu Geyran P, Özdemir F, Uygur N, ‘Teşhircilikte Ceza Ehliyeti  [1194] 7 (3) Düşünen Adam The Journal of Psychiatry and Neurological Sciences 25-29 Doğan R, ‘Anlamlı Yanıt Üretilemeyen İkilem: Reşit Olmayanla Cinsel İlişki Suçu  [2017] 75 (1) Ankara Barosu Dergisi 123-149 276Hazal ALGAN CANSEVEN / Hayasızca Hareketler Suçu (TCK m. 225) Dönmezer S, Ceza Hukuku Özel Kısım Genel Adap ve Aile Düzenine Karşı Cürümler (5. Bası, Filiz 1983) Dreher E, Tröndle H, Strafgesetzbuch und Nebengesetze, Band 10 (41. Auflage, C.H. Beck 1983) Erem, F, Ümanist Doktrin Açısından Türk Ceza Hukuku (3. Baskı, Ankara Üniversitesi Hukuk Fakültesi Yayınları 1985) Fischer T, Strafgesetzbuch und Nebengesetze, Band 10 (58. Auflage, C.H. Beck 2011) Gök Ş, Adli Tıp (Filiz 1968) Gökcan H T, Artuç M, Yorumlu Uygulamalı Türk Ceza Kanunu Şerhi (Adalet 2021). Gössel H K, Das Neue Sexualstrafrecht (De Gruyter Recht, 2005) Gözübüyük A P, Alman, Fransız, İsviçre ve İtalyan Ceza Kanunları ile Mukayeseli Türk Ceza Kanunu Açıklaması (Genişletilmiş 3. Bası, Yayınevi Belli Değil 1961) Gropp W, Strafrecht Allgemeiner Teil (3. Auflage, Springer 2005) Hafızoğulları Z, Özen M, Türk Ceza Hukuku Özel Hükümler Topluma Karşı Suçlar (4. Bası, US-A Yayıncılık 2017) Heinrich B, Strafrecht Allgemeiner Teil (3. Auflage, Kohlhammer 2012) Jakobs G, Strafrecht Allgemeiner Teil (2. Auflage, Walter de Gruyter 1991) Kangal Z, Özel Ceza Hukuku C.VII Genel Ahlaka Karşı Suçlar ve Aile Düzenine Karşı Suçlar (Oniki Levha Yayıncılık 2020) Kantarcı N, ‘Reşit Olmayanla Cinsel İlişki Suçu  [2016] Yayımlanmamış Yüksek Lisans Tezi, Akdeniz Üniversitesi Sosyal Bilimler Enstitüsü Kamu Hukuku Anabilim Dalı Antalya Karabulut T, ‘Türk Ceza Kanunu nda Reşit Olmayanla Cinsel İlişki Suçu  [2019] Yayımlanmamış Yüksek Lisans Tezi T.C. Marmara Üniversitesi Sosyal Bilimler Enstitüsü Hukuk Anabilim Dalı Kamu Hukuku Bilim Dalı İstanbul Keleş R, Hamamcı C, Çoban A, Çevre Politikası, (Genişletilmiş 6. Baskı, İmge Kitabevi Yayınları 2009) Keleş R, Hamamcı C, Çevrebilim, (4. Baskı, İmge Kitabevi Yayınları 2002) Keser Ö F, ‘Uygulamaya Bakan Yönleriyle Reşit Olmayanla Cinsel İlişki Suçu  [2020] Yayımlanmamış Yüksek Lisans Tezi Yalova Üniversitesi Sosyal Bilimler Enstitüsü, Kamu Hukuku Anabilim Dalı Yalova Kindhäuser U, Lehr- und Praxiskommentar Strafgesetzbuch (4. Auflage, Nomos 2013) Kindhäuser U, Strafrecht Allgemeiner Teil (6. Auflage, Nomos 2013) Kitapçıoğlu Yüksel T, Özgü Suç (Oniki Levha 2021) Koca M, Üzülmez İ, Türk Ceza Hukuku Özel Hükümler (7. Baskı, Adalet 2020) Koca M, Üzülmez İ, Türk Ceza Hukuku Genel Hükümler (Gözden Geçirilmiş ve Güncellenmiş 14. Bası, Seçkin Yayıncılık 2021) Köksal A, ‘Reşit Olmayanla Cinsel İlişki Suçu  [2015] 2 Prof  Nevzat Toroslu ya Armağan 687-726 Lackner K, Strafgesetzbuch mit Erläuterungen (20. Auflage, C.H. Beck 1993) Schönke A ve Schröder H, Strafgesetzbuch Kommentar (27. Auflage, C.H. Beck 2006) Maurach R, Schroeder F-C, Maiwald M, Strafrecht Besonderer Teil Teilband 1 Straftaten gegen Persönlichkeits und Vermögenswerte (10. Auflage, C.F  Müller Verlag 2009) Memiş Kartal P, Özel Ceza Hukuku C.II, Kişilere Karşı Suçlar (1) (Oniki Levha 2017) Meran N, Sulh Ceza Davaları (Seçkin 2007) Miebach K, Münchener Kommentar zum Strafgesetzbuch, Band 3 (3. Auflage, C.H. Beck 2017). Otacı C, Genel Adap ve Aile Düzenine Karşı İşlenen Suçlar (Seçkin 2000) Önder A, Türk Ceza Hukuku Özel Hükümler (4. Bası, Filiz 1994) Özbek V Ö, Doğan K, Bacaksız P, Türk Ceza Hukuku Özel Hükümler (16. Baskı Seçkin 2021) 277Ceza Hukuku ve Kriminoloji Dergisi-Journal of Penal Law and Criminology 2022; 10(1): 235-279 Özen İnci Z, ‘Yargıtay Kararları Işığında Hayasızca Hareketler Suçu (TCK m.225)  [2017] 16 (2-2) İstanbul Kültür Üniversitesi Hukuk Fakültesi Dergisi 17-69 İzzet Özgenç, Türk Ceza Hukuku Genel Hükümler (Gözden geçirilmiş ve Güncellenmiş 17. Bası, Seçkin Yayıncılık 2021) Özyüksel Ö, ‘5237 Sayılı Ceza Kanunu nda Cinsel İlişki Kavramı  [2021] 9 (18) Antalya Bilim Üniversitesi Hukuk Fakültesi Dergisi 135-166 Parlar A, Hatipoğlu M, 5237 Sayılı TCK da Özel ve Genel Hükümler Açısından Sulh Ceza Davaları (Adalet 2010) Rengier R, Strafrecht Allgemeiner Teil (4. neu bearbeitete Auflage, C.H. Beck 2012) Roxin C, Strafrecht Allgemeiner Teil Band I (4. vollständig neu bearbeitete Auflage, C.H. Beck 2006) Roxin C, Strafrecht Allgemeiner Teil Band II (H. Beck 2002) Sarıtaş E, ‘Toplumsal Norm ve Ceza Yaptırımının Doğası Üzerine  [2013] 71 (1) İstanbul Üniversitesi Hukuk Fakültesi Mecmuası 1051-1108 Semiz Y, ‘Çevre Hakkı Kavramı ve Avrupa İnsan Hakları Mahkemesi nin Çevre Hakkına Yaklaşımı  [2016] T.C. Galatasaray Üniversitesi Sosyal Bilimler Enstitüsü Kamu Hukuku Anabilim Dalı Yayımlanmamış Doktora Tezi Soner Baykal C, ‘Reşit Olmayanla Cinsel İlişki Suçu  [2019] Yayımlanmamış Yüksek Lisans Tezi, Galatasaray Üniversitesi Sosyal Bilimler Enstitüsü Kamu Hukuku Ana Bilim Dalı İstanbul Soyaslan D, Ceza Hukuku Özel Hükümler (Güncelleştirilmiş 12. Baskı, Adalet 2018) Taner F G, Cinsel Özgürlüğe Karşı Suçlar (2. Baskı, Seçkin Yayıncılık 2017) Tezcan D, Erdem M R, Önok, M, Teorik ve Pratik Ceza Özel Hukuku (Güncellenmiş 19. Baskı, Seçkin 2021) Toroslu N, Cürümlerin Tasnifi Bakımından Suçun Hukuki Konusu (1. Bası, Sevinç Matbaası 1970) Türay A, ‘İhmal Suretiyle İcrai Hareketin Sınırlı Sayıda Olup Olmadığı Sorunsalı  [2020] XII (3) Yeditepe Üniversitesi Hukuk Fakültesi Dergisi 115-154 Uz A, ‘Türkiye de Çevre Hakkının Mülkiyet Hakkı ve Özel Teşebbüs Hürriyeti Üzerindeki Etkileri  [2008] 41 (3) Amme İdaresi Dergisi 99-124 Ünver Y, ‘Türk Maddi Ceza Hukukunda Cinsel Suçların Eleştirisel Olarak İncelenmesi  [2013] II. Slovenya Uluslararası Hukuk Sempozyumu “Cinsel Suçlar ve Evlilik Hukuku23-58 Ünver Y, Ceza Hukukuyla Korunması Amaçlanan Hukuksal Değer (Seçkin 2003) Yalçın Sancar T, Çok Failli Suçlar (Seçkin 1998) Yasemin Baba, ‘Haksızlık İçeriğindeki Azlığın Cezalandırma Üzerindeki Etkisi  [2017] Yayımlanmamış Doktora Tezi T.C. İstanbul Üniversitesi Sosyal Bilimler Enstitüsü Kamu Hukuku Anabilim Dalı İstanbul Hamamcı C, ‘Çevre ve Hukuk , [1983] 528 Prof  Fehmi Yavuz a Armağan 239–250. Yokuş Sevük H, Türk Ceza Hukuku Özel Hükümler (Adalet 2020) Hamide Zafer, Ceza Hukuku Genel Hükümler (7. Bası, Beta 2019) https://femen.org/about-us/ https://www.dwds.de http://www.dpsikiyatri.com/ https://www.cetad.org.tr/ https://www.lexico.com/definition/sexual_intercourse https://www.britannica.com/science/sexual-intercourse https://dictionary.cambridge.org/ https://www.webmd.com/ http://www.dpsikiyatri.com/hastaliklar1141.asp 278Hazal ALGAN CANSEVEN / Hayasızca Hareketler Suçu (TCK m. 225) https://www.cetad.org.tr/73/sik-sorulan-sorular/44/parafililer-cinsel-sapkinliklar www.corpus.com.tr https://karararama.yargitay.gov.tr/ https://www.jusline.at/gesetz/stgb/paragraf/218 https://www.fedlex.admin.ch/eli/cc/54/757_781_799/de https://juris.bundesgerichtshof de 279"
}