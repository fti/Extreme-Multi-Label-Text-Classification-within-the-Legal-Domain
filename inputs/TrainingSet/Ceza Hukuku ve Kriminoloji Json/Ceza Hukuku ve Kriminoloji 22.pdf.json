{
     "Tip": "Makale",
     "Dergi İsmi": "Ceza Hukuku ve Kriminoloji Dergisi",
     "Üniversite İsmi": "",
     "Gün": "29",
     "Ay": "11",
     "Yıl": "2018",
     "Cilt": "",
     "Sayı": "",
     "Başlık": "Hükme Bağlı Tutukluluk",
     "Title": "Detention on Remand",
     "Yazar İsmi": [
          "Abdullah Batuhan BAYTAZ"
     ],
     "Danışman İsmi": "",
     "Anahtar Kelimeler": [
          "Ceza muhakemesi hukuku",
          "tutuklama süreleri",
          "hükme bağlı - isnada bağlı tutuklama"
     ],
     "Keywords": [
          "Criminal procedure law",
          "time period of detention",
          "detention on remand - detention on accusation"
     ],
     "Özet": "Türk hukukunda azami tutukluluk süresi Ceza Muhakemesi Kanunu nun 102. maddesinde kaleme alınmıştır. İlgili maddede kaleme alınan azami süreler, ceza muhakemesi sürecinin tamamı için geçerlidir. Ancak Yargıtay ve Anayasa Mahkemesi nin tutuklamanın azami süresine ilişkin verdikleri kararlarında, tutukluluğu isnada bağlı tutukluluk – hükme bağlı tutukluluk şeklinde ikiye ayırmaktadır. Bu ayrıma göre, ilk derece mahkemesinin kararı vermesine kadar geçen sürede yapılan tutuklamaya isnada bağlı tutukluluk” şeklinde nitelendirilmektedir. İlk derece mahkemesince kararın verilmesiyle kararın kesinleşmesine kadar geçen süre zarfındaki tutuklamaya ise hükme bağlı tutuklama denilmektedir. Stollenwerk kararında, AİHM, kişinin hürriyetinin, ortada herhangi bir mahkûmiyet kararı olmaksızın sınırlanmasına sebebiyet veren tutuklama koruma tedbiri bakımından üye ülkelerin kendi iç hukuklarında sözleşmeye göre daha iyi şartlara sahip olması halinde, sözleşme hükümlerini değil, sözleşemeden daha ileri koruma sağlayan iç hukuk kurallarının dikkate alınması gerektiğine karar vermiştir. Bu bağlamda isnada bağlı tutukluluk, hükme bağlı tutukluluk ayrımı, Anayasa Mahkemesi nin, Yargıtay ın tutuklamaya yönelik kararlarıyla birlikte AİHM nin Stollenwerk kararının dikkate alınması suretiyle incelenecektir.",
     "Abstract": "The maximum period of detention in Turkish law is regulated under Article 102 of the Penal Procedure Code. These periods apply to the whole penal procedure process. In the decisions of the Court of Cassation and the Constitutional Court on detention issues, they subdivide the detention. Detention on accusation refers to the detention that is given during the investigation and first instance period. Detention on remand refers to the detention that is given upon appeal and during the cassation period. With regards to the Stollenwerk decision, it is necessary to determine whether domestic law and/or the European Convention on Human Rights provide further protection. It is crucial to state that detention on remand is not regulated under the Turkish PPC and it means that the time limitation of the detention includes the whole penal procedure process. According to the regulation of Turkish PPC on detention, it is not possible to render a detention decision without a time limitation. In this regard, the PPC Article 102 provides further protection rather than the convention. Therefore, the domestic law s norm should be applied instead of the convention.",
     "Metin": "Türk hukukuna ilk olarak Yargıtay Ceza Genel Kurulu nun 2011 yılında verdiği kararıyla giren hükme bağlı tutukluluk kavramı, bu çalışmanın esas konusudur.   Tutuklamaya ilişkin süreler CMK nun 102. maddesinde açık bir şekilde kaleme alınmışsa  da,  yukarıda  belirtilen  Yargıtay  Ceza  Genel  Kurul  kararıyla,  ilgili düzenlemedeki azami sürelerin yalnızca ilk derece mahkemesinde yapılan yargılama için geçerli olduğu ve ilgili maddenin esasen yalnızca isnada bağlı tutukluluğa ilişkin süreleri düzenlediği ifade edilmiştir. Dolayısıyla CMK nun 102. maddesinde kaleme alınan azami süreler, ilk derece mahkemesi tarafından verilen karar sonrasında geçerliliğini yitirmekte ve artık ortada kişinin hakkında bir hüküm olmasından dolayı tutuklama tedbiri, hükme bağlı tutukluluk olarak zikredilmektedir. Kişinin üzerine atılı suç isnadının ilk derece mahkemesinin verdiği karara dayanmasıyla tutuklamanın niteliğinin değişmesi söz konusu olmakta ve artık tutukluluk isnada değil, ilk derece mahkemesinin  verdiği  hükme  bağlı  olarak  devam  etmektedir.  Bu  niteliğin değişmesiyle artık isnada bağlı değil, hükme bağlı tutukluluktan bahsedileceği ve kişi hakkında herhangi bir azami süre sınırı olmadan tutuklama tedbirinin uygulanabileceği belirtilmiştir. 1  Yargıtay Ceza Genel Kurulunun 12.04.2011 tarih, 2011/1-51 Esas ve 2011/42 Kara numaralı kararı. 2  Hakan Hakeri and Yener Ünver, Ceza Muhakemesi Hukuku, (12. Ed, Adalet Yayınevi, Ankara 2017) 372. 3  Nur Centel and Hamide Zafer, Ceza Muhakemesi Hukuku, (13th Ed. Beta Yayınları, İstanbul, 2016) 377. 135Ceza Hukuku ve Kriminoloji Dergisi-Journal of Penal Law and Criminology 2018; 6(2):133-153   Yargıtay Ceza Genel Kurulu tarafından AİHM içtihatlarına dayanılarak verilen ve tamamen CMK nuna aykırı olan isnada bağlı tutukluluk/ hükme bağlı tutukluluk ayrımını, Anayasa Mahkemesi de kendi kararlarında benimsemiş ve bu düşünce minvalinde kararlar vermiştir.   Bu çalışmada üzerinde durulmak istenilen husus, tutuklamanın genel çerçevesini ortaya koyduktan sonra, CMK nun tutuklama sürelerine ilişkin sistemini ve bu sistemle bağlı olarak Yargıtay ve Anayasa Mahkemesi tarafından kabul edilen ve dolayısıyla uygulamada geçerli olan isnada bağlı tutukluluk, hükme bağlı tutukluluk ayrımını tartışmaktır.   2. Tutuklama Kavramı ve Hukuki Dayanak   Kişi hakkında kesinleşmiş bir hüküm olmamasına rağmen, kişinin hürriyetini geçici bir süreyle sınırlayan tutuklama, ceza muhakemesindeki en ağır koruma tedbiri olarak karşımıza çıkmaktadır. Sonucu itibariyle son derece ağır bir tedbir olan tutukluluk hem anayasamızda hem de ceza muhakemesi kanununda sıkı şartlara tabi tutulmakta ve ayrıntılı olarak düzenlenmektedir. İç hukukun yanı sıra AİHS de tutuklama koruma tedbirine ilişkin hükümler ihtiva etmektedir.   AİHS nin özgürlük ve güvenlik hakkı başlıklı 5. maddesinde kişinin özgürlük hakkının keyfi sınırlamalara karşı korunması arzulanmaktadır. Bu bağlamda, kişi hakkında verilecek tutuklama kararının muhakkak kanuni olması gerekmekte olup, tutuklamanın şartlarının kanunda gösterilmesi gerekmektedir.   Anayasamızın temel hak ve hürriyetlerin sınırlanmasına ilişkin 13. maddesinde, temel hak ve özgürlüklerin, özlerine dokunulmaksızın Anayasada belirtilen sebeplere bağlı olarak ancak kanunla sınırlanabileceği belirtilmektedir. Bu hükme bağlı olarak yine Anayasanın kişi hürriyeti ve güvenliği başlıklı 19. maddesinde, suçluluğu hakkında kuvvetli belirtiler bulunan kişilerin, hürriyetlerinin ancak kaçmalarını, delillerini yok etmesini ve değiştirmesini önlemek amacıyla veya bu hususlar gibi tutuklamayı zorunlu kılan ve kanunda gösterilen diğer hallerde hâkim kararıyla kısıtlanabileceği ifade edilmiştir. 4  YCGK, 12.04.2011 tarih, 2011/1-51 Esas ve 2011/42 Karar No lu Kararı, Ramazan Aras Ind. App. No 2012/239 (AyMK 02.07.2013); Korcan Pulatsü Ind. App. No 2012/726 (AyMK, 02.07.2013). 5  Hakan and Ünver, (n 2) 351. 6  Cumhur Şahin, Ceza Muhakemesi Hukuku I (8. Ed. Seçkin Yayıncılık, İstanbul 2017) 290. 7  Nur Centel, ‘İnsan Hakları Avrupa Mahkemesi Kararları Işığında Tutuklama Hukukuna Eleştirel Yaklaşım  Marmara Üniversitesi Hukuk Fakültesi Hukuk Araştırmaları Dergisi, C 17, S-2, 50. 136Abdullah Batuhan BAYTAZ  / Hükme Bağlı Tutukluluk   Son olarak ise, tutukluluk Ceza Muhakemesi Kanunu madde 100 vd. son derece ayrıntılı bir şekilde düzenlenmiştir.   3. Tutuklamanın Hukuki Niteliği, Amacı ve Şartları   Ceza  yargılamasında  maddi  gerçeğe  ulaşılmasına  yardımcı  olan  ve  sürecin sonunda verilen kararın infaz edilebilirliğini sağlamaya yönelik, henüz ortada bir hüküm yokken kişinin temel bir hakkına geçici müdahalede bulunmayı gerektiren tedbirlere,  koruma  tedbiri  denilmektedir.  Tutuklama  da,  henüz  kişi  hakkında kesinleşmiş  bir  hüküm  olmamasına  rağmen,  CMK nunda  öngörülen  şartların gerçekleşmesi  durumunda,  kişi  hürriyetini  geçici  olarak  sınırlayan  bir  koruma tedbiridir. Dolayısıyla kanun koyucu tarafından koruma tedbiri olarak kaleme alınan tutuklama, asla cezalandırma amacıyla uygulanmamalıdır. Aksi bir uygulama, gerek AİHS ne, gerek Anayasamıza ve gerekse CMK nuna aykırı olacaktır.   Tutuklamanın iki amacı mevcuttur. Buna göre tutuklamayla arzulanan amaçların ilki, maddi gerçeğe ulaşmak için gerekli olan delillerin ortadan kaldırılmasının önüne geçmek, yani delilleri muhafaza edebilmektedir. Diğer bir amaç ise, şüpheli/sanığın muhakeme sürecinde kaçmasına engel olmak ve buna bağlı olarak yargılamanın sonunda verilecek olan kararın infaz edilebilirliğini sağlamaktır.   Tutuklamanın şartlarını maddi şartlar ve şekli şartlar olarak ikiye ayırabiliriz. Çalışmanın konusu tutukluluk süresi olmasından dolayı tutuklamanın şartlarından kısa bir şekilde bahsedilmesiyle yetinilecektir.   Tutuklamanın  maddi  şartları  CMK nun  100.  maddesinde  belirtildiği  üzere kuvvetli suç şüphesinin varlığını gösteren somut delillerin bulunması ve tutuklama nedenlerinden  birinin  bulunmasıdır.  Tutuklama  nedeninden  anlaşılması  gereken husus, şüpheli/sanığın kaçma veya delilleri karartma şüphesidir.   Tutuklama için gerekli olan ikinci şart ise, yukarıda da ifade edildiği üzere tutuklama nedenlerinden birinin mevcut olmasıdır. CMK nun 100. maddesinin 2. fıkrasında tutuklama nedenleri, kaçma ve delilleri karartmaya yönelik kuvvetli şüphedir. 8  Veli Özer Özbek, Koray Doğan, Pınar Bacaksız and İlker Tepe, Ceza Muhakemesi Hukuku, (11. Ed. Seçkin Yayıncılık, Ankara 2018) 263. 9  Metin Feyzioğlu and Güneş Okuyucu Ergün, ‘Türk Hukukunda Tutuklulukta Azami Süre  Ankara Üniversitesi Hukuk Fakültesi Dergisi, C, S, Yıl: 2010, 37. 10  Feridun Yenisey and Ayşe Nuhoğlu, Ceza Muhakemesi Hukuku (6. Ed. Seçkin Yayıncılık, İstanbul 2018) 345. 11  Ünver and Hakeri, (n 2) 351. 137Ceza Hukuku ve Kriminoloji Dergisi-Journal of Penal Law and Criminology 2018; 6(2):133-153   Tutuklama kararının verilmesine ilişkin şekli şartlar ise, tutuklama yasağının bulunmaması, şüpheli veya sanığın hazır bulunması, sanığı güvence belgesinin verilmemiş olması, orantılı olması ve hakim/mahkeme kararının bulunmasıdır.   4. Tutuklama Süresi   4.1. Genel Olarak   Tutuklama,  şüpheli/sanığın  hakkında  kesinleşmiş  bir  mahkumiyet  kararı olmaksızın  hürriyetlerinin  sınırlandırılmasına  neden  olmasından  dolayı  en  ağır koruma tedbiridir. Dolayısıyla tutuklama, soruşturmanın tehlikeye düşmesi başka bir tedbirin uygulanması suretiyle engellenemiyorsa, ancak o halde istisnai olarak uygulanması gereken bir tedbirdir.   O kadar ki, tutuklama tedbirinin kaleme alındığı CMK nun 100. maddesinin 1. fıkrasının  ilk  cümlesinde  kullanılan  tutuklama  kararı  verilebilir  ibaresi göstermektedir ki, tutuklama şartları gerçekleştiğinde uygulanması zorunlu olan bir tedbir değildir. Zira yukarıda da ifade edildiği üzere tutuklama istisnai olarak uygulanan  bir  tedbirdir.  Bundan  dolayıdır  ki,  tutuklamaya  yönelik  kanunda öngörülen tüm şartlar gerçekleşmiş olsa dahi hakim veya mahkeme tutuklama kararı vermeyebilecektir.   Bu kadar sert ve ayrıntılı olarak kaleme alınan ve istisnai bir düzenleme olduğu kabul edilen tutuklama tedbirinin herhangi bir süreye tabi olmaksızın sınırsız süreyle uygulanması düşünülemez. Aksi durum kanun koyucunun tutuklama tedbirine ilişkin koyduğu sisteme de aykırı olacaktır.   Tutuklama diğer koruma tedbirlerinde olduğu gibi geçici bir tedbir olup, bu tedbire karar verilmesinden belirli bir süre sonra bu tedbirin uygulanmasına son verilmesi  gerekmektedir.  Bu  bağlamda  hakkında  tutuklama  koruma  tedbirine hükmedilmesi suretiyle özgürlüğünden yoksun bırakılan kişilerin makul sürede yargılanma ve salıverilme hakkı söz konusu olup, bu hak AİHS nin 5. maddesinin 3. 12  Ünver and Hakeri, (n 2) 351. 13  Yenisey and Nuhoğlu, (n 10) 348. 138Abdullah Batuhan BAYTAZ  / Hükme Bağlı Tutukluluk fıkrasında ve Anayasamızın 19. maddesinin 7. fıkrasında kaleme alınmıştır.   AİHS ve Anayasada yer alan bu düzenlemelerin ışığında kanun koyucu, son derece  ağır  sonuçları  olan  tutuklama  koruma  tedbirinin  sınırsız  bir  şekilde uygulanmaması  bakımından  tutuklamanın  azami  sürelerini  CMK nun  102. maddesinde kaleme almıştır. Bu düzenlemeye göre, ağır ceza mahkemesi görevine girmeyen suçlar bakımından tutukluluk süresinin en fazla bir yıl olarak belirleyen kanun koyucu, bu sürenin zorunlu hallerin varlığı halinde en fazla altı ay daha uzatılabileceğini belirtmiştir. Dolayısıyla ağır ceza mahkemesinin görev alanına girmeyen suçlar bakımından tutukluluk süresi azami bir yıl altı aydır.   Ağır ceza mahkemesinin görev alanına giren suçlar bakımından ise, tutukluluk süresinin sınırı 2 yıl olarak belirlenmiş olup, bu sürenin zorunlu hallerin varlığı halinde 3 yıl daha uzatılabileceği düzenlenmiştir. Ancak 2017 yılının ağustos ayında 694 sayılı KHK ile bu düzenlemeye ek bir cümle getirilmiştir. Bu ek cümleye göre TCK nun İkinci Kitap Dördüncü Kısım Dördüncü, Beşinci, Altıncı ve Yedinci Bölümünde tanımlanan suçlar ile Terörle Mücadele Kanunu kapsamına giren suçlar bakımından zorunlu uzatma süresi 3 yıldan 5 yıla çıkarılmıştır.   Dolayısıyla ağır ceza mahkemesinin görev alanına giren suçlar bakımından azami tutuklama süresi bakımından ikili bir durum söz konusudur. Buna göre TCK nun İkinci Kitap Dördüncü Kısım Dördüncü, Beşinci, Altıncı ve Yedinci Bölümünde tanımlanan suçlar ile Terörle Mücadele Kanunu kapsamına giren suçlar bakımından tutuklama süresi 2 yıl olup, bu süre zorunlu hallerde 5 yıl daha uzatılarak, azami 7 yıllık tutuklama süresi öngörülmüştür.   Yukarıda belirtildiği üzere kanun koyucu, ağır ceza mahkemesinin görev alanına giren suçlar bakımından tutuklama süresini 2 yıl olarak belirlemiş olup, gerektiği takdirde tutuklama sürenin 3 yıl daha uzatılabileceğine müsaade etmiştir. Doktrindeki 14  European Convention on Human Rights Art. 5/3; İşbu maddenin 1.c fıkrasında öngörülen koşullar uyarınca yakalanan veya tutulan herkesin derhal bir yargıç̧ veya yasayla adli görev yapmaya yetkili kılınmış̧ sair bir kamu görevlisinin önüne çıkarılması zorunlu olup, bu kişi makul bir süre içinde yargılanma ya da yargılama süresince serbest bırakılma hakkına sahiptir. Salıverilme, ilgilinin duruşmada hazır bulunmasını sağlayacak bir teminat şartına bağlanabilir. 15  Tutuklanan kişilerin, makul süre içinde yargılanmayı ve soruşturma veya kovuşturma sırasında serbest bırakılmayı isteme hakları vardır. Serbest bırakılma ilgilinin yargılama süresince duruşmada hazır bulunmasını veya hükmün yerine getirilmesini sağlamak için bir güvenceye bağlanabilir. 16  Hasan Sınar, Ceza Muhakemesi Hukukunda Tutuklama, (On İki Levha Yayıncılık, İstanbul 2016) 311. 139Ceza Hukuku ve Kriminoloji Dergisi-Journal of Penal Law and Criminology 2018; 6(2):133-153 destekçilerin yanı sıra Yargıtay ve Anayasa Mahkemesi kararlarında da kabul gören bu görüşe göre, azami tutuklama süresi 2 yıl + 3 yıl olmak üzere toplamda 5 yıl olarak kabul edilmektedir.   Tutuklama süresine ilişkin doktrinde mevcut olan diğer görüş ise, ağır ceza mahkemesinin görev alanına giren suçlar bakımından tutuklama süresine ilişkin CMK nun 102. maddesinde yer alan …uzatma süresi üç yılı geçemez. ibaresinin sanık lehine yorumlanması gerektiği yönündedir. Bu görüşe göre uzatma süresinin üç yılı geçemeyecek olması şeklindeki ifade uzatmanın süresini değil, sürenin uzatılması suretiyle ortaya çıkan azami süreyi belirtmektedir. Buna göre tutuklamanın azami süresi 2 yıl + 1 yıl olmak üzere toplamda 3 yıl olarak kabul edilmektedir.   Belirtmek gerekir ki ilgili düzenlemede belirtilen azami sürenin dolmasıyla derhal tahliye kararı verilmesi gerekmektedir. Bu sürenin ilk derece mahkemesinde dolması halinde tahliye kararını ilk derece mahkemesi, istinaf aşamasında ise, Bölge Adliye Mahkemesi ve son olarak Yargıtay aşamasında ise, ilgili Yargıtay dairesi veya Yargıtay Ceza Genel Kurulu tarafından verilecektir.   Bu noktada kişi hakkında birden fazla tutuklama kararı mevcut olduğunda, tutuklama süresinin nasıl uygulanması gerektiğinin üzerinde durulması gerekmektedir. Gerçekten kanun koyucunun istisnai bir durum olarak uygulamasını sınırladığı tutukluluk koruma tedbiri bakımından getirilen bu azami sürelerin, kişi hakkında bir başka suça ilişkin verilecek başka bir tutukluluk kararıyla kolayca aşılma ihtimali söz konusudur. Buna göre A ve B suçundan aynı dosyada yargılanan sanık hakkında A suçundan verilen 17  Bahri Öztürk, Durmuş Tezcan, Mustafa Ruhan Erdem, Özge Sırma Gezer, Yasemin Saygılar Kırıt, Özdem Özaydın, Esra Alan Akcan and Efser Erden Tütüncü, Nazari ve Uygulamalı Ceza Muhakemesi Hukuku (10. Ed., Seçkin Yayıncılık, İstanbul 2016) 413; Şahin, (n 6) 308 ; Ünver and Hakeri, (n 2) 367. 18  Maddedeki düzenlemeye göre; ağır ceza mahkemesinin görev alanına girmeyen suçlarda tutukluluk süresi bir yılı, zorunluluk halindeki uzatmalar ile birlikte en çok bir yıl altı ayı, ağır ceza mahkemesinin görev alanına giren suçlar bakımından iki yılı, zorunlu hallerdeki uzatmalar ile birlikte ise en çok beş yılı geçemeyecektir. Yargıtay Ceza Genel Kurulu, 12.04.2011 tarih ve 2011/1-51 Esas ve 2011/42 Karar no lu Kararı. 19  34. 5271 sayılı Kanun un 102. maddesinin (2) numaralı fıkrasında, ağır ceza mahkemesinin görevine giren işlerde tutukluluk süresinin en çok iki yıl olduğu ve bu sürenin zorunlu hallerde gerekçesi gösterilerek uzatılabileceği, ancak uzatma süresinin toplam üç yılı geçemeyeceği belirtilmiştir. Buna göre uzatma süreleri dâhil toplam tutukluluk süresinin azami beş yıl olabileceği anlaşılmaktadır. Veli Küçük Ind. App. No 2013/6099 (AyMK, 06.07.2014 tarih); Also see Murat Narman Ind. App. No 2012/1137 (AyMK, 02.07.2013). 20  Sınar, (n 16), s. 329, Özbek and Doğan and Bacaksız and Tepe, (n 8) 284; Nurullah Kunter and Feridun Yenisey and Ayşe Nuhoğlu, Muhakeme Hukuku Dalı Olarak Ceza Muhakemesi Hukuku (18. Ed. Beta Yayınevi, İstanbul 2010) 955. 21  Feyzioğlu and Okuyucu Ergün, (n 9) 56. 140Abdullah Batuhan BAYTAZ  / Hükme Bağlı Tutukluluk tutuklamanın azami süresi dolmasına rağmen, kişinin tutukluluğunun devam etmesi için B suçundan tutuklanmasının, daha sonrasında da C suçundan tutuklanmasının önünde kanuni bir engel yoktur. Nitekim kanun koyucu birden fazla tutuklama kararının bulunması halinde nasıl hareket edileceğine ilişkin bir düzenlemeyi kaleme almamıştır.   Bu noktada Anayasa Mahkemesi tarafından verilen kararda, bağlantılı davalarda aynı sanık için verilen birden fazla tutuklama kararı yerine getirilirken, ağır ceza mahkemesinin  görevine  giren  suçlarda  uzatmalarla  toplam  tutukluluk  süresini aşmaması gerektiği ifade edilmiştir. Bu durum hukuk devleti ilkesinin bir gereği olup, bu ilke kapsamında mahkemenin bireyin makul bir süre içinde yargılama ve hukuki  statüsünü  ortaya  koyma  yükümlülüğü  vardır. Anayasa  Mahkemesinin yaptığı bu yorumun aynı sanığın bağlantılı, bağlantısız tüm dosyaları bakımından uygulanması gerektiğinin ifade edilmesi gerekir.   Dolayısıyla belirtmek gerekir ki, bir kişinin hakkında birden fazla suçtan yargılama yapılması durumunda tüm suçlardan ayrı ayrı tutuklanması ve sürelerin birbirlerine eklenerek kişinin azami sürelerin üzerinde bir tutukluluk yaşamasına sebebiyet vereceğinden Anayasa Mahkemesinin bağlantılı suçlar bakımından verdiği kararın bağlantılı olsun olmasın tüm davalar bakımından uygulanması yerindedir.   4.2. Tutuklama Süresinin Uygulanması   4.2.1. Ceza Muhakemesi Kanununun Sistematiği    CMK nun 102. maddesinde kaleme alınan tutukluluk süreleri bakımından esas dikkate  alınması  gereken  husus,  tutuklama  sürelerinin  hesaplanmasıdır.  Bu 22  5271 sayılı Kanun un 102. maddesinde soruşturma ve kovuşturma evrelerinde kişilerin tutulabileceği azami kanuni süreler düzenlenmiştir. Madde metninde, ağır ceza mahkemesinin görevine giren ve girmeyen işler bakımından bir ayrıma gidilmiştir. Bireyler hakkındaki birden fazla suça ilişkin soruşturma ve kovuşturmaların bir dosya üzerinden yürütülmesi veya bir dosyada birleştirilmiş olması halinde bu soruşturma ve kovuşturmaların belli bir bütünlük içinde yürütüleceği göz önüne alındığında, uygulanan bir tutuklama tedbirinin soruşturma ve kovuşturmaların tamamı açısından sonuç doğuracağı açıktır. Bu nedenle azami tutukluluk süresinin kişinin yargılandığı dosya kapsamındaki tüm suçlar açısından en fazla beş yıl olması gerektiği anlaşılmaktadır. Tutuklama tedbiri, bir yaptırım olmadığından aynı dosya kapsamındaki her bir suç için azami tutukluluk süresinin ayrı ayrı hesaplanması kabul edilemez. Suç ve sanık sayısı, davanın karmaşık olması gibi etkenler tutukluluk süresinin makul olup olmadığı konusundaki değerlendirmede ele alınabilecek faktörler olup kanuni tutukluluk süresinin belirlenmesinde esas alınmaları mümkün değildir. Normun lafzı ve amacı, tutuklama tedbirinin ceza adalet sistemi içerisindeki yeri ve 5271 sayılı Kanun un 102. maddesindeki düzenleme ile kişi özgürlüğüne yönelik sınırlamaların dar yorumlanması hususları birlikte değerlendirildiğinde aksine bir sonuca varmak mümkün görünmemektedir. Burak Döner Ind. App. No 2012/521 (AyMK, 02.07.2013). 23  Halit Dönmez, ‘CMK 102 deki Tutukluluk Süresiyle İlgili Değerlendirme  Ankara Barosu Dergisi, Y, S 2010/4, 197. 24  Centel and Zaferi, (n 3) 391. 141Ceza Hukuku ve Kriminoloji Dergisi-Journal of Penal Law and Criminology 2018; 6(2):133-153 bakımından tartışılması gereken nokta, belirtilen bu azami sürelerin ilk derece mahkemesinde yapılan yargılama boyunca mı geçerli olduğu, yoksa istinaf ve temyiz aşamalarını da kapsayacak şekilde mi uygulanacak olduğudur.   Ceza Muhakemesi Kanununun sistematiğine göre, ceza muhakemesi süreci; suç işlendiğine dair şüphenin yetkili makamlarca öğrenilmesiyle başlamakta ve kişinin hakkında verilen kararın kesinleşmesiyle son bulmaktadır. Tüm bu ceza muhakemesi süreci kendi içerisinde soruşturma ve kovuşturma aşaması olarak iki esas bölüme ayrılmıştır. Soruşturma aşaması ihbar veya şikâyetin ilgili makamlara ulaşmasından iddianamenin kabul edilmesine kadar geçen süreyi tanımlarken, kovuşturma aşaması, iddianamenin kabul edilmesinden kişi hakkında verilen hükmün kesinleşmesine kadar geçen süreyi tanımlar. Dolayısıyla kovuşturma aşamasının tanımından da kolayca anlaşılacağı üzere, kovuşturma aşaması ilk derece mahkemesinde yapılan yargılamanın yanı sıra, istinaf ve temyiz safhalarını da kapsamaktadır.   Ayrıca CMK nun 2. maddesinde yer alan diğer bir tanıma göre, soruşturma aşamasında hakkında suç şüphesi altında bulunan kişiye şüpheli denilmekte iken, hakkında suç şüphesi bulunan kişiye kovuşturma aşamasında sanık denilmektedir. Yine hakkında suç isnadı olan kişinin ilk derece mahkemesi aşamasındaki sıfatı olan sanıklık, kararın kesinleşmesine kadar geçerli olup, kişi, istinaf ve temyiz aşamalarında da sanık sıfatına sahip olmaya devam etmektedir.   Yukarıdaki  açıklamalar  ışığında  Ceza  Muhakemesi  Kanunun  sistematiğinde kovuşturma aşaması sanığın hakkında verilen kararın kesinleşmesiyle son bulacak ve dolayısıyla kişi sanık sıfatını ancak hakkındaki kararın kesinleşmesiyle kaybedecektir. Bir  başka  ifadeyle  kişi,  iddianamenin  kabul  edilmesiyle  başlayan  kovuşturma aşamasında kazandığı sanık sıfatını ve bu sıfat dolayısıyla sahip olduğu hak ve yetkileri kovuşturma aşamasının sona erdiren kararın kesinleşmesine kadar kullanacaktır. Bu sıfata sahip olmasından ötürü üzerinde olan yükümlülükleri ise, yine bu aşamayı sona erdiren kararın kesinleşmesine kadar yerine getirmesi gerekmektedir.   Tüm bu açıklamalardan anlaşılacağı üzere, CMK nun sistemine göre ilk derece mahkemesinin sanık hakkında bir karar vermesi durumunda, kişinin sanık sıfatında bir değişiklik olmayacaktır. Dolayısıyla eğer kanunda açık bir şekilde istinaf veya 25  Ahmet Gökcen, Murat Balcı, Mehmet Emin Alşahin and Kerim Çakır, Ceza Muhakemesi Hukuku I, (2. Ed. Adalet Yayınevi, Ankara 2017) 54. 26  Bahri, Durmuş, Erdem, Sırma Gezer, Saygılar Kırıt, Özaydın, Alan Akcan and Erden Tütüncü, (n 17) 42. 142Abdullah Batuhan BAYTAZ  / Hükme Bağlı Tutukluluk temyiz aşaması bakımından sanık hakkında farklı bir hak, yetki ve yükümlülük düzenlenmediyse, ilk derece mahkemesinden yapılan yargılama sırasında sanığın sahip olduğu hak, yetki ve yükümlülükler bakımından herhangi bir farklılık söz konusu olmayacaktır.   CMK nunda  tutuklamada  azami  süreleri  düzenleyen  102.  maddenin  lafzına bakıldığında, sürelerin ceza muhakemesi sürecinin tamamı için geçerli olduğu açık bir şekilde ortadadır. Gerçekten madde metninde, ilk derece mahkemesi, istinaf, temyiz ayrımı olmadığı gibi, soruşturma ve kovuşturma aşaması için dahi bir ayrımın yapıldığına dair bir ibare yoktur. Kanun metni çok açık bir şekilde ilgili süreleri, suç bildiriminin yapılmasıyla başlayan ve kişi hakkında verilen kararın kesinleşmesiyle sona eren ceza muhakemesi sürecinin tamamı için düzenlenmiştir.   Aksi yönde bir uygulama hukuk devleti ilkesi bağdaşmayacağı gibi, CMK nun 102. maddesinde yer alan düzenlemenin anlamsız kılınması anlamına gelecektir. Yine belirtmek gerekir ki, tutuklama süresini uzatmak veya kısaltmak suretiyle belirleyecek yegane merci kanun koyucunun kendisinin olduğunu ve bu bağlamda yargı makamlarınca bir belirlenmenin yapılması son derece yanlış olacaktır.   4.2.1. Anayasa Mahkemesi ve Yargıtay ın Tutuklama Sürelerine Dair İçtihatları   Yukarıda ifade edildiği üzere kanun sistematiği açık bir şekilde göstermektedir ki, CMK nun 102. maddesinde kaleme alınan süreler tüm ceza muhakemesi sürecinin tamamı bakımından geçerlidir.   Bu netlik karşısında, Yargıtay ve Anayasa Mahkemesi kararlarında tutukluluk için CMK nun 102. maddesinde öngörülen azami sürelerin yalnızca ilk derece mahkemesi süresince geçerli olduğu, ilk derece mahkemesinin kararını vermesinden sonra istinaf ve temyiz aşamalarında bu sürenin geçerli olmadığı sonucuna varmışlardır. Kabul edilen bu görüşe göre, ilk derece mahkemesinin kararı vermesinden sonra, sanık hakkında verilen kararın kesinleşmesine kadar herhangi bir süreye tabi olmaksızın tutuklama koruma tedbiri uygulanabilecektir.   Gerek Yargıtay ve gerekse Anayasa Mahkemesi verdikleri kararlarda tutuklamayı ikiye ayırmaktadır. Buna göre, ilk derece mahkemesi aşamasındaki tutuklamayı hükme bağlı olmayan tutuklama veya isnada bağlı tutuklama olarak ifade edilmektedir. İlk  derece  mahkemesinin  kararı  vermesinden  sonra  tutuklama  kararının  istinaf aşamasında  veya  temyiz  sürecinde  mevcut  olan  tutuklamaya  ise,  hükme  bağlı tutukluluk olarak adlandırılmaktadır. 143Ceza Hukuku ve Kriminoloji Dergisi-Journal of Penal Law and Criminology 2018; 6(2):133-153   Yargıtay Ceza Genel Kurulu nun 12.04.2011 tarih, 2011/1-51 Esas ve 2011/42 Karar numaralı kararında, Ancak anılan maddede belirtilen tutukluluk sürelerinin hesabında yerel mahkeme tarafından hüküm verilinceye kadar geçen süre dikkate alınmalı, buna karşın yerel mahkeme tarafından hükmün verilmesinden sonra tutuklu sanığın  hükmen  tutuklu  hale  gelmesi  nedeniyle  temyizde  geçen  süre  hesaba katılmamalıdır; Zira hakkında mahkûmiyet hükmü kurulmakla sanığın atılı suçu işlediği  yerel  mahkeme  tarafından  sabit  görülmekte  ve  bu  aşamadan  sonra tutukluluğun dayanağı mahkûmiyet hükmü olmaktadır. Nitekim Avrupa İnsan Hakları Mahkemesi de AİHS nin 5. maddesinin uygul anmasına ilişkin verdiği kararlarında, tutuklulukla ilgili makul sürenin hesabında ilk derece mahkemesinin mahkûmiyet hükmünden sonra geçen süreyi dikkate almamaktadır. Somut olayda, 22.04.2005 tarihinde  tutuklanan  sanık  (D) nin  Ceza  Genel  Kurulu ndaki  inceleme  tarihi itibarıyla  CMK nın  102/2.  maddesinde  belirtilen  beş  yıllık  tutukluluk  süresinin dolduğu ve bu nedenle tahliyesine karar verilmesi gerektiği ileri sürülebilecek ise de, Yerel Mahkemenin hüküm tarihi olan 22.03.2010 tarihinde henüz beş yıllık sürenin dolmamış bulunması ve temyiz aşamasında geçen sürenin maddede yazılı azami tutukluluk süresinin hesabında dikkate alınmayacak olması nedeniyle, yasal olarak tahliyesine karar verme zorunluluğu bulunmamaktadır denilerek hükmen tutukluluk ile isnada bağlı tutukluluk ayrımı kabul edilmiştir.   Anayasa Mahkemesi ise, isnada bağlı tutukluluk, hükme bağlı tutukluluk ayrımına ilişkin görüşünü 2012/726 başvuru numaralı Korcan Pulatsü Başvurusu üzerine 02.07.2013 tarihinde verdiği kararın 33 numaralı paragrafında belirtmiştir. Buna göre; Ancak kişi serbest bırakılmadan yargılanmakta olduğu davada ilk derece mahkemesi kararıyla mahkûm olmuşsa, mahkûmiyet tarihi itibariyle de tutukluluk hali sona erer. Çünkü bu durumda kişinin hukuki durumu bir suç isnadına bağlı olarak  tutuklu  olma  kapsamından  çıkmaktadır.  Bireysel  başvuru  incelemesi açısından, tutuklamanın şartları ile mahkûmiyete hükmedilmesi arasındaki esaslı fark bunu gerektirir. Zira mahkûmiyete karar verilmiş olmakla, isnat olunan suçun işlendiği, bundan failin sorumlu olduğunun sübuta erdiği kabul edilmekte ve bu nedenle  sanık  hakkında  hürriyeti  bağlayıcı  cezaya  ve/veya  para  cezasına hükmedilmektedir. Mahkûmiyetle birlikte kişinin kuvvetli suç şüphesi ve bir tutuklama nedenine  bağlı  olarak  tutukluluk  hali  sona  ermektedir.  Bu  açıdan  mahkûmiyet kararının kesinleşmiş olması ayrıca gerekmez. Nitekim gerek AİHM, gerekse Yargıtay, mahkûmiyet kararı sonrası tutulma halini tutukluluk olarak nitelendirmemektedir. AİHM,  ilk  derece  mahkemesi  kararıyla  mahkûm  olan  bir  sanığın,  söz  konusu 144Abdullah Batuhan BAYTAZ  / Hükme Bağlı Tutukluluk mahkûmiyet kararından sonraki tutulmasını Sözleşme nin 5. maddesinin birinci fıkrasının  (a)  bendi  hükmü  uyarınca  mahkûmiyet  sonrası  tutma  olarak değerlendirmekte  ve  tutukluluk  süresinin  hesabında  dikkate  almamaktadır (Bkz. Solmaz / Türkiye, no. 27561/02, 16 Ocak 2007, §§ 23,24; Şahap Doğan / Türkiye, no.29361/07, 27 Mayıs 2010, § 26). Aynı yaklaşım Yargıtay Ceza Genel Kurulu tarafından da benimsenmektedir. Kurul, 12 Nisan 2011 tarihli ve E. 2011/151, K. 2011/42 sayılı kararında, hakkında mahkûmiyet hükmü kurulmakla sanığın atılı suçu işlediği yerel mahkeme tarafından sabit görülmekte ve bu aşamadan sonra tutukluluğun dayanağı mahkûmiyet hükmü olmaktadır. gerekçesiyle, temyizde geçen sürenin tutukluluk süresine dâhil edilmeyeceğine karar vermiştir.27.   Her iki yüksek mahkeme de tutuklamanın ikiye ayrılması ve CMK nun 102. maddesinde  kaleme  alınan  azami  sürelerin  yalnızca  ilk  derece  mahkemesinin yargılaması sırasında geçerli olduğuna dair bu kararlarına dayanak olarak AİHM nin içtihatlarını göstermiştir.   Sonuç olarak ifade etmek gerekir ki, her iki yüksek mahkemenin de verdikleri bu kararlardan anlaşılan husus, tutukluluk süresinin, yerel mahkemenin kararı vermesiyle artık  herhangi  bir  süreye  tabi  olmadan  süresiz  olarak  uygulanabileceğidir.  Bu düşünceye göre, ilk derece mahkemesi gerekçesiz olarak verdiği kısa karardan gerekçeli kararın açıklanmasına geçen süre de dahil olmak üzere, istinaf ve temyiz aşamalarında geçen tutuklamalar bakımından CMK nun 102. maddesinin geçerli olmayacaktır.   Her iki yüksek mahkeme tarafından verilen kararın doğruluğunu kabul ettiğimizde, karşımıza çıkacak bir diğer soru, ilk derece mahkemesince verilen karar Bölge Adliye Mahkemesi tarafından veya Yargıtay tarafından CMK nun 289. maddesinde yer alan mutlak bozma sebeplerinin varlığı halinde bozularak, dosyayı tekrar ilk derece mahkemesine göndermesi halinde durum ne olacaktır. Acaba tutukluluk süresi kaldığı yerden devam mı edecek, yoksa bozulmuş olsa da ortada daha önceden verilmiş kararın olmasından dolayı herhangi bir süreye tabi olmadan devam mı edecektir.   Belirtmek gerekir ki, istinaf mahkemesi veya temyiz mahkemesi tarafından verilecek mutlak bozma sebeplerine dayanan bozma kararları dosyada verilen hüküm kaldırılmakta  ve  yeniden  bir  hüküm  kurulması  için  ilk  derece  mahkemesine 27  Kocan Pulatsü Ind. App. No 2012/726 (AyMK, 02.07.2013); Also see Hamit Kaya Ind. App. No 2012/338 (AyMK, 02.07.2013). 145Ceza Hukuku ve Kriminoloji Dergisi-Journal of Penal Law and Criminology 2018; 6(2):133-153 gönderilmesine sebebiyet vermektedir. Dolayısıyla burada tutuklamaya ilişkin süre, kaldığı  yerden  devam  edecektir.  Zira  artık  ortada  bir  hüküm  olmayacağından tutukluluk  hükme  bağlı  değil,  isnada  bağlı  tutukluluk  olarak  varlığına  devam edecektir.   4.3. AİHM nin Tutuklama Süresine İlişkin İçtihatları   Avrupa İnsan Hakları Sözleşmesinin 5. maddesinde kişi özgürlüğünün keyfi sınırlamalara karşı korunması düzenlenmiştir. Bu düzenleme, kişi özgürlüklerinin hangi hallerde sınırlanabileceğini ortaya koymaktadır. Tutuklama koruma tedbiri de AİHS nin 5. maddesi bağlamında kişi özgürlüklerinin sınırlanabileceği bir istisna olarak karşımıza çıkmaktadır.   Bu düzenlemeye göre, tutuklama koruma tedbiriyle kişinin hukuka uygun olarak özgürlüğünün  sınırlanabilmesi  için  öncelikle  tutuklamanın  kanuni  olması gerekmektedir. Buradaki ifadeden anlaşılması gereken husus, sözleşmenin, tutuklama koruma tedbirine ilişkin şartlar bakımından ulusal hukuka atıf yapmasıdır. Buna göre bir  tutuklama  işleminin  hukuka  uygunluk  değerlendirilmesinde  o  ülkenin  iç hukukunun dikkate alınması gerekmektedir.   Çalışmanın kapsamı bakımından AİHM nin tutuklamanın tüm şartlarına ilişkin değil, yalnızca tutuklama süresine ilişkin kararları üzerinde durulacaktır.   Bu bağlamda tutuklamanın süresi bakımından üzerinde durulması gereken husus, tutuklamada makul süredir. Bu noktada AİHM, tutuklamanın bir koruma tedbiri olduğu, bu tedbirin asla bir cezaya dönüşmemesi gerektiğini söylemekte ve bu şekilde bir uygulamanın sözleşmenin ihlali anlamına geleceğini ifade etmektedir. Gerçekten tutuklama  süresi,  masumiyet  karinesiyle  son  derece  bağlantılıdır.  Dolayısıyla, henüz hakkında kesinleşmiş bir yargı kararı olmayan herkesin masum olduğu dikkate alındığında, tutuklamanın masum bir kişinin özgürlüğünün sınırlanması anlamına geleceğinden, tutuklama tedbirinin makul süreleri aşmaması gerekmekte, aksi durum sözleşmenin ihlali anlamına gelmektedir.   Tutuklama süresinin makul süreyi aşmaması gerektiği AİHS nin 5. maddesinin 3. 28  Case of Letellier v. France App. No 12369/86 (ECHR 26 June 1991) 146Abdullah Batuhan BAYTAZ  / Hükme Bağlı Tutukluluk fıkrasında belirtilmiştir. Buna göre, sözleşme açısından tutukluluk süresi için önemli olan husus, makul süredir.   Mahkemenin 1968 yılında vermiş olduğu Wemhoff – Almanya kararında ortaya koyduğu içtihada göre, tutuklamada makul sürenin değerlendirilmesinde dikkate alınacak zaman diliminin başlangıcı fiilen tutuklama anıdır. Bu sürenin sona erme anı ise, kişinin fiilen serbest bırakıldığı veya ilk derece mahkemesinin verdiği mahkûmiyet kararının tefhim veya tebliğine kadardır. İlk derece mahkemesinin mahkûmiyet kararından sonraki tutukluluk bakımından ise 5 inci maddenin 1 inci fıkrasının a bendi uygulanmaktadır. Dolayısıyla tutuklama, isnada bağlı tutma niteliğine sahip olan bir işlem iken, ilk derece mahkemesinin verdiği karar ile hükme bağlı tutma niteliği kazanacaktır.   Görüldüğü üzere mahkeme kararlarında tutukluluk süresi hesaplanması kişinin fiilen tutuklama anında başlayacak ve kişinin fiilen serbest bırakıldığı ana kadar veya ilk derece mahkemesinin verdiği mahkûmiyet kararının tefhim veya tebliği ile sona erecektir. İstinaf ve temyiz gibi yargılama dereceleri mahkemenin içtihatlarına göre bu süreye tabi değildir.   Ancak mahkeme, özellikle son dönemde içtihatlarını değiştirme eğilimindedir. Bu eğilime göre mahkeme, iç hukukun sözleşemeye göre daha ileri bir koruma sağlaması halinde, ihlalin var olup olmadığı hususundaki araştırmasını sözleşme normlarına göre değil, iç hukuk normlarına göre yapmaktadır. Zira AİHS nin 53. maddesinde yer alan Bu Sözleşme hükümlerinden hiçbiri, herhangi bir Yüksek Sözleşmeci Tarafın yasalarına ve onun taraf olduğu başka bir Sözleşme uyarınca tanınmış̧ olabilecek insan hakları ve temel özgürlükleri sınırlayacak veya onları ihlal 29  European Convention on Human Rights Art. 5/3: İşbu maddenin 1.c fıkrasında öngörülen koşullar uyarınca yakalanan veya tutulan herkesin derhal bir yargıç veya yasayla adli görev yapmaya yetkili kılınmış̧ sair bir kamu görevlisinin önüne çıkarılması zorunlu olup, bu kişi makul bir süre içinde yargılanma ya da yargılama süresince serbest bırakılma hakkına sahiptir. Salıverilme, ilgilinin duruşmada hazır bulunmasını sağlayacak bir teminat şartına bağlanabilir. 30  Case of Wemhoff v. Germany App. No 2122/64 (ECHR 27 June 1968) http://jurnalul.ro/media/file/ CASE%20OF%20WEMHOFF%20v_%20GERMANY.pdf . 31  European Convention on Human Rights Art. 5/1-a: Kişinin, yetkili bir mahkeme tarafından verilmiş mahkumiyet kararı sonrasında yasaya uygun olarak tutulması. 32  Case of Wemhoff v. Germany App. No 2122/64 (ECHR 27 June 1968), Case of B. v. Austria App. No 11968/86 (ECHR 28 March 1990); Üye devletlerin iç̧ hukuku bir cezanın ancak tüm temyizlerin son bulmasından sonra kesinleşeceğini öngörse bile Avrupa İnsan Hakları Sözleşmesi açısından (tutuklu) yargılama, bir suçun tespit edilmesi ve ilk derece mahkemesinde verilen ceza ile son bulur. Case of N. v. Federal Germany App. No 9132/80   (ECHR 16 December 1982), Case of Assanizade v. Georgia App. No 71503/01 (ECHR 8 April 2004) 147Ceza Hukuku ve Kriminoloji Dergisi-Journal of Penal Law and Criminology 2018; 6(2):133-153 edecek biçimde yorumlanamaz. şeklindeki düzenlemede açıkça ortaya koymaktadır ki, iç hukuk normları daha ileri bir koruma sağlıyorsa, AİHS nin normlarını iç hukuk normlarını sınırlayıcı bir şekilde ve onları ihlal edecek şekilde yorumlanamayacağından, iç hukuk normlarına yapılan aykırı uygulama sözleşmede yer alan normlara aykırı olmasa dahi ihlal kararı verilecektir.   Mahkemenin  Stollenwerk  –  Almanya  kararında  ortaya  koyduğu  husus, tutuklulukla ilgili olarak verilecek hüküm, ulusal hukuktaki tutuklamaya ilişkin ortaya konulan şartların farklılıklarına göre, anlaşma yükümlülüklerinin her üye devletler için farklı olabileceğini göstermektedir. Gerçekten Mahkeme Stollenwerk kararının 36. fıkrasına göre, sözleşmeye taraf olan ülkenin iç hukukunda sözleşmenin 5. maddesinin 4. fıkrasında sağlanan güvenceden daha fazlasını sağlaması durumunda, iç hukukta yer alan düzenlemeye saygı gösterilmesi gerekmektedir. Mevcut olayda iç hukuk düzenlemelerine göre başvurucunun tutukluluk halinin 11 kez incelendiği görülmekte olup, bu durumun sözleşmenin sağladığından çok daha ileri bir düzenleme olduğunu ifade etmektedir. Dolayısıyla mahkemeye göre bir üye devletin ulusal yasaları sözleşmenin sağladığından daha ileri bir koruma sağlaması durumunda, üye devlet, kendi iç hukukuyla bağlıdır. Bu bağlamda Stollenwerk davasında Almanya, iç hukukta sözleşmeye nazaran daha ileri bir koruma sağladığı için bu davada ihlal kararı verilmiştir. Mahkeme, sözleşmenin iç hukuktan bağımsız bir şekilde ele alınması halinde, sözleşmeyi ihlal eden bir durum oluşmadığını tespit etmesine rağmen, Alman hukukunun ilgili normlarında birey bakımından daha ileri bir koruma sağlanmış olmasından ötürü, ihlal olup olmadığı hususunda Alman hukukundaki düzenlemeleri dikkate alınması gerektiğini ifade etmiştir. Bu ifade sonrası ise, karara konu olayda her ne kadar sözleşemeye aykırılık olmasa da, Alman hukukunda yer alan düzenlemeye aykırı davranılmış olmasının sözleşemeye aykırılığı doğurduğuna karar vermiştir.   AİHM nin Stollenwerk kararıyla ortaya koyduğu husus son derece önemlidir. Nitekim  artık  mahkeme,  ihlal  kararı  verirken  yalnızca  sözleşmeyi  dikkate almayacaktır. Bunu göre, eğer üye ülkenin iç hukukundaki düzenleme sözleşmeden daha ileri bir seviyede koruma sağlıyorsa, sözleşemeye aykırı olmayan, ancak taraf ülkenin  iç  hukukuna  aykırı  bir  durumun  tespit  edilmesi  durumu  ihlal  kararını doğuracaktır. 33  Case of Stollenwerk v. Germany App. No 8844/12 (ECHR 7 September 2017) 34  F. Pınar Ölçer, EHRC 2017/218 (Sdu European Human Rights Cases). 148Abdullah Batuhan BAYTAZ  / Hükme Bağlı Tutukluluk   Türk hukukundaki tutuklama koruma tedbirine ilişkin uygulamanın yukarıda belirtilen içtihadın dikkate alınması suretiyle değerlendirilmesi gerekmektedir. Diğer bir değişle, burada tartışılması gereken husus, Yargıtay ve Anayasa Mahkemesinin tutukluluktaki  azami  süreye  ilişkin  yaptıkları  kanuna  aykırı  ama  AİHM nin içtihatlarına  uygun  olduğu  ifade  edilen  yorumun  gözden  geçirilmesidir.  Zira içtihadında değişiklik yapan mahkeme için önemli olan sözleşmede yer alan normlar tek başına önemli değildir. Mahkeme öncelikle sözleşmedeki ilgili normla iç hukuk normunu  karşılaştıracak;  eğer  ilgili  iç  hukukun  daha  ileri  düzenlemesi  varsa, sözleşmeye değil iç hukuk normlarına göre karar verecektir.   Bu bağlamda tutukluluk bakımından azami süreleri öngören CMK nun 102. maddesinin  sözleşmeye  göre  daha  ileri  bir  koruma  sağlayıp  sağlamadığının değerlendirilmesi gerekmektedir. Buna göre ceza muhakemesi sürecinde herhangi bir ayrım yapmaksızın soruşturma aşamasından, kovuşturma aşamasının son noktası olan verilen kararın kesinleşmesine kadar geçen tüm süre bakımından tutuklama süresi  öngören  CMK nun  102.  maddesinin  sözleşmeyle  kıyaslandığında,  iç hukukumuzun sözleşmeye göre daha ileri bir koruma sağladığı aşikârdır. Dolayısıyla hükme bağlı tutukluluğa ilişkin AİHM ne yapılacak olası bir başvuruda, son içtihatları dikkate alındığında mahkemenin, ihlalin var olup olmadığını araştırması sırasında iç hukuku dikkate alacağı son derece açıktır.   Bu  değerlendirme  ışığında  CMK nun  102.  maddesinde  kaleme  alınan  ve tutuklamada  azami  sürelerine  ilişkin  Yargıtay ın  ve  Anayasa  Mahkemesinin kararlarının  5271  sayılı  Ceza  Muhakemesi  Kanununa  aykırılığının  yanı  sıra, AİHM nin içtihatlarına göre sözleşmeye de aykırıdır.   Bu noktada hem Anayasa Mahkemesinin hem de Yargıtay ın kanuna aykırı içtihatlarından derhal dönmeleri gerekmektedir. Aksi halde iç hukuka aykırı olan hükme bağlı tutukluluk uygulamasına ilişkin AİHM ne yapılacak olası bir başvuru halinde, mahkemenin ihlal kararı vermesi kaçınılmazdır.   4.4.  Anayasa  Mahkemesinin  ve  Yargıtay ın  İçtihatlarını  Değiştirmesi Gerekliliği   Yukarıda da ifade edildiği üzere, AİHM nin değişen ve gelişen içtihatlarına bakıldığında, tutuklamaya ilişkin iç hukuk düzenlemelerinin sözleşmeye göre daha ileri bir koruma sağlaması halinde mahkeme, yaptığı incelemede iç hukuku esas almaktadır. 149Ceza Hukuku ve Kriminoloji Dergisi-Journal of Penal Law and Criminology 2018; 6(2):133-153   Dolayısıyla,  hükme  bağlı  tutukluluk  uygulamasına  ilişkin  Türkiye  aleyhine mahkemeye yapılacak olası bir başvuruda, AİHM sözleşmeye göre daha ileri koruma sağlayan Türk hukuku üzerinden bir değerlendirme yapacaktır. Bu durumda ise, yukarıda da ifade edildiği üzere ihlal kararıyla karşılaşılması sürpriz olmayacaktır.   Böyle  bir  kararla  karşılaşılmadan,  bir  an  önce  Anayasa  Mahkemesinin  ve Yargıtay ın içtihatlarından dönmesi ve kanuna uygun karar vermesi gerekmektedir. Ancak bu noktada Anayasa Mahkemesinin ve Yargıtay kararlarının hukuki niteliği sorunu ortaya çıkmaktadır.   Gerçekten her iki mahkeme tarafından tutuklama süresine ilişkin yapılan bu yorum, birebir örtüşmekle birlikte, iki mahkemenin kararlarının niteliği bakımından farklı sonuçlar doğurmaktadır. Buna göre Yargıtay Ceza Genel Kurul kararları, bir yol gösterici, uygulama birliğini sağlayıcı bir niteliğe sahip olmasından dolayı aynı konuya ilişkin hukuki gerekçeler ile farklı sonuçlara ulaşılabilme imkânı söz konusu iken, Anayasa Mahkemesinin kararları mutlak olarak uyulması gereken niteliktedir. Zira Anayasanın 153. maddesinin son fıkrasına göre, Anayasa mahkemesi kararları yasama, yürütme ve yargıyı bağlamaktadır. Dolayısıyla Anayasa Mahkemesinin bu konuyla ilgili olarak verdiği karardan sonra YCGK veya herhangi bir yargı organı istese de farklı bir görüş ileri süremeyecek ve Anayasa Mahkemesinin bu kararda ortaya koyduğu yoruma bire bir bağlı kalacaktır.   5. Sonuç ve Değerlendirme   Yukarıda da ifade edildiği üzere Anayasa Mahkemesinin ve Yargıtay ın CMK nun 102. maddesinde kaleme alınan azami tutukluluk sürelerinin yalnızca ilk derece mahkemesi yargılaması bakımından geçerli olduğuna dair verdiği kararların doğru olarak kabul edilmesi mümkün değildir.   Her iki yüksek mahkemenin de verdikleri bu kararlardan anlaşılan, tutukluluk süresinin,  yerel  mahkemenin  hüküm  vermesiyle  artık  herhangi  bir  süreye  tabi olmadan süresiz olarak uygulanabileceğidir. Bu düşünceye göre, ilk derece mahkemesi gerekçesiz olarak verdiği kısa karardan gerekçeli kararın açıklanmasına geçen süre de dahil olmak üzere, istinaf ve temyiz aşamalarında geçen tutuklamalar bakımından CMK nun 102. maddesinin geçerli olmayacaktır. Bu kararın doğruluğunu kabul 35  Anayasa Mahkemesi Kararlarının bağlayıcılığı sorunu ile ilgili detaylı bilgi için bakınız. Amaçsal yoruma ilişkin See For Details. Abdullah Batuhan Baytaz, Kanunilik İlkesi Bağlamında Ceza ve Ceza Muhakemesi Hukukunda Yorum (On İki Levha Yayıncılık, İstanbul 2018) 193 ff 150Abdullah Batuhan BAYTAZ  / Hükme Bağlı Tutukluluk ettiğimizde bir diğer soru, ilk derece mahkemesince verilen karardan sonra dosyanın Bölge Adliye Mahkemesinde CMK nun 289. maddesinde yer alan mutlak bozma sebeplerinin varlığı halinde tekrar ilk derece mahkemesine göndermesi halinde durum ne olacaktır. Acaba tutukluluk süresi kaldığı yerden devam mı edecek, yoksa bozulmuş olsa da ortada daha önceden verilmiş kararın olmasından dolayı herhangi bir süreye tabi olmadan devam mı edecektir. Burada kabul edilmesi gereken husus, ilk  derece  mahkemesinin  karar  verdiği  zamandaki  tutukluluk  süresinin  devam etmesidir.   Ancak yukarıda da ifade edildiği üzere, isnada bağlı ve hükme bağlı tutukluluk ayrımına ilişkin bu görüşün kabulü çok da yerinde olmayacaktır. Dolayısıyla gerek Anayasa Mahkemesinin ve gerekse Yargıtay ın verdikleri kararların yanlış olduğunun ifade edilmesi gerekir.   Her iki yüksek mahkeme de tutuklama sürelerine ilişkin verdikleri kararlarında AİHM nin içtihatlarına atıf yapmış ve dayanak göstermiştir. Bu bağlamda Yargıtay Ceza Genel Kurulu hükme bağlı tutukluluğa ilişkin verdiği kararına dayanak olarak AİHM nin 1968 tarihli Wemhoff – Almanya kararını göstermiştir. AİHM nin verdiği bu karara göre, tutuklamada makul sürenin değerlendirilmesinde dikkate alınacak zaman diliminin başlangıcı, fiilen tutuklama anında başlayacak ve kişinin fiilen serbest  bırakıldığı  ana  kadar  ve  ilk  derece  mahkemesinin  verdiği  mahkûmiyet kararının tefhim veya tebliğine kadardır. İstinaf ve temyiz gibi yargılama dereceleri mahkemenin içtihatlarına göre bu süreye tabi değildir.   Ancak yukarıda da belirtildiği üzere AİHM, 1968 den bu yana gelen yerleşik içtihatlarından vazgeçme eğilimindedir. Bu değişime göre mahkeme artık yalnızca sözleşmeyi baz alarak başvuruları değerlendirmeyecek, sözleşmeyle birlikte üye ülkelerin iç hukuklarını da inceleyecektir. Bu durum aynı konuda farklı normlara sahip  olan  ülkeler  bakımından  mahkeme  tarafından  farklı  kararlar  verilebilme ihtimalini doğurmaktadır.   AİHS temel hak ve özgürlükler açısından asgari korumayı sağlamakta olup, taraf ülkeler kendi iç hukuklarında ilgili temel hak ve özgürlükleri sözleşmenin sağladığı güvenceden daha ileri seviyede koruma sağlama imkânına sahiptirler. Bu bağlamda, 36  Savaş Çetinkaya Ind. App. No 2012/1303 (AyMK, 21.11.2013). 37  Case of Wemhoff – Germany, App. No 2122/64 (ECHR 27 June 1968), http://jurnalul.ro/media/file/ CASE%20OF%20WEMHOFF%20v_%20GERMANY.pdf 151Ceza Hukuku ve Kriminoloji Dergisi-Journal of Penal Law and Criminology 2018; 6(2):133-153 kişinin hürriyetinin, ortada herhangi bir mahkûmiyet kararı olmaksızın sınırlanmasına sebebiyet veren tutuklama koruma tedbiri bakımından AİHM nin son dönemde verdiği kararlarda, yukarıda da ifade edildiği üzere üye ülkelerin kendi iç hukuklarında sözleşmeye göre daha iyi şartlara sahip olması halinde, AİHM yaptığı incelemede sözleşme hükümlerini değil, sözleşemeden daha ileri koruma sağlayan iç hukuk kurallarını dikkate almaktadır.   Görüldüğü üzere AİHM, ulusal hukuktaki normların ilgili temel hak ve özgürlük bağlamında asgari koruma sağlayan AİHS nden daha ileri bir koruma sağlaması halinde, ihlal olup olmadığı hususundaki değerlendirmesinde sözleşme hükümlerini değil, ulusal hukuktaki düzenlemeyi esas almaktadır.   Tutuklama  koruma  tedbirinde  azami  süreleri  düzenleyen  CMK nun  102. maddesine ilişkin yapılacak yorum faaliyeti bakımından Stollenwerk - Almanya ya karşı  kararındaki  içtihadın  dikkate  alınması  bir  zarurettir.  Bu  bağlamda değerlendirilmesi gereken husus, AİHM nin önüne gelecek bir dosyada sözleşmeyi mi, yoksa Türk hukukunu mu dikkate alacağıdır. Bu bağlamda Türk hukukunun sözleşmeye göre çok daha ileri bir koruma sağladığının ifade edilmesi gerekir. Dolayısıyla AİHM si Türkiye ye karşı tutuklama sürelerine ilişkin bir başvuru geldiği takdirde, ihlal olup olmadığını Türk hukukundaki normlara göre yapacaktır.   Bu da göstermektedir ki, Anayasa Mahkemesinin ve Yargıtay ın, AİHM nin içtihatlarını temel alarak yaptıkları yorum sonucu ortaya koydukları neticenin iç hukukumuza aykırı olmasından ve iç hukukun sözleşmeye göre çok daha ileri bir koruma sağladığı dikkate alındığında, tutuklama sürelerine ilişkin olası bir başvuruda, AİHM nin ihlal kararı vereceğini söylemek zor olmayacaktır. 38  Bu noktada 90. maddesinin 5. fıkrasında …Usulüne göre yürürlüğe konulmuş̧ temel hak ve özgürlüklere ilişkin milletlerarası antlaşmalarla kanunların aynı konuda farklı hükümler içermesi nedeniyle çıkabilecek uyuşmazlıklarda milletlerarası antlaşma hükümleri esas alınır. şeklinde yer alan düzenlemenin de değerlendirilmesi gerekmektedir. Bu normun mutlak olarak uygulanmaması, amaçsal yorum metodunun kullanılması suretiyle yorumlanarak uygulanması gerekmektedir. Zira insan haklarının korunması için getirilen bu normun mutlak olarak uygulanması, insan haklarını sınırlayıcı etki meydana getirebilir. Bu bağlamda öncelikle normun konulma amacının yani ratio legis inin tespiti gerekmektedir. Buradaki gaye yukarıda da izah edildiği üzere Türkiye deki insan haklarını korumak olduğundan, bu norm ancak sözleşmenin kanuna göre daha ileri bir koruma sağladığı halde, insan haklarını koruyucu şekilde uygulanması gerekmektedir. Aksi durumda kanunun daha ileri bir koruma sağlanması noktasında bu madde üzerinden daha geri olan sözleşmenin uygulanması ve kanunla verilmiş hakkın sınırlandırılmasına sebebiyet verecektir. Buna göre Türk hukuku süre bakımından sözleşmeye göre daha ileri bir koruma sağlamasından ötürü Türk hukukuyla sözleşmenin çakıştığı bu durumda sözleşmenin uygulanması gibi bir durum Anayasanın 90. maddesinin 5. fıkrasının özüne aykırı olacağından, Türk hukuku uygulama alanı bulacaktır. 152Abdullah Batuhan BAYTAZ  / Hükme Bağlı Tutukluluk   Sonuç olarak; kanuna aykırı olarak gerçekleştirilen bu son derece yanlış yorumdan ve dolayısıyla hatalı uygulamadan bir an önce dönülmelidir. Zira kanunda açık bir şekilde  ifade  edildiği  üzere  CMK nun  102.  maddesinde  kaleme  alınan  süreler bakımından hükme bağlı olmayan - hükme bağlı tutukluluk ayrımı kabul edilemez bir durum olup, bir an önce vazgeçilmeli ve CMK nun 102. maddedeki sürelerin kişinin hakkında verilen mahkûmiyet kararının kesinleşmesine kadar geçen tüm süreç bakımından uygulanması gerekmektedir.",
     "Kaynakça": "Abdullah Batuhan Baytaz, Kanunilik İlkesi Bağlamında Ceza ve Ceza Muhakemesi Hukukunda Yorum (On İki Levha Yayıncılık, İstanbul 2018) Ahmet Gökcen, Murat Balcı, Mehmet Emin Alşahin and Kerim Çakır, Ceza Muhakemesi Hukuku I, (2. Ed. Adalet Yayınevi, Ankara 2017) Ahmet Gökcen, Murat Balcı, Mehmet Emin Alşahin and Kerim Çakır, Ceza Muhakamesi Hukuku, (3. Ed. Adalet Yayınevi, Ankara 2018) Bahri Öztürk, Durmuş Tezcan, Mustafa Ruhan Erdem, Özge Sırma Gezer, Yasemin Saygılar Kırıt, Özdem Özaydın, Esra Alan Akcan and Efser Erden Tütüncü, Nazari ve Uygulamalı Ceza Muhakemesi Hukuku (10. Ed., Seçkin Yayıncılık, İstanbul 2016) Cumhur Şahin, Ceza Muhakemesi Hukuku I (8. Ed. Seçkin Yayıncılık, İstanbul 2017) Feridun Yenisey and Ayşe Nuhoğlu, Ceza Muhakemesi Hukuku (6. Ed. Seçkin Yayıncılık, İstanbul 2018) Hakan Hakeri and Yener Ünver, Ceza Muhakemesi Hukuku, (12. Ed, Adalet Yayınevi, Ankara 2017) Halit Dönmez, ‘CMK 102 deki Tutukluluk Süresiyle İlgili Değerlendirme  Ankara Barosu Dergisi, Y68, S 2010/4, 189, 198 Hasan Sınar, Ceza Muhakemesi Hukukunda Tutuklama, (On İki Levha Yayıncılık, İstanbul 2016) Nur Centel, ‘İnsan Hakları Avrupa Mahkemesi Kararları Işığında Tutuklama Hukukuna Eleştirel Yaklaşım  Marmara Üniversitesi Hukuk Fakültesi Hukuk Araştırmaları Dergisi, C 17, S1-2, 49, 93 Nur Centel and Hamide Zafer, Ceza Muhakemesi Hukuku, (13th Ed. Beta Yayınları, İstanbul, 2016) Nurullah Kunter, Feridun Yenisey and Ayşe Nuhoğlu, Muhakeme Hukuku Dalı Olarak Ceza Muhakemesi Hukuku (18. Ed. Beta Yayınevi, İstanbul 2010) Metin Feyzioğlu and Güneş Okuyucu Ergün, ‘Türk Hukukunda Tutuklulukta Azami Süre  Ankara Üniversitesi Hukuk Fakültesi Dergisi, C59, S1, Yıl: 2010, 35,59 Murat Balcı, ‘Tutukluluk süreleri ve Temyiz Aşaması  (2011) İstanbul Barosu Dergisi C85, S6 Pınar F. Ölçer, EHRC 2017/218 (Sdu European Human Rights Cases) Veli Özer Özbek, Koray Doğan, Pınar Bacaksız and İlker Tepe, Ceza Muhakemesi Hukuku, (11. Ed. Seçkin Yayıncılık, Ankara 2018) 153"
}