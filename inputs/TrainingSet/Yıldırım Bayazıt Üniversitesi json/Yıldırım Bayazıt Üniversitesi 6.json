{
     "Tip": "Makale",
     "Dergi İsmi": "Yıldırım Bayazıt Üniversitesi ",
     "Üniversite İsmi": "",
     "Gün": "08",
     "Ay": "12",
     "Yıl": "2020",
     "Cilt": "1",
     "Sayı": "2021/1",
     "Başlık": "KONKORDATONUN TASARRUFUN İPTALİ DAVASINA ETKİSİ",
     "Title": "THE EFFECT OF COMPOSITION OF CREDITORS  ON THE ACTION FOR ANNULMENT",
     "Yazar İsmi": [

          "  Doç. Dr. Tolga AKKAYA"
     ],
     "Danışman İsmi": "",
     "Anahtar Kelimeler": [
          " Tasarrufun İptali Davası", "İptal Sebepleri", "Konkordato", "Konkordato Mühleti"

     ],
     "Keywords": [
          "Action for Annulment", "Reasons for Annulment", "Composition of Creditors", "Composition Period"
     ],
     "Özet": "Bu  çalışmada  konkordatonun  tasarrufun  iptali  davasına  etkisi incelenmiştir. Tasarrufun iptali davası, İcra ve İflâs Kanununda düzenlenen iptal sebeplerinden birinin var olması halinde, alacaklılar tarafından, borçlu ve lehine tasarruf yapılan üçüncü kişiye karşı açılır ve takip alacaklısına tasarrufa konu mal üzerine haciz koydurmak suretiyle alacağını tahsil etme imkânı verir. Konkordato ise borçlarını vadesi gelmiş olmasına rağmen ödeyemeyen veya ödeyememe tehlikesi altında bulunan borçlunun, vade verilmek veya tenzilat yapılmak suretiyle borçlarını ödeyebilmesi veya muhtemel bir iflâstan kurtulması için alacaklılarıyla yapacağı konkordato anlaşmasına dayalı bir cebri  icra  kurumudur.  Mahkeme  tarafından  konkordato  mühleti  verilen borçlunun, konkordato mühletinden önce veya mühlet içinde mal ve hakları üzerinde yaptığı tasarrufların iptal davasına konu olup olamayacağı ve iptal şartları, konkordato ve iptal davasına ilişkin düzenlemeler birlikte ele alınarak değerlendirilmelidir. Konkordato ve iptal davasının kesiştiği alanlara ilişkin olarak incelenmesi gerekli başlıca sorunlar şu konu başlıklarıyla özetlenebilir: Borçlunun tasarruflarını konkordato mühletinden önce veya mühlet içinde yapmasının iptal sebeplerine etkisi, konkordato mühleti verilen borçlunun malvarlığı üzerindeki tasarruflarının iptale tâbi olup olamayacağı, konkordato mühletinin  tasarrufun  iptali  davasına  etkisi,  iptal  sürelerinin  nasıl hesaplanacağı,  iptal  davası  için  aranan  özel  dava  şartlarının  konkordato mühleti verilen borçlu aleyhine açılan iptal davasında aranıp aranmayacağıdır. Bu  çalışmada,  var  olan  ve  olması  gereken  hukuk  bakımından,  yukarıda belirtilen konu başlıklarına ilişkin tespit ve öneriler ortaya konulmuştur.",
     "Abstract": "In this study, the effect of composition of creditors on the case of annulment of legal transactions was examined. If there is one of the reasons for annulment regulated in Execution and Bankruptcy Act, the creditors filed against the debtor and the third party in favor of whom the legal transactions have been made, and the dept enforcement allows the creditor to collect the receivable  by  putting  a  seizure  on  the  property  subject  to  disposal. Composition of creditors, on the other hand, is a compulsory enforcement procedure based on a composition agreement to be made with the creditors for the debtor who is unable to pay his debts or is in danger of being unable to pay his debts or to get rid of possible bankruptcy. The regulations regarding composition  of  creditors  and  the  annulment  proceedings  should  be considered together in evaluating whether the debtor's dispositions made on property and rights before the composition deadline or within the deadline can be subject to the annulment action and the cancellation conditions. The main  problems  that  need  to  be  examined  regarding  the  areas  where composition and annulment proceedings intersect can be summarized with the following topics: The effect of the debtor's legal transactions before or within the composition period on the reasons for annulment; whether the debtor's legal transactions on assets can be subject to annulment; the effect of the composition period on the annulment of the legal transactions; how to calculate the annulment periods; whether the special case conditions for the annulment action are required for the annulment action filed against the debtor  for  which  the  composition  deadline  is  given.  In  this  study,  the determinations  and  suggestions  regarding  the  above-mentioned  subject headings in terms of de lege lata and de lege ferenda presented.",
     "Metin": "İcra ve İflâs Kanununa göre vadesi geldiği hâlde borçlarını ödeyemeyen veya vadesinde ödeyememe tehlikesi altında bulunan herhangi bir borçlu, vade verilmek veya tenzilat yapılmak suretiyle borçlarını ödeyebilmek veya muhtemel bir iflâstan kurtulmak için konkordato talep edebilir. Mahkeme, İİK nın  286 ncı  maddesinde  belirtilen  belgelerin  eksiksiz  olarak  mevcut olduğunu tespit ederse borçlu hakkında geçici mühlet kararı verir ve komiser görevlendirir.  Geçici  mühlet  kesin  mühletin  sonuçlarını  doğurduğundan, konkordato mühletinin iptal davasına etkisi bakımından yapılan açıklamalar hem  geçici  hem  de  kesin  mühlet  dönemi  için  geçerlidir.  Ayrıca konkordatonun tasdiki yargılamasının uzaması halinde de mühletin etkileri devam edeceğinden konkordato mühletinin etkisi konusundaki açıklamalar bu dönemi de kapsamaktadır.  Geçici mühlet içinde komiser tarafından borçlu hakkında hazırlanan rapor  da  dikkate  alınarak  konkordatonun  başarıya  ulaşmasının  mümkün olduğunun anlaşılması hâlinde borçluya bir yıllık kesin mühlet verilir. Kesin mühlet  içinde,  alacaklılar  toplantısının  yapılmasından  sonra,  konkordato yeterli  alacaklı  çoğunluğu  tarafından  kabul  edilir  ve  tasdik  yargılaması sonunda  konkordatonun  şartlarının  var  olduğu  tespit  edilirse,  mahkeme tarafından  konkordato  tasdik  edilir  veya  tasdik  koşulları  oluşmadığından tasdik talebinin reddine karar verilir.  Konkordato talep eden borçlunun malvarlığı üzerinde İİK m. 277 vd. kapsamında iptale tâbi işlemleri söz konusu ise konkordato süreci ile iptal davası kesişebilir. Kendisine konkordato mühleti verilen borçlu tarafından mühlet verilmeden önce, mühlet içinde ve konkordatonun tasdiki talebinin kabul  edilmesinden  sonra  yapılan  tasarruf  işlemlerinin,  İcra  ve  İflâs Kanununun  277  ve  devamında  düzenlenen  iptal  davasına  konu  olup olamayacağı ve bu dönemler içinde borçlu tarafından yapılan tasarruflar iptal edilebilecekse  hangi  şartlarda  iptalin  mümkün  olduğu  konkordatonun özellikleri dikkate alınarak değerlendirilmelidir.   Bu  konuda  ortaya  çıkan  başlıca  sorunlar,  borçlunun  tasarruflarını konkordato  mühletinden  önce  veya  mühlet  içinde  yapmasının  iptal sebeplerine  etkisi,  konkordato  mühleti  verilen  borçlunun  malvarlığı  223Tolga AKKAYA  YBHD 2021/1  üzerindeki  tasarruflarının  iptale  tâbi  olup  olamayacağı,  konkordato mühletinin tasarrufun iptali davasına etkisi, mühlet verilen borçlunun iptale tâbi  tasarrufları  bakımından  İİK da  öngörülen  iptal  sürelerinin  nasıl hesaplanacağı,  iptal  davası  için  aranan  özel  dava  şartlarının  konkordato mühleti verilen borçlu aleyhine açılan iptal davasında aranıp aranmayacağıdır.  Bu çalışmada konkordatonun iptal davasına etkisi konkordatoya tâbi alacaklar  bakımından  incelenmiştir.  Konkordatoya  tâbi  olmayan  ve konkordato  mühleti  içinde  takip  yasağı  bulunmayan  alacaklar,  örneğin konkordato  mühleti  içinde  komiserin  onayıyla  yapılan  işlemden  doğan alacaklar veya İİK m. 206 uyarınca birinci sırada yer alan imtiyazlı alacaklar, bakımından  konkordato  mühletinin  iptal  davasına  bir  etkisi bulunmamaktadır.  I. KONKORDATO MÜHLETİNİN İPTAL SEBEPLERİNE ETKİSİ A.  KONKORDATO  MÜHLETİNDEN  ÖNCE  YAPILAN TASARRUFLAR  Konkordato mühleti verilmeden önce, borçlunun tasarruf yetkisinde herhangi bir kısıtlama bulunmadığından, borçlu malvarlığı değerleri üzerinde tasarrufta bulunabilir, bu bağlamda rehin tesis edebilir, kefil olabilir, taşınır, taşınmaz malları ile işletmenin devamlı tesisatını üçüncü kişilere devredebilir veya ivazsız tasarruflar da bulunabilir. Başka bir deyişle, borçlu konkordato mühleti verilmeden önce alacaklının alacağını tahsil etmesini engelleyecek mahiyette ve alacaklılarına zarar verebilecek bazı tasarruf işlemleri yapabilir. Borçlunun tasarruf serbestisine sahip olduğu bu dönem içinde yapmış olduğu işlemler, İİK nın 278 ve devamı maddelerinde düzenlenen iptal sebeplerinden birinin koşullarını taşımaktaysa, alacağını tahsil edemeyen alacaklı söz konusu tasarrufun iptali için dava açabilir. Örneğin, borçlu konkordato mühletinden önce mutat ödeme vasıtası sayılamayacak bir şekilde ödeme yapar (İİK m. 279/1/b.2), vadesi gelmemiş bir borcunu öderse (İİK m. 279/1/b.3), mühletten önce üçüncü kişi lehine ivazsız tasarrufta bulunur veya kanun tarafından                                                            1   Tunç Yücel, Müjgan (2020) Konkordato Mühletinin Alacaklılar Bakımından Sonuçları, İstanbul, On İki Levha Yayıncılık, s. 174.   224YBHD 2021/1  Tolga AKKAYA  ivazsız  tasarruf  sayılan  işlemlerden  birini  yaparsa  örneğin  taşınır  veya taşınmaz bir malını akdin yapıldığı sırada ivaz olarak pek aşağı bir fiyatla satar ve üçüncü kişiye devrederse alacağını tahsil edemeyen alacaklı mühlet içinde de tasarrufun iptali davası açabilir. Yine mühlet verilmeden önce alacaklısına zarar vermek kastıyla veya zarar verebileceğini öngörmesine rağmen yaptığı tasarruflar da iptal davasına konu olabilir.  Borçlunun konkordato mühleti verilmeden önce yaptığı bazı tasarruflar ise  iptal  davası  açılmasına  gerek  olmadan  Kanundaki  açık  düzenlemeyle hükümsüz sayılmıştır. Kanuna göre  Konkordato mühletinin verilmesinden önce, müstakbel bir alacağın devri sözleşmesi yapılmış ve devredilen alacak konkordato  mühletinin  verilmesinden  sonra  doğmuş  ise,  bu  devir hükümsüzdür .  Borçlunun  konkordato  mühleti  verilmeden  önce  henüz doğmamış (müstakbel) bir alacağını üçüncü kişiye temlik etmesi ve alacağın konkordato mühleti içinde doğması halinde yapılan bu temlik hükümsüzdür. Borçlunun  mühletten  önce  henüz  doğmamış  alacağını  temlik  etmesinin yasaklanması, alacaklılar arasında eşitliği sağlamaya hizmet eder. Belirtmek gerekir ki söz konusu tasarrufun hükümsüz sayılması, alacaklının borçlu ve lehine  temlik  yapılan  üçüncü  kişiye  iptal  davası  açmasına  engel  değildir. Hükmün madde gerekçesine göre de söz konusu tasarruf için iptal davası açılabileceği, ancak iptal davası açılabilmesi için gerekli şartların (özellikle aciz belgesi)  şartının  somut  olayda  gerçekleşmeyebileceği  düşünülerek  işlemin hükümsüz  sayılması  yönünde  düzenleme  yapıldığı  belirtilmiştir.  Örneğin, borçlu alacaklılarına zarar verme kastıyla alacağını bir başkasına temlik eder ve borçlunun içinde bulunduğu malî durum ve zarar verme kastı, işlemin diğer tarafınca biliniyor veya bilinmesi gerektiğine dair açık emareler varsa temlik işlemi iptal edilebilir.  Borçlu konkordato mühletinden önce var olan (mevcut/doğmuş) bir alacağını  üçüncü  kişiye  temlik  etmişse,  bu  tasarruf  İİK  m.  297  uyarınca hükümsüz sayılmadığından başka bir deyişle geçerli olduğundan, İİK m. 277                                                            2   Tunç Yücel, s. 176.  3   Erdönmez, Güray (2020b) Alacaklılara Zarar Verme Kastıyla Yapılan Tasarrufların İptali, 2. Bası, İstanbul, On İki Levha Yayıncılık, s. 352 vd.  225Tolga AKKAYA  YBHD 2021/1  ve  devamında düzenlenen  iptal  sebepleri  mevcutsa  her  halde  iptal  davası açılabilir.  Borçluya konkordato mühleti verilmiş olması, mühlet içinde tasarrufun iptali davası açılmasına engel değildir. Konkordato mühleti verilmesi, kural olarak takipleri durdurmaktaysa da dava açılmasına veya derdest davaların yürütülmesine  engel  değildir.  Bu  nedenle  borçlunun  konkordato  mühleti verilmeden önce yaptığı ve İİK m. 277 ve devamındaki hükümlere göre iptale tâbi işlemler için mühlet içinde tasarrufun iptali davası açılabilir veya daha önce açılan davaya devam edilebilir. Bu dava sonucunda mahkeme tasarrufun iptaline  karar  verirse,  tasarrufa  konu  olan  mal  veya  hak  borçlunun mülkiyetine  dönmeyeceğinden,  davacı  alacaklı  üçüncü  kişiye  karşı  takip yaparak alacağını tahsil edebilir. Konkordato mühleti sadece kendisine mühlet verilen borçlu hakkındaki takipleri durduracağından, iptal davası aleyhine sonuçlanan üçüncü kişi aleyhine takip yapılması veya haciz talep edilmesi mümkündür.  Konkordatonun  tasdik  edilmesi  halinde  ise  mühletten  önce  yapılan tasarruflar  için  konkordatoya  tâbi  alacaklılar  iptal  davası  açamaz.  Borçlu tasdik  edilen  konkordatoya  uygun  olarak  borcunu  ödemeye  devam  ettiği müddetçe  iptal  davası  açılamaz.  Konkordato  tasdik  edildiğinden  iptal davasının  sonucundan  alacaklının  yararlanması  mümkün  değildir.  Buna                                                            4   Tunç Yücel, s. 175. 5   Pekcanıtez, Hakan/Erdönmez, Güray (2018) 7101 Sayılı Kanun Çerçevesinde Konkordato, İstanbul, Vedat Kitapçılık, s. 97; Pekcanıtez, Hakan/Atalay, Oğuz/Sungurtekin Özkan, Meral/Özekes, Muhammet (2020) İcra ve İflas Hukuku, 7. Bası, İstanbul, On İki Levha Yayıncılık, s. 493; Muşul, Timuçin (2017) İcra ve İflas Hukuku Esasları, 6. Baskı Ankara, Adalet Yayınevi, s. 834; Öztek, Selçuk (2007) İflâsın Ertelenmesi, İstanbul, Arıkan Basım, s. 102; Atalı, Murat (2018)  Konkordatoda Kesin Mühlet ve Sonuçları , Editör: Özekes, Muhammet,7101 sayılı Kanunla Konkordato ve Elektronik Tebligat Kanunlarında Getirilen Yenlikler, İstanbul, On İki Levha Yayıncılık, s. 99. 6   Erdönmez, (2020b), s. 73, 354, 369; Tunç Yücel, s. 175; Altay, Sümer/Eskiocak, Ali (2018) Konkordato ve Yeniden Yapılandırma Hukuku, 4. Bası, İstanbul, Vedat Kitapçılık, s. 113. Yürürlükten kalkmış olmakla birlikte, iflâsın ertelenmesi uygulamasında da iflâs erteleme süresi içinde iptal davası açılabileceği yönünde Bkz. Ermenek, İbrahim (2009) İflasın Ertelenmesi, Ankara, Adalet Yayınevi, s. 365. 7   Tunç Yücel, s. 178.  226YBHD 2021/1  Tolga AKKAYA  karşılık borçlu konkordatoya aykırı davranır, borcunu ödemez ve alacaklı tarafından yapılan icra takibi sonuçsuz kalırsa alacaklı iptal davası açabilir. Bu durumda iptale tâbi işlemler için kanunda öngörülen şüpheli döneme ilişkin sürelerin hangi andan itibaren işlemeye başlayacağı da değerlendirilmelidir. Konkordatoya  başvurulmuş  olması  bizatihi  borçlunun  aciz  halini gösterdiğinden işlemin iptale tâbi olup olmadığını belirleyen süreler geçici mühlet tarihinden geriye doğru hesaplanmalıdır. Buna göre geçici mühlet verilmesinden itibaren geriye doğru hesaplanan bir ve iki yıllık süreler içinde gerçekleşen  işlemler  iptal  davasının  konusu  olabilir.  Konkordatoya  tâbi alacaklı konkordato mühleti verilmeden borçlunun mallarını haczettirmiş olsa dahi tasdik kararıyla birlikte konkordatonun bağlayıcı hâle gelmesi, geçici mühlet  kararından  önce  başlatılmış  takiplerde  konulan  ve  henüz  paraya çevrilmemiş olan hacizleri hükümden düşüreceğinden (İİK m. 308/ç) hacze bağlanan geçici veya kesin aciz belgesi hükmü de ortadan kalkar. Bu nedenle şüpheli döneme ilişkin sürelerin hesaplanmasında geçici mühlet tarihi esas alınabilir. Buna karşılık konkordatonun tasdiki talebi reddedilirse (koşulları oluşmadığı  için  veya  feragat  nedeniyle)  hacizler  ayakta  kaldığından,  iptal davası  açılmasına  ilişkin  süreler  de  bu  haciz  tarihinden  geriye  doğru hesaplanmalıdır.  Adi  konkordatodan  farklı  olarak,  malvarlığının  terki  suretiyle konkordatoda, Kanun sürelerin hangi andan itibaren hesaplanacağını açık olarak düzenlemiştir. Malvarlığının terki suretiyle konkordatoda, borçlunun konkordatonun tasdikinden önce yaptığı işlemler 277-284 üncü maddelere göre iptale tâbidir. Bu durumda geçici konkordato mühletinin verildiği tarih, iptal davası açma sürelerinin hesaplanmasında haczin veya iflâsın açılmasının yerini tutar (İİK m. 309/k).  Sonuç olarak borçlunun konkordato mühleti verilmeden önce yaptığı bağışlamalar, ivazsız tasarruflar ve ivazsız tasarruf sayılan işlemler (İİK m. 278);  borçlunun  borca  batık  durumda  olduğu  zaman  dilimi  içinde  bazı alacaklılarını kayırmaya yönelik tasarrufları, örneğin para veya mutat olmayan vasıtalarla  yapılan  ödemeler  vb.  (İİK  m.  279)  ile  malvarlığı  borçlarına                                                            8   Altay/Eskiocak, s. 338 vd.  227Tolga AKKAYA  YBHD 2021/1  yetmeyen  (borca  batık)  bir  borçlunun,  alacaklılarına  zarar  verme  kastıyla yaptığı tüm işlemler (İİK m. 280) hakkında Kanunun aradığı diğer şartlar da geçekleşmişse mühletten önce açılan iptal davasına devam edilir veya mühlet içinde yeni bir iptal davası açılabilir. Konkordatonun tasdik edilmesi halinde ise  borçlu  konkordatoya  uygun  olarak  borçlarını  ödediği  takdirde konkordatoya tâbi alacaklılar iptal davası açamaz. Konkordatoya tâbi olmayan İİK  m.  206  birinci  sıradaki  alacaklar  ile  6183  sayılı  Kanuna  tâbi  amme alacakları için iptal davası açılabilir.   B. KONKORDATO MÜHLETİ İÇİNDE YAPILAN TASARRUFLAR  Kendisine konkordato mühleti verilen borçlunun tasarruf yetkisi kural olarak mühlet içinde de devam eder. Kanuna göre  Borçlu, komiserin nezareti altında işlerine devam edebilir. Şu kadar ki, mühlet kararı verirken veya mühlet içinde  mahkeme,  bazı  işlemlerin  geçerli  olarak  ancak  komiserin  izni  ile yapılmasına  veya  borçlunun  yerine  komiserin  işletmenin  faaliyetini  devam ettirmesine  karar  verebilir   (İİK  m.  297/1).  Kural  olarak,  mühlet  içinde faaliyetlerine  devam  eden  borçlu,  mal  ve  hakları  üzerinde  tasarrufta bulunabilir. Borçlunun faaliyetlerine komiserin nezareti altında devam etmesi tasarruf  yetkisinin  kaldırılması  sonucunu  doğurmaz.  Bununla  birlikte mahkeme,  bazı işlemlerin geçerli olarak ancak komiserin izni ile yapılmasına  veya  borçlunun yerine komiserin işletmenin faaliyetini devam ettirmesine  karar verebilir. Mahkeme bu yönde bir karar vermemişse ve İİK m. 297 de düzenlenen yasaklı işlemlerden biri söz konusu değilse, borçlu konkordato mühletini ticari faaliyetini ve borçlarını yapılandırmak üzere kullanabilir, mal ve hakları üzerinde tasarrufta bulunabilir ve bu kapsamda örneğin ihtiyaç duymadığı malvarlığı değerlerini piyasadaki rayiç fiyatları üzerinden satabilir. Bu ihtimalde komiserin iznine veya mahkemenin onayına ihtiyaç olmaksızın borçlunun  yapmış  olduğu  tasarruflar  için  İİK  m.  278  ve  devamındaki hükümlerin şartları da varsa iptal davası açılabilir. Bu bağlamda konkordato mühletinden  önce  veya  sonra  yapılan  tasarruflar  arasında  bir  farklılık yaratılması uygun değildir.                                                             9   Pekcanıtez/Erdönmez, s. 85.  228YBHD 2021/1  Tolga AKKAYA  Kanuna göre mahkeme  bazı işlemlerin geçerli olarak ancak komiserin izni ile yapılmasına  karar vermiştir. Borçlu komiserin izni olmadan işlem yapmışsa,  bu  işlemler  hükümsüz  sayılmaz  ancak  komiserin  izni alınmadığından borçlu ile tasarruf yapan üçüncü kişinin bu işlemden doğan alacağı konkordatoya tâbi olur. Ayrıca borçlunun 297 nci maddeye aykırı davrandığını  tespit  eden  mahkeme,  borçlunun  malları  üzerindeki  tasarruf yetkisini kaldırabilir veya 292 nci madde çerçevesinde, komiserin talimatlarına uymadığını  ya  da  borçlunun  alacaklıları  zarara  uğratma  amacıyla  hareket ettiğini  tespit  ederse  resen  borçlunun  iflâsına  karar  verir.  Komiserin  izni alınarak  yapılan  işlemlerden  kaynaklanan  alacaklar  ise  konkordatoya  tâbi olmaz ve alacaklı konkordato mühleti içinde takip yasağından etkilenmeksizin borçluya karşı icra takibi yapabilir.  Komiserin izni ile yapılan tasarruflar da şartları varsa, tıpkı borçlunun kendi yaptığı tasarruflar gibi İİK m. 278 ve devamındaki şartlar gerçekleşmişse iptal davasına konu olabilir. Mahkemenin kararıyla  borçlunun  bazı  tasarruflarının  komiserin  iznine  bağlanması  ve borçlunun mühlet içinde alacaklılarının alacaklarını tahsil etmesini önleyecek nitelikteki  (başka  bir  deyişle  alacaklılarına  zarar  veren)  tasarruflarına komiserin  izin  vermesi,  bu  işlemler  aleyhine  iptal  davası  açılmasını engellemez. Söz konusu tasarruf işleminin tarafı borçludur ve yapılan işlem borçlu  ve  lehine  tasarruf  yapılan  üçüncü  kişi  bakımından  hukuki  sonuç doğurur. Komiserin bu işleme izin vermesi işlemin maddi hukuk bakımından geçerli  olup  olmamasını  veya  takip  hukuku  bakımından  iptale  tâbi  olup olmamasını etkilemez.  Mahkeme   borçlunun  yerine  komiserin  işletmenin  faaliyetini  devam ettirmesine   de  karar  verebilir.  Bu  durumda  ise  borçlunun  işletmenin faaliyetlerini yürütme konusundaki tasarruf yetkisi kaldırılır ve onun yerine işlemleri komiser yapar. Bu durumda borçlunun tasarruf yetkisi kaldırılması                                                            10   Pekcanıtez/Erdönmez, s. 85. 11   Pekcanıtez/Erdönmez, s. 89. 12   Erdönmez (2020b), s. 390; Erdönmez, Güray (2020c)  Konkordato Mühleti Verilmesinin Alacaklılara Etkisi , Editör: Özekes, Muhammet, Medeni Usul ve İcra İflâs Hukukunun Güncel Sorunları, On İki Levha Yayıncılık, s. 36; Tunç Yücel, s. 179.   229Tolga AKKAYA  YBHD 2021/1  kararı ilân edileceğinden, borçlunun bu yasağa aykırı olarak bizzat yapmış olduğu hukuki işlemler geçersiz (batıl) sayılmalıdır.  Borçlunun  mühlet  içinde  malvarlığının  azalmasına  veya  borçlarının artmasına  yol  açabilecek  bazı  işlemleri  ise  mahkemenin  iznini  almadan yapması  yasaklanmıştır.  Kanuna  göre  borçlu   mahkemenin  izni  dışında mühlet  kararından  itibaren  rehin  tesis  edemez,  kefil  olamaz,  taşınmaz  ve işletmenin devamlı tesisatını kısmen dahi olsa devredemez, takyit edemez ve ivazsız tasarruflarda bulunamaz. Aksi hâlde yapılan işlemler hükümsüzdür. Mahkeme bu işlemler hakkında karar vermeden önce komiserin ve alacaklılar kurulunun  görüşünü  almak  zorundadır.   (HMK  m.  297/2).  Buna  göre borçlunun  herhangi  bir  malvarlığı  değeri  üzerinde  rehin  tesis  etmesi, taşınmazlarını ve işletmesinin devamlı tesisatını üçüncü kişiye devretmesi, takyit etmesi veya ivazsız tasarruflarda bulunması yasak olup mahkemeden izin almadan aksi yönde yapacağı işlemler hükümsüzdür. Dolayısıyla kanunda sayılmış olan ve mühlet içinde borçlunun alacaklılarına zarar verecek nitelikte malvarlığını azaltmaya yönelik bazı işlemleri hukuken geçersiz olduğundan hüküm  ve  sonuç  doğurmayacaktır.  Komiserin  bu  işleme  izin  vermesi hükümsüzlüğü  ortadan  kaldırmaz.  Buna  karşılık  mahkemenin  izni  ile yapılan bu tür işlemler veya konkordato mühleti içinde mahkemenin izni aranmayan işlemler ise hukuken geçerli olacaktır.  Bir görüşe göre, konkordato mühleti içinde mahkemenin izni gerekip de bu izin veya onay alınmadan yapılan işlemler maddi hukuk bakımından hükümsüz sayıldığından, bu işlemler iptal davasına konu olamaz. Bu işlemler için sadece hükümsüzlüğün tespitini talep etmek yeterlidir. Buna karşılık, konkordato mühleti içinde mahkemenin izni ve onayı ile yapılan işlemler ise geçerli olduğundan İİK m. 277 ve devamında düzenlenen iptal sebeplerinin gerçekleşmesi  halinde  iptal  davasına  konu  olabilir.  Zira  bu  durumda                                                            13   Pekcanıtez/Erdönmez, s. 85; Öztek, Selçuk/Budak, Ali Cem/Tunç Yücel, Müjgan/Kale, Serdar/Yeşilova, Bilgehan (2018) Yeni Konkordato Hukuku, Ankara, Adalet Yayınevi, s. 272. 14   Erdönmez, Güray (2020a)  Konkordato Mühleti Alan Borçlunun Yaptığı Hukuki İşlemlere Karşı  Tasarrufun  İptali  Davası  Açılabilir  mi? ,  Lexpera  Blog,  230YBHD 2021/1  Tolga AKKAYA  mahkeme   borçlunun  taleplerini  sadece  konkordato  süreci  bakımından değerlendirerek   izin  verir  ve  izin  bu  işlemleri  mutlak  bir  koruma  altına almaz. Konkordato  mühleti  içinde  mahkemenin  izni  ile  yapılan  işlemlerin iptale  tâbi  olup  olmayacağı  konusunda  iki  görüş  bulunmaktadır.  Konu özellikle  İsviçre  2013  yılında  İsviçre  İcra  ve  İflas  Kanununda  değişiklik yapılıncaya kadar tartışmalı kalmıştır. Bir görüşe göre, borçlunun bir hukuki işlemi yapması için resmî bir makamın iznine ihtiyaç olan durumlarda, işleme mahkeme tarafından izin verilmesi, bu işlem nedeniyle alacaklıların zarar görmesi arasındaki illiyet bağını ortadan kaldırmaz. Mahkemenin işleme onay vermesi ile onaya konu işlemin iptale konu olmasının işlevleri farklıdır. Bazı işlemler için mahkemenin izninin aranması suretiyle alacaklılar başlangıçta korunurken, iptal davası ile bu davayı inceleyen mahkeme tarafından geriye dönük inceleme yapılarak yapılan işlemin alacaklılar bakımından gerçek etkisi incelenir. Bir başka görüşe göre (bu görüş İsviçre İcra İflâs Kanununda 2013 yılında yapılan değişiklikle kanun koyucunun da görüşü haline gelmiştir), mahkeme veya alacaklılar kurulu tarafından izin verilen işlemlerin daha sonra iptal davasına konu olması hukuki güvenliği ihlal eder. İsviçre İcra ve İflâs Kanununa göre, iptale tâbi olduğu kabul edilen işlemler, konkordato mühleti içinde konkordato mahkemesi veya alacaklılar kurulunun onayı ile yapılması halinde iptal edilemez (Art 285/3). Bu hüküm 1.1.2014 tarihinde yürürlüğe girmeden önceki eski düzenlemeye göre, konkordato mühleti içinde yetkili cebri icra organının (konkordato komiseri ve konkordato mahkemesi) onayı ile yapılan işlemler, daha sonra iptal davası açmak suretiyle iptal edilebilme riski altındaydı. Bu durum işlemin tarafı olan üçüncü kişi bakımından hukuki güvenliğe aykırı bir durum yaratmaktaydı. İsviçre İcra ve İflâs Kanununun 285 inci maddesinde yapılan değişikliğin gerekçesine göre, artık yetkili cebri icra organı tarafından yapılan işlemlerin iptal edilmeden ayakta kalabilmesi                                                                                                                                            https://blog.lexpera.com.tr/konkordato-muhleti-alan-borclunun-yaptigi-hukuki-islemlerekarsi-tasarrufun-iptali-davasi-acilabilir-mi/ s.e.t. 02.09.2020; Tunç Yücel, s. 179.  15   Tunç Yücel, s. 179. 16   Erdönmez (2020b), s. 392.   231Tolga AKKAYA  YBHD 2021/1  güvence  altına  alınmıştır.  Böylece  konkordato  mühleti  içinde  yapılan  ve alacaklılar  kurulu  veya  konkordato  mahkemesi  tarafından  onaylanan işlemlerin  tasarrufun  iptali  davasıyla  iptali  mümkün  olmamaktadır.  Söz konusu işleme sadece komiserin onay vermesi ise işlemi iptale tâbi olmaktan kurtarmamaktadır.   İsviçre de önceki düzenleme döneminde, konkordato mühleti içinde, mahkeme söz konusu tasarruf işlemini alacaklıların lehine olması nedeniyle onayladığından tasarrufun iptali talebinin kabul edilme ihtimali düşük olsa dahi  iptal  davası  açılabilmesinin  işletmelerin  yeniden  yapılandırılması sürecinde  arka  planda  hukuki  güvenliği  ortadan  kaldırdığı  ifade edilmektedir 19 .  Konkordato  mühletinin  işlevi  konusundaki  geleneksel yaklaşım,  bu  sürenin  borçlunun  alacaklıları  ile  konkordato  anlaşması yapmasına hizmet etmesi şeklinde ise de yeniden yapılandırma yaklaşımıyla daha da uzatılan konkordato mühleti içinde mahkemenin onayı ile yapılan işlemlerin iptal edilme tehlikesi altında olmasının ortaya çıkardığı hukuki belirsizlik, borçlunun işletmesinin yeniden yapılandırılmasının önünde engel olmaktadır.  Yapılan  değişiklikle,  borçlunun  işletmesinin  tamamının  veya belirli bir bölümünün devri yoluyla, borçlunun mali durumunun yeniden yapılandırılması ve iyileştirilmesi için alınacak önlemlerin desteklendiği kabul edilmektedir.                                                             17   Maier, Philipp (2017) Kommentar zum Bundesgesetz über Schuldbetreibung und Konkurs SchKG, 4. Auflage, basierend auf der 1911 erschienenen 3. Auflage von Carl Jaeger, Herausgeber: KOSTKİEWİCZ, Jolanta Kren/ Voc, Dominik, Schulthess Verlag, Art. 285, Rn.  19;  Kostkiewics,  Jolanta  Kren/Voc,  Dominik  (2017)  Schuldbetreibungs-  und Konkursgesetz mit weiteren Erlassen, 19. Auflage, Zürich, Orel Füssli, Art. 285, Rn. 45; Erdönmez (2020b), s. 391.  18   Umbah-Spahn, Brigitte/Bossart, Stefan (2014) Schuldbetreibungs und Konkursgesetz, Herasugeber: HUNKELER, Daniel, 2. Auflage, Basel, Helbing Lichtenhahn Verlag, Art. 285, Rn. 10a, Art. 331, Rn. 4.  19   Umbah-Spahn, Art. 285, Rn. 10a; Erdönmez (2020b), s. 392 vd.  20   Bauer,  Thomas  (2017) Basler Kommentar, Bundesgesetz über Schuldbetreibung und Konkurs Ergaenzungsband zur 2. Auflage, Bauer, Thomas/STAEHELIN, Daniel, Basel, Helbing Lichtenhahn Verlag, s. 298.  21   Vandebroek, Jos G. L/ Hunkelers, Daniel (2017)  Übertragende Sanierung unter neuem Sanierungsrecht: Erste Erfahrungen mit «Prepacks»  SJZ 113, (s. 389-399), s. 395; Müller,  232YBHD 2021/1  Tolga AKKAYA  Konkordato mühleti içinde mahkemenin izni ile yapılan işlemlerin iptal edilme tehlikesi altında olmasının iki yönden hukuki belirsizliğe yol açtığı ifade edilmektedir. Bir yandan İİK m. 297 uyarınca borçlunun mahkemeden izin  almadan  yaptığı  işlemleri  hükümsüz  sayıp  komiserin  ve  alacaklılar kurulunun olumlu görüşüyle mahkemeden izin alarak yapmış olduğu tasarruf işlemlerini geçerli sayarken diğer yandan bu işlemlerin iptale tâbi olduğunu kabul etmek çelişki yaratmaktadır. Zira izin alınarak yapılan işlemler maddi hukuk bakımından geçerli ise de icra ve iflâs hukuku bakımından iptal edilme tehlikesi altındadır. İsviçre hukukundaki yeni hüküm, mahkemenin izniyle yapılan  işlemler  bakımından  iptal  riskini  ortadan  kaldırdığından  hukuki güvenlik  açısından  daha  uyumlu  bir  düzenleme  içermektedir.  Yine konkordato mühleti içinde komiserin izniyle yapılan hukuki işlemlerde de hukuki  güvenlik  bakımından  belirsizlik  ortaya  çıkmaktadır.  İİK  m.  308/c uyarınca,  mühlet  içinde  komiserin  izniyle  akdedilmiş  borçlar,  adi konkordatoda konkordato şartlarına tâbi olmamasına ve malvarlığının terki suretiyle  konkordatoda  yahut  sonraki  bir  iflâsta  masa  borcu  sayılmasına rağmen,  iflâs  tasfiyesinde  veya  konkordatonun  yerine  getirilmesinde  bu işlemlerin iptale tâbi olup olmayacağı belirli değildir. Bu durumda komiserin izniyle  borçlu  işletmenin  devamı  amacıyla  ve  alacaklıların  lehine  olacak şekilde yapılan tasarruf işlemleri iptal yaptırımı riskiyle karşılaşabilecektir. Bu nedenle  İsviçre de  yapılan  reformla  konkordato  mühleti  içinde  alacaklılar kurulu  veya  mahkemenin  izni  ile  yapılan  işlemlerin  iptal  davasına  konu edilemeyeceği kanunda açıkça düzenlenmiştir.  Kanımca,  bu  görüşler  Türk  hukuku  bakımından  da  önem  arz etmektedir.  Yürürlükteki  düzenlemeye  göre,  mahkemenin  mühlet  içinde borçlunun  İİK  m.  297/2  kapsamındaki  tasarruflarına  izin  vermesi,  bu işlemlerin İİK m. 278 ve devamındaki hükümlerin şartlarını taşıması halinde iptal  davasına  konu  olamayacağı  sonucunu  doğurmaz.  Bununla  birlikte mahkeme söz konusu tasarruflara izin vermeden önce komiserin ve varsa alacaklılar  kurulunun  görüşünü  de  alacağından,  olması  gereken  hukuk                                                                                                                                            Lukas/ Lind, Ronja (2019)  Fünf Jahre Neues Sanierungsrecht: Erfahrungen, Befunde Und Entwicklungen , EF 9, Expert Focus, (s. 637-643), s. 638. 22   Bauer, s. 298; Müller/ Lind, s. 638.  233Tolga AKKAYA  YBHD 2021/1  bakımından  mahkemenin  izni  ile  yapılan  işlemler  hakkında  iptal  davası açılabilmesi  imkânı  İcra  ve  İflâs  Kanununda  yapılacak  bir  düzenlemeyle kaldırılmalıdır. Örneğin, konkordato mühleti içinde olan borçlu malvarlığı içinde yer alan bir taşınmazın satışına izin verilmesini talep ederse, mahkeme bağlayıcı  olmasa  da  bu  işlem  hakkında  karar  vermeden  önce  komiserin görüşünü, ayrıca oluşturulmuş olması halinde alacaklılar kurunun görüşünü alır. Komiser, yapılacak devir işleminin borçlunun işletmesinin faaliyetlerinin devamı yönünden gerekli olduğunu veya söz konusu taşınmazın işletmenin faaliyetlerinin  sürdürülmesi  için  gerekli  olmadığını  (işletmenin  mali durumunun iyileştirilmesi için her iki ihtimalde de satış ve devir gerekebilir) ve bu nedenle satışının uygun olduğunu ortaya koyan bir görüş sunar ve mahkeme de taşınmazın satış ve devrine izin verirse, artık bu işlemin olası bir iptal davasına konu olması, işlemin tarafı olan üçüncü kişi bakımından hukuki belirsizlik  yaratır  ve  hukuki  güvenlik  ilkesine  aykırılık  teşkil  eder. Konkordatoya ilişkin hükümlerin bütünü ve özellikle mühlet içinde komiserin izniyle yapılan işlemlerden doğan alacakların konkordatoya tâbi olmayacağı; zira ekonomik olarak zorluk içinde bulunduğu bir dönemde borçluyla işlem yapan alacaklıların kendileri için ticari risk alarak borçlunun zor zamanında projeye,  daha  tasdik  öncesinde  maddi  ve  mali  destek  vermiş  kimseler olduğundan,  adeta  ödüllendirilmeleri  uygun  bulunmasına  rağmen,  diğer yandan borçluyla komiserin bilgisi ve mahkemenin izni dahilinde işlem yapan üçüncü kişiyi iptal davası riski ile karşı karşıya bırakmak menfaatler dengesi bakımından çelişki oluşturur. Örneğin, ana faaliyet konusu inşaat ve yap-sat olan bir müteahhitlik firmasının stoklarında yer alan taşınmazların satılması, bu  işletmenin  ticari  faaliyetlerini  sürdürebilmesi  bakımından  elzemdir. Konkordato  mühleti  içindeki  bu  işletmenin  stoklarındaki  taşınmazların satılarak üçüncü kişiye devredilmesi halinde, satışa konu taşınmaz için ivaz olarak  taşınmazın  değeriyle  orantısız  bir  satış  bedeli  kararlaştırıldığı  veya alacaklılara  zarar  verme  kastıyla  yapıldığı  gerekçesiyle  yapılan  işlem  iptal davasına konu olabilecektir. Oysa mahkemenin konkordato mühleti içinde olan bir borçlunun ve konkordatoya tâbi alacaklılarının zararına olabilecek bir işleme izin vermesi beklenmemelidir. Mahkemenin izniyle yapılan işlemlerin İİK m. 278 ve devamı hükümlerine göre iptal edilebilmesi, lehine tasarruf yapılan üçüncü kişi bakımından hukuki belirsizlik yaratmaktadır. Konkordato  234YBHD 2021/1  Tolga AKKAYA  mühleti verilmesinin amacı, bir yandan borçlunun alacaklılarıyla anlaşarak borçlarını tasfiyesine imkân sağlamak ise diğer yandan borçlunun işletmesinin faaliyetlerine devam etmesini ve mümkünse konkordato projesinde yer alması halinde  yeniden  yapılandırılmasına  olanak  sağlamaktır.  Bu  bağlamda mahkemenin izniyle yapılan işlemlerin iptal riskiyle karşı karşıya bırakmak konkordato mühletinden beklenen faydanın sağlanmasına da engel olabilir.   Yürürlükteki  düzenlemeye  göre,  konkordato  mühleti  içinde mahkemenin izniyle yapılan işlemler hakkında İİK m. 280 kapsamında iptal davası açılırsa yapılan tasarrufun alacaklıya zarar verip vermediği incelenmeli ve sonucuna göre karar verilmelidir. Örneğin, konkordato mühleti içinde olan borçlunun  rehinli  taşınır  veya  taşınmazını  mahkemenin  izniyle  rehinli alacaklısına  satmak  suretiyle  alacaklının  kendisinden  olan  alacağını  satış bedeliyle takas etmesi durumunda yapılan bu işlemin İİK m. 280 kapsamında iptal edilmemesi gerekir. Zira rehinli alacaklar konkordatoya tâbi olmadığı gibi  konkordato  mühleti  verilmesi,  adî  alacaklar  için  faiz  işlemesini durdururken rehinli alacaklara faiz işlemeye devam etmektedir. Borçlunun muaccel  hale  gelen  rehinli  borcu  için  taşınmazını  rayiç  bedelden  rehinli alacaklıya satarak devretmesi ve bu satıştan doğan alacağını borcuyla takas etmesi  diğer  alacaklılarına  zarar  vermemekte,  tam  tersine  taşınır  veya taşınmazın piyasada rayiç fiyatla satılmasını sağladığı, yüksek temerrüt faizi işlemesini durdurduğu, imtiyazlı ve adi alacaklıların alacaklılarını cebri icra yoluyla  tahsil  imkanını  azaltmadığı  için  alacaklıların  lehine  olmaktadır. Rehinli alacaklı konkordatoya tâbi olmadığı gibi iflâs sıra cetvelinde ilk sırada yer almakta ve rehinli alacaklı alacağını rehinden tamamen almadan imtiyazlı ve adi alacaklılara ödeme yapılmamaktadır. Buna karşılık, borçlu konkordato mühleti  içinde  adî  alacaklılarından  birine  ödeme  yaptıysa  veya  borç  için üçüncü kişinin malı üzerine rehin konulmuşsa, bu durumda yapılacak bir ödeme İİK m. 280 in şartlarını taşıması halinde iptal edilebilir. Yine Covid Pandemisi gibi nedenlerle yaşanan ciddi bir ekonomik durgunluk döneminde                                                            23   İsviçre hukukunda piyasa koşullarına uygun olmak kaydıyla borçlunun teminata bağlanmış bir borcu için yaptığı ödemelerin diğer alacaklıları zarara uğratmadığı ve iptale tâbi olmadığı kabul edilmektedir. Bkz. Erdönmez (2020b), s. 317. 24   Erdönmez (2020b), s. 317 vd.  235Tolga AKKAYA  YBHD 2021/1  konkordato  mühleti  içinde  olan  borçlunun  taşınmazını  rehinli  alacaklıya satmak ve alacağını takas etmek suretiyle borcunu sona erdirmesi İİK m. 279 kapsamında para veya mutat ödeme vasıtası dışında kalan bir ödeme şekli olarak değerlendirilmemelidir. Kesin mühlet kararı verilmesi halinde İİK m. 294 uyarınca takasın mümkün olmadığı ileri sürülebilirse de takasa belirli şartlarda  izin  veren  bu  hüküm  konkordatoya  tâbi  alacaklılar  bakımından geçerli olup konkordato mühletinin rehinli alacaklılar bakımından sonuçları İİK  m.  295 de  düzenlendiğinden  ve  bu  hükümde  takas  yasağından bahsedilmediğinden, borçlunun rehinli alacaklısından konkordato mühletinin ilânından  sonra  doğan  alacağı  için  yapılan  takas  işlemi  geçerli  kabul edilmelidir.   Konkordato mühleti içinde borçlu tarafından tedarikçilerine mühletten önce doğan alacaklar için ödeme yapması gerekebilir. Bu durumda yapılan bu ödemelerin her halükârda iptale tâbi olacağını kabul etmemek gerekir. Borçlu söz  konusu  ödemeleri  yapmadan  faaliyetlerini  sürdüremiyorsa  bu  durum borçlunun  faaliyetlerinin  sona  ermesine  ve  iflâsına  yol  açabileceğinden alacaklıların da aleyhine olacaktır. Bu nedenle komiserin izni ile yapılan bu ödemelere  cevaz  verilmesi 25  ve  alacaklıların  zarar  görmesine  neden olmamaktaysa iptal sebebi olarak değerlendirilmemesi gerekir.  Kanımca konkordato mühleti içindeki borçlunun  konkordatoya tâbi olmayan imtiyazlı alacaklılara  ödeme yapması da İİK m. 280 kapsamında bir iptal sebebi sayılmamalıdır. İcra ve İflas Kanununa göre 6183 sayılı Amme Alacaklarının Tahsil Usulü Hakkında Kanuna tâbi imtiyazlı alacaklar ve İİK m. 206 nın birinci sırasında yer alan işçi alacakları konkordatoya tâbi değildir. Konkordato mühleti içinde İİK m. 206 birinci sırada yer alan işçi alacakları için takip yasağı da bulunmamaktadır. Ayrıca borçlunun iflâsı halinde veya konkordato  talebinin  reddedilmesi  nedeniyle  alacaklılar  için  sıra  cetveli düzenlendiğinde öncelikle İİK m. 206 uyarınca imtiyazlı alacaklılar içinde                                                            25   Atalay, Oğuz (2018)  Konkordato Reformu Hakkında Değerlendirmeler , Editör: Özekes, Muhammet,  7101  sayılı  Kanunla  Konkordato  ve  Elektronik  Tebligat  Kanunlarında Getirilen Yenlikler, İstanbul, On İki Levha Yayıncılık, s. 127. Konuyu iflâs erteleme hükümleri açısından ele alan ve olası bir iflâs halinde tasarrufun iptali davası açılabileceğini kabul eden aksi yöndeki görüş için bkz. Öztek, s. 123.   236YBHD 2021/1  Tolga AKKAYA  ödeme  yapılacağından  bu  alacaklar  için  yapılan  ödemeler  adi  alacaklılar tarafından açılan iptal davasında iptal sebebi sayılmamalıdır. Özellikle işçilerin işletmenin  faaliyetlerinde  çalışmaya  devam  edebilmesi  için  gerekli  bu ödemeler  yapılmalıdır.  Muaccel  işçi  alacakları  için  ödeme  yapılması  adi alacaklıların zarar görmesine yol açmaz. Buna karşılık imtiyazlı alacaklılar, sıra cetvelinde kendilerinden sonra gelen imtiyazlı ve adî alacaklılara yapılan ödemelerin iptali için dava açabilir.   II. KONKORDATONUN TASDİKİNİN İPTAL DAVASINA ETKİSİ  Mevcut düzenlemeye göre, konkordatonun tasdiki kararından sonra yapılan  işlem  ve  tasarrufların  iptal  davasına  konu  olup  olamayacağı ihtimallere göre değerlendirilmelidir. Konkordato,  kural  olarak  tasdik  kararıyla  bağlayıcı  hale  gelir  ve konkordato talebinden önce veya komiserin izni olmadan konkordato mühleti içinde  doğan  ve konkordatoya  tabi  olan  bütün  alacaklar  için  mecburi  ve bağlayıcıdır  (İİK  m.  308/c,  1-2).  Tasdik  kararıyla  birlikte  mühlet  kararı kaldırıldığından, konkordato mühletine bağlanan sonuçlar da ortadan kalkar. Bu kapsamda, borçlunun mal ve hakları üzerine konulan ihtiyati tedbirler kalkar  ve  borçlu  bunlar  üzerinde  tasarrufta  bulunabilir.  Mahkeme  tasdik kararıyla birlikte konkordatonun yerine getirilmesini sağlamak için gerekli gözetim,  yönetim  ve  tasfiye  tedbirlerini  almakla  görevli  bir  kayyım  tayin edebilir (İİK m. 306/2). Kayyım, borçlunun işletmesinin durumu ve proje uyarınca borçlarını ödeme kabiliyetini muhafaza edip etmediği hakkında iki ayda bir tasdik kararını veren mahkemeye rapor verir. Bu durumda borçlu malvarlığı  üzerinde  kayyımın  veya  mahkemenin  izni  olmadan  tasarrufta bulunabilir;  başka  bir  deyişle  bu  tasarrufların  geçerliliği  kayyımın  veya mahkemenin iznine bağlı değildir.   Konkordatoya  tâbi  alacaklarda,  borçlunun  tasdik  kararından  sonra yaptığı tasarruflar, İİK m. 277 ve devamındaki iptal sebepleri kapsamında olsa dahi borçlu projeye uygun olarak borcunu ödediği takdirde konkordatoya tâbi alacaklılar iptal davası açamaz. Zira bu durumda konkordato nedeniyle iptal                                                            26   Erdönmez (2020b), s. 338 vd.   237Tolga AKKAYA  YBHD 2021/1  davasının sonucundan yararlanılması mümkün değildir. Buna karşılık borçlu tasdik edilen konkordato projesini ihlal eder ve borcunu ödemezse alacağını tahsil edemeyen alacaklı iptal davası açabilir.  Konkordato  projesinde  konkordatonun,  tasdik  kararının kesinleşmesiyle bağlayıcı hâle geleceği kararlaştırılmışsa ve bu proje İİK m. 302  uyarınca  alacaklılar  toplantısında  yeterli  alacaklı  çoğunluğuyla  kabul edilmişse,  tasdik  kararı  verilmiş  olsa  dahi  mühletin  etkileri,  kanunda öngörülen  istisnalar  saklı  kalmak  kaydıyla  konkordatonun  bağlayıcı  hâle geldiği kesinleşme tarihe kadar devam eder (İİK m. 308/c, 1/c.2). Bu durumda mühletin etkileri devam ettiği için tasdik kararının kesinleştiği tarihe kadar yapılan işlemler bakımından konkordato mühleti içinde yapılan tasarruflar bakımından yaptığımız açıklamalar geçerlidir.  Konkordato tasdik edilmezse mahkeme konkordato talebinin reddine karar verir ve bu karar 288 inci madde uyarınca ilân edilerek ilgili yerlere bildirilir. Borçlunun iflâsa tâbi şahıslardan olması ve doğrudan doğruya iflâs sebeplerinden birinin mevcut olması hâlinde mahkeme, borçlunun iflâsına resen karar verir (İİK m. 308).  III.  KONKORDATONUN  İPTAL  DAVASINDAKİ  ÖZEL  DAVA ŞARTINA ETKİSİ  Borçluya  konkordato  mühleti  verilmeden  önce  alacaklı  tarafından tasarrufun iptali davası açılması halinde genel hükümler geçerlidir. Buna göre haciz yoluyla takipte alacaklılardan biri tarafından tasarrufun iptali davası açılabilmesi için elinde kesin veya geçici aciz belgesi bulunmalıdır (İİK m. 277/1/b.1).  Bu  durumda, alacaklının  kural  olarak öncelikle borçluya  karşı takip başlatmış, takibi kesinleştirmiş ve kesin haciz talep etmiş olması gerekir. Kesin  haciz  neticesinde  borçluya  ait  haczi  kabil  hiç  mal  bulunmazsa düzenlenen haciz tutanağı kesin aciz belgesi olarak kabul edilir, haczedilen mallar alacağı karşılamaya yeterli değilse haciz tutanağı geçici aciz belgesi olarak kabul edilir. Ayrıca borçlunun hacizli mallarının satışından elde edilen                                                            27   Altay/Eskiocak, s. 338.  28   Bkz. yuk.  Konkordato Mühleti İçince Yapılan Tasarruflar  başlığı altındaki açıklamalar.   238YBHD 2021/1  Tolga AKKAYA  gelir alacağı ödemeye yetmediği takdirde de icra dairesi tarafından alacaklıya kesin aciz belgesi verilir. Elinde kesin veya geçici aciz belgesi bulunan alacaklı ise İİK m. 277 ve devamındaki iptal sebeplerine dayanarak borçlunun tasarruf işlemlerinin iptalini talep edebilir. Öğretide çoğunluk tarafından benimsenen ve Yargıtay tarafından da kabul edilen görüşe göre, alacaklının elinde aciz belgesi bulunması iptal davası için özel dava şartı niteliğindedir. Bu dava şartı eksikliğinin  sonradan  giderilebileceği  de  kabul  edilmektedir.  İflâsta  iptal davası bakımından, zaten borçlunun iflâsına karar verilmiş olduğundan ve davayı kural  olarak  alacaklılardan  birine  yetki  verilmedikçe  iflâs  masasını temsilen iflâs idaresi açtığından, iptal davası için aciz belgesi alınmış olması şartı aranmaz (İİK m. 277/1/b.2)29.  Konkordato  mühleti  içinde  iptal  davası  açılması  halinde  ise  aciz belgesinin dava şartı olarak aranıp aranmayacağı ayrıca değerlendirilmelidir. Bir görüşe göre, konkordato mühleti verilmesi halinde borçlu aleyhine 6183 sayılı  Amme  Alacaklarının  Tahsil  Usulü  Hakkında  Kanuna  göre  yapılan takipler  de  dahil  olmak  üzere  hiçbir  takip  yapılamayacağı  ve  daha  önce başlamış  takipler  durdurduğundan,  takip  yapamayan,  başladığı  takibi sürdüremeyen ve aciz belgesi alamayan alacaklıdan aciz belgesine sahip olma şartının  aranmaması  gerekir.  Diğer  yandan,  borca  batık  durumda  olan borçlu tarafından konkordato talep edilmişse, borca batıklık zaten borçlunun aciz halinde olduğuna karine teşkil ettiğinden ve aynı zamanda bir doğrudan doğruya iflâs sebebi olduğundan, aciz belgesi alınmış olması iptal davası için                                                            29   İptal  davasında  aciz  belgesine  ilişkin  tartışmalar  için  bkz.  Yıldırım,  Kâmil  (2009)  Tasarrufun  İptali  Davasının  İşlevi  Bakımından,  Aciz  Vesikası  İle  İlişkisi  Hakkında Düşünceler , Dokuz Eylül Üniversitesi Hukuk Fakültesi Dergisi, C/Özel Sayı, (s. 973982), s. 976 vd.; Akil, Cenk (2014)  Yargıtay Kararları Işığında Tasarrufun İptali Davası Bağlamında  Aciz  Belgesi ,  Ankara  Barosu  Dergisi,  2014/3,  (s.  161-201),  s.  161  vd.; Albayrak, Hakan (2015)  Tasarrufun İptali Davalarında Yargıtay Tarafından Kabul Edilen Özel Dava Şartları , Ankara Üniversitesi Hukuk Fakültesi Dergisi, 64 (4), (s. 931-974), s. 933 vd.; Erdönmez (2020b), s. 54 vd.  30   Erdönmez (2020b), s. 74 vd.; Erdönmez (2020a); İflas ertelemenin yürürlükte olduğu dönemde  borçlu  hakkında  iflâs  erteleme  kararı  verilmesi  halinde  iptal  davasının görülebilmesi için aciz belgesinin aranmaması gerektiği yönünde ayrıca bkz. Erdönmez (2020b), s. 72, dn. 149.   239Tolga AKKAYA  YBHD 2021/1  dava şartı sayılmamalıdır. Elinde aciz belgesi bulunmayan alacaklının açacağı iptal  davasında,  bu  görüşe  katılmakla  birlikte,  eğer  alacaklı  konkordato mühleti verilmeden önce borçluya karşı takip yapmış ve aciz belgesi almışsa, iptal davası açılabilmesi için aciz belgesinin mahkeme sunulmuş olması dava şartı sayılmalıdır. Buna karşılık takip başlatılamadığı veya sürdürülemediği için  aciz  belgesi  alınamamışsa,  aciz  belgesi  dava  şartı  sayılmamalıdır. Borçlunun  vadesi  geldiği  hâlde  borçlarını  ödeyememesi  veya  vadesinde ödeyememe tehlikesi altında bulunması (İİK m. 285/1) aciz halinde olduğunu gösterdiğinden, borca batıklık ise zaten doğrudan iflâs sebebi sayıldığından aciz belgesi aranmamalıdır.   Konkordatonun  tasdiki  durumunda  ise  konkordatonun  taraflar  için bağlayıcı hâle gelmesi, geçici mühlet kararından önce başlatılmış takiplerde konulan  ve  henüz  paraya  çevrilmemiş  olan  hacizleri  hükümden düşürdüğünden (İİK m. 308/ç), konkordatoya tâbi alacaklının elinde daha önce  başlattığı  takipten  geçici  ve  kesin  aciz  belgesi  bulunması  mümkün değildir.  Kanımca  bu  durumda  da  konkordatoya  tabi  bir  alacağın  tahsil edilebilmesi için iptal davası açmak isteyen alacaklının aciz belgesi sunması dava şartı sayılmamalıdır. Zira mühlet içinde açılan iptal davaları bakımından yaptığımız açıklamalar bu durum için de geçerlidir. Borçlunun konkordato talebi,  aciz  halinde  bulunması  veya  borca  batık  olması  nedeniyle  kabul edildiğinden  ayrıca  aciz  belgesi  aranması  menfaatler  dengesini  alacaklı aleyhine bozacaktır.   Konkordato tasdik edilmekle birlikte projede yer aldığı ve alacaklılar tarafından kabul edildiği için kesinleşme tarihinden itibaren hüküm ve sonuç doğuracaksa, tasdik kararının kesinleşmesine kadar mühletin etkileri devam edeceğinden, mühlet içinde açılan tasarrufun iptali davası bakımından yapılan açıklamalar bu ihtimal için de geçerli olup aciz belgesi sunulması dava şartı sayılmamalıdır.  Konkordatonun tasdiki talebinin reddedilmesi halinde açılacak iptal davası  bakımından  ise  borçlunun  iflâsa  tâbi  olup  olmamasına  göre değerlendirme yapılmalıdır. Borçlu iflâsa tâbi değilse, konkordatonun tasdiki                                                            31   Tunç Yücel, s. 178; Erdönmez (2020c), s. 34.  240YBHD 2021/1  Tolga AKKAYA  talebinin  reddi  kararıyla  mühletin  etkileri  sona  erer  ve  alacaklılar  takip başlatabilecekleri  gibi  mevcut  takiplere  kaldığı  yerden  devam  edebilir.  Bu durumda tıpkı mühlet içinde açılacak iptal davalarında olduğu gibi, takip yasağı bulunan alacaklıların açacağı iptal davasında aciz belgesi dava şartı sayılmamalıdır.  Buna  karşılık  konkordatoya  tâbi  olmayan  ve  takip  yasağı bulunmayan alacaklıların açacağı iptal davasında haciz alacaklısı kesin veya geçici aciz belgesine sahip olmalıdır. Zira takip yasağı bulunmayan alacaklılar mühlet  içinde  de  takibe  devam  edebileceklerinden  aciz  belgesi  alabilirler. Borçlu  iflâsa  tâbi  ise ve konkordatonun  tasdiki  talebinin  reddiyle  birlikte borçlu hakkında doğrudan doğruya iflâs sebeplerinden birinin mevcut olması nedeniyle resen iflâs kararı verilirse (İİK m. 308) iflâs masası adına iflâs idaresi aciz belgesi olmadan da iptal davası açabilir.   IV.  KONKORDATONUN  İPTAL  DAVASINDAKİ  SÜRELERE ETKİSİ  Konkordatonun iptal davasındaki sürelere etkisi iptal sebeplerinin tâbi olduğu  şüpheli  döneme  ilişkin  süreler  ve  iptal  davası  açılabilmesi  için öngörülen süreler bakımından ayrı ayrı değerlendirilmelidir.  A.  KONKORDATO  MÜHLETİNİN  İPTAL  DAVASI  AÇMA SÜRESİNE ETKİSİ  Tasarrufun iptali davası hakkı, iptale tâbi tasarrufun yapıldığı tarihten itibaren  beş  yıl  içinde  dava  açılmazsa  düşer  (İİK  m.  284).  Bu  süre  hak düşürücü süre niteliğindedir. Bir görüşe göre, konkordato mühletinin beş yıllık dava açma süresini uzattığı kabul edilmektedir. Konkordatoya ilişkin 7101 s.K. ile yapılan değişiklikten sonraki düzenleme uyarınca ileri sürülen bir görüşe göre, İİK m. 297/1 uyarınca konkordato mühleti zamanaşımı ve hak                                                            32   Kuru,  Baki  (2016)  İcra  ve  İflas  Hukuku,  Ankara,  Yetkin  Yayınları,  s.  674;  Karslı, Abdurrahim  (2010)  İcra  Hukuku  Ders  Kitabı,  İstanbul,  Alternatif  Yayınları,  s.  658; Yıldırım, Mehmet Kâmil (1995) İcra ve İflas Hukukunda İptal Davaları, İstanbul, Alfa Basım Yayın Dağıtım, s. 284. 33   Yıldırım (1995), s. 284.   241Tolga AKKAYA  YBHD 2021/1  düşürücü sürelerin işlemesini durduracağından, beş yıllık iptal davası açma süresi de bu kapsamda değerlendirilmelidir.  Kanımca, beş yıllık dava açma süresinin konkordato mühleti içinde durup  durmadığı  alacaklının  elinde  aciz  belgesi  olup  olmamasına  göre değerlendirilmelidir. Alacaklı mühletten önce takip yapmış ve aciz belgesi almışsa,  borçluya  konkordato  mühleti  verilmesi  iptal  davası  açılmasını engellemediğinden ve alacaklı mühlet içinde iptal davası açabileceğinden hak düşürücü süre durmamalıdır. Konkordato mühleti verilmesi, dava açılmasına engel  olmadığından  iptal  davası  açılması  için  Kanunda  öngörülen  hak düşürücü sürenin işlemesini durdurmaz. İcra ve İflâs Kanununa göre  bir takip işlemi ile kesilebilen zamanaşımı ve hak düşürücü sürelerin işlemeyeceği  düzenlenmişse de iptal davası bir takip işlemi olmadığından ve mühlet içinde iptal davası açılabileceğinden iptal davasına ilişkin beş yıllık hak düşürücü süre  bu  hüküm  kapsamında  yer  almaz.  Buna  göre,  konkordato  mühleti verilmesi halinde dahi beş yıllık hak düşürücü süre işlemeye devam eder.   Buna karşılık alacaklı, mühletten önce takip yapmamış ve aciz belgesi almamışsa, konkordato mühleti içinde de takip yapma ve aciz belgesi alma imkânı olmadığından hak düşürücü süre konkordato mühleti sona erinceye kadar durmalıdır. Aşağıda açıklanacağı üzere, konkordato mühleti içinde icra takibi  yapılabilmesi  mümkün  olmadığından,  zarar  verme  kastıyla  yapılan tasarruflarda,  konkordato  mühleti  şüpheli  döneme  ilişkin  iptal  süresine eklenecek ise de dava açma süresinin işleyecek olması, hak kayıplarına yol açabilecektir. Örneğin, borçlu 15.01.2014 tarihinde alacaklılarına zarar verme kastıyla ve malvarlığını azaltmak amacıyla bir tasarruf yapmıştır. Aynı borçlu hakkında  16.01.2018  tarihinde  üç  ay  konkordato  geçici  mühleti  verilmiş, ayrıca  geçici  mühletin  sona  erdiği  tarihten  itibaren  bir  yıl  kesin  mühlet verilmiştir.  Konkordato  mühleti  16.04.2019  tarihinde  sona  ermiş  ve borçlunun iflâsına karar verilmiştir. Tasarrufun yapıldığı tarih ile konkordato mühletinin  verildiği  tarihler  arasında  (15.01.2014-16.01.2018)  alacaklı                                                            34   Erdönmez (2020b), s. 115. 35   Konkordato mühleti içinde zamanaşımı ve hak düşürücü sürelerin durması, bu dönemde takip yasağı bulunmasının bir sonucudur (Deren Yıldırım, Nevhis/Yıldırım, Kâmil (2016) İcra ve İflas Hukuku, 7. Baskı, İstanbul, Beta, s. 526).     242YBHD 2021/1  Tolga AKKAYA  borçluya karşı haciz veya iflâs yoluyla icra takibi başlatmamıştır. Bu ihtimalde, alacaklının mühlet içinde borçluya karşı haciz veya iflâs yoluyla takip yapması mümkün  olmadığından,  takip  yapılması  için  öngörülen  beş  yıllık  süre konkordato mühleti kadar, başka bir deyişle 15.04.2020 tarihine kadar şüpheli döneme ilişkin iptal süresi uzar. Bu durumda iptal süresi (takip için öngörülen süre-İİK m. 280/1/son cümle) uzatılmasına rağmen, dava açılabilmesi için öngörülen beş yıllık hak düşürücü sürenin geçmesi (15.01.2014 tarihinden itibaren işleyecek beş yıllık dava açma süresi 15.01.2019 tarihinde sona erer) ve alacaklının hak kaybına uğraması riski vardır. Bu ihtimalde mühlet içindeki takip yasağı iptal davası açılmasını (daha doğrusu iptal davasında lehe karar verilebilmesini) engellediğinden, beş yıllık dava açma süresi de en az takip yapılması  için  uzatılan  süre  kadar  (somut  örnek  bakımından  15.04.2020 tarihine kadar) uzatılmalıdır.  Kanımca beş yıllık dava açma süresinin Kanundaki mevcut düzenlenme biçimi isabetli değildir ve konkordato gibi takip yasaklarının olduğu durumlar bakımından sürenin nasıl hesaplanacağı konusunda alacaklılar aleyhine riskler yaratmaktadır.    İsviçre  hukukunda  daha  önce  hak  düşürücü  süre  olarak düzenlenen iptal davası açma süresi, hükmün yeni halinde zamanaşımı süresi olarak  düzenlenmiştir  ve  bu  süre  aciz  belgesinin  alındığı  veya  borçlunun iflâsına  karar  verildiği  ya  da  malvarlığının  terki  suretiyle  konkordatoda konkordatonun  tasdik  edildiği  tarihten  itibaren  işlemeye  başlamaktadır. Konkordato mühleti içinde aciz belgesi alma imkânı bulunmadığından ve iflâs kararı verilemeyeceğinden dava açılması için öngörülen 3 yıllık zamanaşımı süresi de işlememektedir. Olması gereken hukuk bakımından İcra ve İflâs Kanununda  yapılacak  değişiklikle  iptal  davası  açma  süresi  yeniden düzenlenmelidir ve süre tasarrufun yapıldığı tarihten değil, alacaklının iptal davası açma hakkını elde ettiği tarihten başlatılmalıdır. İptal davası açma hakkı ise alacaklının alacağını tahsil edemediğinin tespit edildiği an itibariyle kullanılabileceğinden, dava  açma  süresi,  aciz  belgesinin  düzenlendiği  veya borçlunun iflâs ettiği tarihten ya da konkordatonun tasdiki tarihinden itibaren işlemeye başlamalıdır.                                                            36   Umbah-Spahn, Art. 292, Rn. 1-3.  243Tolga AKKAYA  YBHD 2021/1  B. KONKORDATO MÜHLETİNİN İPTAL SÜRELERİNE ETKİSİ  Borçlunun tasarruflarının iptale tâbi olabilmesi için Kanunda belirli şüpheli dönemler öngörülmüş ve iptale tâbi işlemlerin bu dönemler içinde gerçekleşmiş  olması  şartı  aranmıştır.  Borçlunun  ivazsız  tasarrufları  ve bağışlamaları bakımından haciz veya aciz yahut iflâstan önceki iki sene (İİK m. 278/1), aciz halinde yapılan tasarrufları bakımından hacizden veya mal bulunmaması sebebiyle acizden yahut iflâsın açılmasından önceki bir sene içinde  (İİK  m.  279/1)  işlem  yapılmış  olmalıdır.  Bu  süreler  borçlunun işlemlerinin  iptale  tâbi  olan  şüpheli  dönem  içinde  olup  olmadığının belirlenmesi bakımından önemlidir.  İcra ve İflâs Kanununda sürelerin haciz, aciz veya iflâstan geriye doğru hesaplanacağı  düzenlenmiş  ancak  adî  konkordato  mühletinin  bu  sürelere etkisi düzenlenmemiştir. İflâs ertelemenin yürürlükte olduğu dönemde, iflâs ertelemenin iptal davası sürelerine etkisi bakımından, erteleme süresince İİK m. 278 vd. öngörülen sürelerin durması gerektiği ileri sürülmüştür. Konuyu konkordato açısından değerlendiren bir görüşe göre, iflâs ertelemede olduğu gibi, konkordatoda da mühletin tatil etkisi dikkate alınarak İİK m. 278-280 de öngörülen  iptal  süreleri,  konkordato  mühleti  kadar  uzatılmalıdır.  Zira alacaklıların takip yapamadıkları konkordato mühleti döneminde geçen süre iptal  süresinden  sayılırsa,  borçlu  bu  geçen  dönemi  mümkün  olduğunca uzatarak ve sürelerin geriye doğru hesaplanacağı başlangıç anını öteleyerek alacaklılarının aleyhine kullanabilir.  İsviçre  İcra  ve  İflâs  Kanununun  iptal  davasında  sürelerin hesaplanmasına  ilişkin  288a  maddesinde,  ivazsız  tasarruflar,  aciz  halinde yapılan  tasarruflar  ve  zarar  verme  kastıyla  yapılan  tasarrufların  iptal edilebilmesi için öngörülen şüpheli döneme ilişkin sürelerin hesaplanmasında, konkordato  mühletinin  dikkate  alınmayacağına  dair  açık  düzenleme yapılmıştır.                                                             37   Atalay, Oğuz (2006) Borca Batıklık ve İflasın Ertelenmesi, İzmir, Güncel Hukuk Yayınları, s. 154; Öztek, s. 116, Ermenek, s. 365. 38   Erdönmez (2020b), s 115 vd.  39   Bkz. Art. 288a, https://www.admin.ch/opc/de/classified-compilation/18890002/index.html, s.e.t. 28.09.2020; Erdönmez (2020b), s. 112-114.  244YBHD 2021/1  Tolga AKKAYA  Kanımca İİK m. 278-280 de düzenlenen iptal süreleri hesaplanırken konkordato mühleti dikkate alınmamalıdır. Öncelikle iptal davası açılabilmesi için  alacaklının  borçluya  karşı  takip  yapmış  olması  ve  aciz  belgesi  şartı arandığından (aciz belgesi aranmaması gerektiği kanaatinde olmakla birlikte, bu hususta İİK da konkordato mühleti verilen borçlu aleyhine açılacak iptal davasında  aciz  belgesi  aranmayacağına  dair  açık  düzenleme bulunmadığından) haciz, aciz veya iflâstan geriye doğru hesaplanacak iptal sürelerinde konkordato mühleti hesaba katılmamalı başka bir deyişle iptal süresi şüpheli konkordato mühleti kadar uzatılmalıdır. Aksi halde alacaklının elinde olmayan takip yasakları nedeniyle borçlunun esasında şüpheli dönem içinde yapmış olduğu işlemleri iptal kapsamı dışında kalabilir. Diğer yandan, konkordato mühleti borçlarını ödeyemeyen veya ödeyememe tehlikesi altında bulunan borçlunun belirli bir süreyle icra ve iflâs takiplerinden korunarak alacaklılarıyla borçların yapılandırılmasına ilişkin müzakereleri yürütmesine imkân sağlayan ve borçlunun mali durumunun yeniden yapılandırılmasına ve iyileştirilmesine imkân sağlayabilen bir dönem olduğundan; bu dönem içinde konkordato sürecine katkı sağlaması bakımından, alacaklılara hukuki güvence sağlanarak, alacaklıları iptal davası açmaya teşvik edecek düzenlemelerden kaçınılmalıdır.  İptal  sürelerinin  hesaplanmasında  konkordato  mühletinin dikkate alınmaması, alacaklılar ve dolayısıyla borçlu bakımından belirsizliği ortadan kaldırarak borçlunun mali durumunun yeniden yapılandırılmasına, iyileştirilmesine ve borçlarını ödemesine de olumlu katkı sağlayacaktır.  Konkordato  mühleti  içinde  borçlu  aleyhine  haciz veya  iflâs  yoluyla takip yapılamayacağından, mühlet içinde veya konkordatonun tasdikinden sonra  açılabilecek  iptal  davalarında  söz  konusu  süreler  geçici  konkordato mühletinin verildiği tarihten geriye doğru hesaplanmalıdır. Geçici mühletin talep edildiği veya mühlet kararının ilan edildiği tarih önemli değildir. İcra ve İflas Kanunu adî konkordato bakımından özel bir düzenleme içermese de malvarlığının  terki  suretiyle  konkordatoda,  geçici  konkordato  mühletinin verildiği tarihin, iptal davası açma sürelerinin hesaplanmasında haczin veya                                                            40   Umbah-Spahn, Art. 288a, Rn. 4.  245Tolga AKKAYA  YBHD 2021/1  iflâsın açılmasının yerini tutacağı düzenlemiştir (İİK m. 309/k, f.2)41. Başka bir deyişle,  konkordato  mühleti  iptal  sürelerinin  hesabında  dikkate alınmamalıdır. Kanımca bu hüküm isabetli olup malvarlığının terki suretiyle konkordato ile adî konkordatodaki düzenleme uyumlu olmalıdır.  Zarar verme kastıyla yapılan işlemlerin iptalinde ise işlemin iptale tâbi olması için öngörülen süre farklı şekilde düzenlenmiştir. Zarar verme kastıyla yapılan tasarruflar bakımından işlemin gerçekleştiği tarihten itibaren beş yıl içinde borçlu aleyhine haciz veya iflâs yoluyla takipte bulunulmuş olmalıdır (İİK  m.  280/1).  Konkordato  mühleti  içinde  borçlu  aleyhine  icra  takibi başlatılamadığından  ve  başlatılmış  olan  icra  takipleri  durduğundan  zarar verme  kastıyla  yapılan  tasarruflar  bakımından  iptal  süresi,  konkordato mühleti veya mühletin etkilerinin devam ettiği dönem için durmalıdır. Aksi halde alacaklının kanundan doğan dava açma hakkını kullanması engellenmiş olur. Buna göre zarar verme kastıyla açılacak iptal davalarında, konkordato mühletinin kalktığı ve mühletin etkilerinin sona erdiği tarihe kadar, şüpheli döneme  ilişkin  beş  yıllık  iptal  süresi  durdurulmalı  ve  mühletin  kalktığı tarihten itibaren kaldığı yerden işlemeye devam etmelidir.    SONUÇ Borçlunun konkordato mühletinden önce veya mühlet içinde mal ve hakları üzerinde yaptığı tasarrufların iptal davasına konu olup olamayacağı ve iptal şartları belirlenirken konkordato ve iptal davasına ilişkin düzenlemeler birlikte değerlendirilmelidir. İcra ve İflâs Kanununun mevcut düzenlemeleri konkordato  mühleti  verilen  borçlu  aleyhine  açılabilecek  tasarrufun  iptali davalarında iptal sebepleri, iptal süreleri, dava açma süresi ve dava şartları                                                            41   Erdönmez, İİK m. 309/k/2 hükmünün lafzının isabetli olmadığını, hükmün iptal davası açma süresi olan hak düşürücü süreye işaret ettiğini ancak hükmün mehazı olan İsviçre İcra ve İflas Kanunu m. 331 deki düzenlemenin tasarrufun iptale tâbi olduğu şüpheli döneme ilişkin sürelere atıfta bulunduğu ifade etmiştir (Erdönmez (2020b), s. 108 vd.).  42   Erdönmez (2020b), s. 116. 43   Mühlet kararı borçlunun konkordatodan feragat etmesi, konkordato talebinin mahkeme tarafından  tasdik  edilerek  konkordatonun  yürürlüğe  girmesi  veya  konkordato  talebi reddedilerek borçlunun iflâsına karar verilmesiyle kalkabilir.  246YBHD 2021/1  Tolga AKKAYA  bakımından  tereddüt  yaratacak  niteliktedir.  Öğretide  söz  konusu  alanlara ilişkin  görüş  ve  öneriler  ifade  edilmişse  de  Kanunda  açık  düzenlememe bulunmaması, konkordato mühleti verilen borçlular, lehine tasarruf yapılan üçüncü kişiler ve alacaklılar bakımından hukuki belirsizlikler içermektedir. Borçlunun  konkordato  mühleti  verilmeden  önce  ve  konkordato mühleti içinde yaptığı iptale tâbi tasarrufları için iptal davası açılabilir. Mühlet kararı verilmesi iptal davası açılmasına engel değildir. Borçlunun mühletten önce henüz doğmamış alacağını temlik etmesinin yasak olması nedeniyle söz konusu tasarruf hükümsüz ise de kanımca borçlu ve lehine temlik yapılan üçüncü kişiye iptal davası açmasına engel değildir. Konkordatonun tasdik edilmesi halinde ise borçlu tasdik edilen konkordatoya uygun olarak borcunu ödemeye devam ettiği müddetçe iptal davası açılamaz. Borçlu konkordatoya aykırı davranır, borcunu ödemez ve alacaklı tarafından yapılan icra takibi sonuçsuz kalırsa alacaklı ancak bu durumda iptal davası açabilir. Mühlet  kararını  veren  mahkeme  tarafından  aksi  yönde  bir  karar verilmedikçe,  Kanundaki  kısıtlamalar  dışında,  borçlu  konkordato  mühleti içinde mal ve hakları üzerinde tasarrufta bulunabilir. Bu ihtimalde komiserin iznine  veya  mahkemenin  onayına  ihtiyaç  olmaksızın  borçlunun  yapmış olduğu tasarruflar için İİK m. 278 ve devamındaki hükümlerin şartları varsa iptal  davası  açılabilir.  Konkordato  mühleti  içinde  borçlunun  bazı tasarruflarının  komiserin  iznine  bağlanması  ve  borçlunun  mühlet  içinde alacaklılarının alacaklarını tahsil etmesini önleyecek nitelikteki tasarruflarına komiserin izin vermesi, bu işlemler aleyhine iptal davası açılmasına engel değildir.  Yürürlükteki düzenlemeye göre, mahkemenin mühlet içinde borçlunun İİK m. 297/2 kapsamında yer alan ve mahkemeden izin alınmasını gerektiren tasarruflara  izin  vermesi,  bu  işlemlerin  İİK  m.  278  ve  devamındaki hükümlerin  şartlarını  taşıması  halinde  iptal  davasına  konu  olamayacağı sonucunu doğurmaz. Bununla birlikte, mahkeme söz konusu tasarruflara izin vermeden  önce  komiserin  ve  varsa  alacaklılar  kurulunun  görüşünü  de alacağından, olması gereken hukuk bakımından mahkemenin izni ile yapılan işlemler hakkında iptal davası açılabilmesi imkânı, İcra ve İflâs Kanununda yapılacak  bir  düzenlemeyle  mehaz  İsviçre  İcra  ve  İflas  Kanunundaki  gibi  247Tolga AKKAYA  YBHD 2021/1  kaldırılmalıdır. Mahkemeden izin alınarak yapılan işlemlerin İİK m. 278 ve devamı hükümlerine göre iptal edilebilmesi, lehine tasarruf yapılan üçüncü kişi  bakımından  hukuki  belirsizlik  yaratmaktadır.  Konkordato  mühleti verilmesinin amaçlarından biri, konkordato projesinde yer alması halinde, borçlunun  mali  durumunun  yeniden  yapılandırılmasına  olanak  sağlamak olduğundan, yeniden yapılandırmaya veya iyileştirmeye yarayabilecek olup da mahkemenin izniyle yapılan tasarrufları iptal riskiyle karşı karşıya bırakmak, konkordatonun iyileştirme amacıyla bağdaşmamaktadır.   Konkordato  mühleti  verilen  borçlu  aleyhine  açılan  iptal  davasında, alacaklı konkordato mühleti verilmeden önce borçluya karşı takip yapmış ve aciz belgesi almışsa, iptal davası açılabilmesi için aciz belgesinin mahkemeye sunulmuş olması dava şartı sayılmalı; buna karşılık alacaklı mühlet nedeniyle takip başlatamadığı veya takibi sürdüremediği için aciz belgesi alamamışsa, aciz belgesi dava şartı sayılmamalıdır. Konkordatonun tasdiki durumunda ise borçlu borçlarını ödemeye devam ettiği sürece iptal davası açılamayacaktır.  Buna karşılık konkordatoya tabi borcun ödenmemesi nedeniyle iptal davası açılması ihtimalinde; konkordatonun taraflar için bağlayıcı hâle gelmesi, geçici mühlet  kararından  önce  başlatılmış  takiplerde  konulan  ve  henüz  paraya çevrilmemiş olan hacizleri hükümden düşürdüğünden ve alacaklının elinde daha önce başlattığı takipten geçici ve kesin aciz belgesi bulunması mümkün olmadığından, alacaklının aciz belgesi sunması dava şartı sayılmamalıdır. Konkordato mühleti verilen borçlu aleyhine iptal davası açma süresi de çeşitli  ihtimallere  göre  hesaplanmalıdır.  Alacaklı  konkordato  mühletinden önce  takip  yapmış  ve  aciz  belgesi  almışsa,  borçluya  konkordato  mühleti verilmesi iptal davası açılmasını engellemediğinden beş yıllık dava açma süresi durmamalıdır. Buna karşılık alacaklı, mühletten önce takip yapmamış ve aciz belgesi almamışsa, konkordato mühleti içinde de takip yapma ve aciz belgesi alma  imkânı  olmadığından  hak  düşürücü  süre  konkordato  mühleti  sona erinceye kadar durmalıdır. İptal davası açma süresinin mevcut düzenlenme şekli isabetli değildir ve konkordato gibi takip yasaklarının olduğu durumlar bakımından sürenin nasıl hesaplanacağı konusunda alacaklılar aleyhine risk oluşturmaktadır.  Olması  gereken  hukuk  bakımından,  kanunda  yapılacak düzenlemeyle, dava açma süresi aciz belgesinin düzenlendiği veya borçlunun  248YBHD 2021/1  Tolga AKKAYA  iflâs ettiği tarihten ya da konkordatonun tasdiki tarihinden itibaren işlemeye başlatılmalıdır.  Konkordato  mühleti  iptal  sürelerini  de  etkilemektedir.  Konkordato mühleti  içinde  borçlu  aleyhine  haciz  veya  iflâs  yoluyla  takip yapılamayacağından, mühlet içinde veya konkordatonun tasdikinden sonra açılan  iptal  davalarında,  bağışlama  ve  ivazsız  tasarruflar  ile  aciz  halinde yapılan  tasarruflar  bakımından  iptal  sebeplerine  ilişkin  süreler  geçici konkordato mühletinin verildiği tarihten geriye doğru hesaplanmalıdır. Zarar verme  kastıyla  yapılan  tasarruflar  bakımından  ise  iptal  süresi  konkordato mühleti veya mühletin etkilerinin devam ettiği dönem için durmalıdır.         249Tolga AKKAYA  YBHD 2021/1",
     "Kaynakça": "Albayrak, Hakan (2015)  Tasarrufun İptali Davalarında Yargıtay Tarafından Kabul Edilen Özel Dava Şartları , Ankara Üniversitesi Hukuk Fakültesi Dergisi, 64 (4), (s. 931 974). Akil, Cenk,  Yargıtay Kararları Işığında Tasarrufun İptali Davası Bağlamında Aciz Belgesi , Ankara Barosu Dergisi, 2014/3, (s. 161 201). Altay,  Sümer/Eskiocak, Ali  (2018) Konkordato ve Yeniden Yapılandırma Hukuku, 4. Bası, İstanbul, Vedat Kitapçılık. Atalay,  Oğuz  (2018)   Konkordato Reformu Hakkında Değerlendirmeler , Editör:  Özekes,  Muhammet,  7101  sayılı  Kanunla  Konkordato  ve Elektronik Tebligat Kanunlarında Getirilen Yenlikler, İstanbul, On İki Levha Yayıncılık. Atalı,  Murat  (2018)   Konkordatoda  Kesin  Mühlet  ve  Sonuçları ,  Editör: Özekes,  Muhammet,7101  sayılı  Kanunla  Konkordato  ve  Elektronik Tebligat  Kanunlarında  Getirilen  Yenlikler,  İstanbul,  On  İki  Levha Yayıncılık. Bauer,  Thomas  (2017)  Basler  Kommentar,  Bundesgesetz  über Schuldbetreibung  und  Konkurs  Ergaenzungsband  zur  2.  Auflage, Bauer,  Thomas/STAEHELIN,  Daniel,  Basel,  Helbing  Lichtenhahn Verlag. Deren  Yıldırım,  Nevhis/Yıldırım, Kâmil  (2016) İcra ve İflâs Hukuku, 7. Baskı, İstanbul, Beta. Erdönmez,  Güray  (2020a)   Konkordato  Mühleti Alan  Borçlunun  Yaptığı Hukuki  İşlemlere  Karşı  Tasarrufun  İptali  Davası  Açılabilir  mi? , Lexpera  Blog,  https://blog.lexpera.com.tr/konkordato muhleti alanborclunun yaptigi hukuki islemlere karsi tasarrufun iptali davasiacilabilir mi/ s.e.t. 02.09.2020.  250YBHD 2021/1  Tolga AKKAYA  Erdönmez,  Güray  (2020b)  Alacaklılara  Zarar  Verme  Kastıyla  Yapılan Tasarrufların İptali, 2. Bası, İstanbul, On İki Levha Yayıncılık. Erdönmez,  Güray  (2020c)  Konkordato  Mühleti  Verilmesinin Alacaklılara Etkisi,  Editör:  Özekes,  Muhammet,  Medeni  Usul  ve  İcra  İflâs Hukukunun Güncel Sorunları, On İki Levha Yayıncılık. Ermenek, İbrahim (2009) İflasın Ertelenmesi, Ankara, Adalet Yayınevi. Karslı,  Abdurrahim  (2010) İcra Hukuku Ders Kitabı, İstanbul, Alternatif Yayınları. Kostkiewics,  Jolanta  Kren/Voc,  Dominik  (2017) Schuldbetreibungs  und Konkursgesetz mit weiteren Erlassen, 19. Auflage, Zürich, Orel Füssli. Kuru, Baki (2016) İcra ve İflas Hukuku, Ankara, Yetkin Yayınları. Maier, Philipp (2017) Kommentar zum Bundesgesetz über Schuldbetreibung und Konkurs SchKG, 4. Auflage, basierend auf der 1911 erschienenen 3. Auflage von Carl Jaeger, Herausgeber: KOSTKİEWİCZ, Jolanta Kren/ Voc, Dominik, Schulthess Verlag. Muşul, Timuçin (2017) İcra ve İflas Hukuku Esasları, 6. Baskı Ankara, Adalet Yayınevi. Müller,  Lukas/  Lind,  Ronja  (2019)   Fünf  Jahre  Neues  Sanierungsrecht: Erfahrungen, Befunde Und Entwicklungen , EF 9, Expert Focus, (s. 637 643). Öztek, Selçuk (2007) İflasın Ertelenmesi, İstanbul, Arıkan Basım. Öztek, Selçuk/Budak, Ali Cem/Tunç Yücel, Müjgan/Kale, Serdar/Yeşilova, Bilgehan (2018) Yeni Konkordato Hukuku, Ankara, Adalet Yayınevi. Pekcanıtez,  Hakan/Atalay,  Oğuz/Sungurtekin  Özkan,  Meral/Özekes, Muhammet (2020) İcra ve İflas Hukuku, 7. Bası, İstanbul, On İki Levha Yayıncılık.  251Tolga AKKAYA  YBHD 2021/1  Pekcanıtez, Hakan/Erdönmez, Güray (2018) 7101 Sayılı Kanun Çerçevesinde Konkordato, İstanbul, Vedat Kitapçılık. Tunç Yücel, Müjgan (2020) Konkordato Mühletinin Alacaklılar Bakımından Sonuçları, İstanbul, On İki Levha Yayıncılık. Umbah Spahn,  Brigitte/Bossart,  Stefan  (2014)  Schuldbetreibungs  und Konkursgesetz, Herasugeber: HUNKELER, Daniel, 2. Auflage, Basel, Helbing Lichtenhahn Verlag. Vandebroek, Jos G. L/Hunkelers, Daniel (2017)  Übertragende Sanierung unter neuem Sanierungsrecht: Erste Erfahrungen mit «Prepacks»  SJZ 113, (s. 389 399). Yıldırım, M. Kâmil (2009)  Tasarrufun İptali Davasının İşlevi Bakımından, Aciz  Vesikası  İle  İlişkisi  Hakkında  Düşünceler ,  Dokuz  Eylül Üniversitesi Hukuk Fakültesi Dergisi, C11/Özel Sayı, (s. 973 982). Yıldırım, M. Kâmil (1995) İcra ve İflas Hukukunda İptal Davaları, İstanbul, Alfa Basım Yayın Dağıtım.      252"
}