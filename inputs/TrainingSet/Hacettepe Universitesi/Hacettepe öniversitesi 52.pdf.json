{
     "Tip": "Makale",
     "Dergi İsmi": "",
     "Üniversite İsmi": "Hacettepe Üniversitesi",
     "Gün": "12",
     "Ay": "11",
     "Yıl": "2021",
     "Cilt": "2",
     "Sayı": "11",
     "Başlık": "MİLLETLERARASI USÛL HUKUKU ÇERÇEVESİNDE ACENTENİN YABANCI MÜVEKKİLİNİ DAVADA TEMSİL YETKİSİ",
     "Title": "THE AGENCY S AUTHORITY TO REPRESENT ITS FOREIGN CLIENT IN COURT WITHIN THE FRAMEWORK OF INTERNATIONAL PROCEDURAL LAW",
     "Yazar İsmi": [
          "Zeynep ÖZGENÇ"
     ],
     "Danışman İsmi": "",
     "Anahtar Kelimeler": [
          "Milletlerarası usûl hukuku",
          "Yerli acente",
          "Yabancı müvekkil",
          "Temsil yetkisi",
          "Sözleşme"
     ],
     "Keywords": [
          "International civil procedure law",
          "Turkish agency",
          "Foreigner",
          "Foreign merchant principal",
          "Agency’s authority",
          "Contracts"
     ],
     "Özet": "ÖZ Acente, müvekkili nam ve hesabına sürekli olarak sözleşmeler akdeden ya da bu sözleşmelere aracılık hizmeti sunan bağımsız tacir yardımcısıdır. Süreklilik ve meslek edinme gayesi sebebiyle acente ile temsil ettiği müvekkil arasında özel bir ticarî ilişki doğmaktadır. Türk Ticaret Kanunu madde 105/2 düzenlenen davada temsil yetkisi bu özel ilişkinin bir sonucudur. İlgili hüküm uyarınca, aracılıkta bulunduğu veya yaptığı sözleşmelerden doğacak uyuşmazlıklardan dolayı acente, müvekkili adına dava açabileceği gibi, kendisine karşı da aynı sıfatla dava açılabilir. Ayrıca yabancı tacirler adına acentelik yapanlar hakkındaki sözleşmelerde yer alan bu kurala aykırı şartların geçersiz olacağı hükme bağlanmaktadır. TTK madde 105/3 ile de acentelerin ad ve hesabına hareket ettikleri kişilere karşı Türkiye de açılacak olan davalar sonucunda alınan kararların acentelere karşı uygulanamayacağı düzenlenmektedir. Müvekkilin yabancı olması hâlinde acentenin  davada  temsil  yetkisi  ile  ilgili  bazı  hususların  değerlendirilmesi  çalışmamızın  konusunu oluşturmaktadır.",
     "Abstract": "Agency is a self-employed intermediary that serves with continuing authority to negotiate and conclude such transactions on behalf of and in the name of its client. A special commercial relationship also arises between the agency and the client that it represents for the purpose of continuity and gaining a profession. The agency s authority to represent its client in court, which is regulated in Article 105/2-3 of the Turkish Commercial Code (TCC), is also an appearance of this special relationship. Pursuant to Article 105/II of the TCC titled  The Authorities of the Agency , an agency is entitled to file a lawsuit on behalf of the client and to be a party to the lawsuits filed against the client due to the disputes arising from the contracts he has concluded or mediated that concerning client s business. In addition, it is stipulated that the conditions contrary to this rule included in the contracts about those acting as an agent on behalf of foreign merchants will be invalid. In case the client is a foreigner, the evaluation of some issues related to the agency s authority of representation in the case is the subject of our study.",
     "Metin": "Birçok tüccar kendi faaliyet alanını genişletip mal ve hizmet akışını sağlamak amacıyla,  merkezleri  dışındaki  yerlerde  en  az  maliyetle,  kolay  ve  güvenli  işlem yapabilmenin yollarını aramaktadır. Bu amaç için kendilerine bağlı şubelerin açılması ise masraflı  ve  uzun  bir  süreç  olarak  görülmektedir.  Zira  çalışacak  kişilerin  hukukî statüsünden denetimine, şubenin çalışma alanı ve faaliyetlerine kadar pek çok meselenin tespit edilmesi ve bu konuda planlamanın yapılarak hayata geçirilmesi zaman ve emek gerektirirken  maliyetli  de  olabilmektedir.  Keza  geçici  vekiller  açısından  da  benzer sıkıntılardan bahsedilebilir.  Bu sebepledir ki müvekkil tacirlerin, kendi faaliyet alanları dışında mal ve hizmet tedarikinde  ortaya  çıkabilecek  ihtiyaçlarını  gidermek  ve  sorunlarını  çözüme kavuşturabilmek amacıyla acentelik sistemi kurulmuştur. Gerçekten de iletişim, ulaşım, ödeme  ve  ticarî  bölgenin  özelliklerinin  ve  yapısının  göz  önünde  bulundurulması zorunluluğu ile ilişkinin yabancılık unsuru arz etmesi hâlinde devletler özel hukuku hakkaniyetinin  karşılanması,  milletlerarası  yetkinin  tayini  gibi  maddi  ve  hukukî gerekçeler acenteliği milletlerarası ticarette önemli bir hâle getirmektedir.                                                             1   Bu konuda bkz., TEKİNALP, Gülören, Acenta Sözleşmesine Uygulanan Kanunlar İhtilafı Kuralı, Banka ve Ticaret Hukuku Araştırma Enstitüsü Yayınları, İstanbul, 1972, s. 11-12. 2   Gerçekten de temsil ettikleri tacirlerin menfaatleri doğrultusunda hizmet ve mal sağlayarak, zamandan kâr  sağlayıp  sermaye  açısından  sürümü  arttırırken  acentelere  bağımsız  hareket  etme  özgürlüğü tanınmaktadır. Zira acenteler, müvekkilin sürekli denetim ve gözetiminde değildir. Kendi elemanları ve ticari  işletmesi  vardır.  İşletmesine  ait  rizikoları  da  kendisi  üstlenmektedir.  Bunun  yanı  sıra, müvekkilinin menfaatlerini koruma, gözetme ve sadakat yükümü altındadır. Sahip oldukları haklar ve yükümlülükler dikkate alındığında acentelerin, müvekkillerinin malî yükünü önemli ölçüde hafiflettiği görülmektedir. Bu konuda bkz. KAYA, Arslan, Türk Ticaret Kanunu Şerhi, Birinci Kitap Ticari İşletme, Yedinci Kısım Acentelik, Genişletilmiş 2. Bası, Beta Yayınları, İstanbul, 2016, s. 5; GÜNER, Cemil, Milletlerarası Unsurlu Acente İlişkisine Uygulanacak Hukuk, Adalet Yayınları, Ankara, 2014, s. 7.  720     Söz konusu gelişmeler ışığında acentelik ilişkisi, Türk Ticaret Kanunu nda (TTK) da ayrıntılı bir şekilde düzenlenmektedir. Ayrıca TTK madde 103 ile belirli şartlarda, yabancı müvekkili ile onu temsil eden acente ve bazı vekillere ilişkin de acentelik hükümlerinin uygulanabilmesinin önü açılmaktadır. Bu durum meseleyi devletler özel hukuku açısından da dikkat çekici hâle getirmektedir.    Konumuz açısından asıl önemli olan husus, acentenin yabancı müvekkilini davada temsil yetkisidir. TTK madde 105/2 hükmü uyarınca, aracı olduğu veya müvekkili adına akdettiği sözleşmelerden doğacak uyuşmazlıklardan dolayı acente, müvekkili adına dava açabileceği gibi, kendisine karşı da aynı sıfatla dava açılabilir. Yabancı tacirler adına acentelik  yapanlar  hakkındaki  sözleşmelerde  yer  alan,  bu  hükme  aykırı  şartlar geçersizdir. Bunun yanı sıra, TTK madde 105/3 te de acentelerin ad ve hesabına hareket ettikleri kişilere karşı Türkiye de açılacak olan davalar sonucunda alınan kararların acentelere uygulanamayacağı da belirtilmektedir. Çalışmamız kapsamında ise öncelikle davada temsil  yetkisinin genel özelliklerine değinilecektir. Daha sonra TTK madde 103 te yabancı müvekkilin temsili noktasında acentelik de dâhil olmak üzere bazı özel temsil ilişkilerine Türk hukukundaki acente hükümlerinin uygulanmasına cevaz verilmesi nedeniyle,  milletlerarası  usûl  hukuku  açısından  acentenin  davada  temsil  yetkisinin varlığının tespiti incelenecektir. Söz konusu hususta kaçınılmaz olarak kanunlar ihtilâfı                                                            3   R.G.: 14.02.2011-27846. 4   Acenteyi diğer tacir yardımcılarından ayıran unsurlar şu şekilde sıralanabilir:   1. Bağımsız tacir yardımcısıdır.   2. Acentelik ilişkisi sözleşmeye dayanmalıdır.   3. Bir ticarî işletmeyi ilgilendiren sözleşmelerde aracılık etme veya bunları tacir adına akdetme şeklinde faaliyet gösterir.   4. Acente belirli bir yer veya bölge içinde faaliyet göstermelidir.   5. Acentenin bu faaliyeti süreklidir.   6. Başkası adına faaliyet gösteren veya sözleşme yapan kişinin bu işi meslek edinmesi gerekir. Bu konuda bkz., KAYA, 2016, s. 5-14; ARKAN, Sabih; Ticarî İşletme Hukuku, Gözden Geçirilmiş ve Genişletilmiş 18. Baskı, Banka ve Ticaret Hukuku Araştırma Enstitüsü Yayınları, Ankara, 2013, s. 219-2020; KAYIHAN, Şaban, Türk Ticaret Kanunu ve Türk Borçlar Kanunu Işığında Türk Hukuku nda Acentelik Sözleşmesi, Güncellenmiş 5. Baskı, Umuttepe Yayınları, Kocaeli, 2018, s. 3444.  721     hukukuna değinilecektir. Ayrıca, ilgili hükmün milletlerarası yetki kuralı olarak kabul edilip edilmeyeceği, milletlerarası usûl hukukunda acentenin durumunun tespitine ilişkin özel durumlar, acentenin davada temsil yetkisinin milletlerarası usûl hukuku açısından icraî sonuçları tartışılacaktır. Son olarak da tahkim yargılamasında acentenin temsil yetkisinin görünümü ele alınacaktır. I. ACENTENİN MÜVEKKİLİNİ DAVADA TEMSİL YETKİSİNİN GENEL ÖZELLİKLERİ A. Acentenin Müvekkilini Davada Temsil Yetkisi Kuralının (TTK madde 105/2) Düzenlenme Amacı TTK  madde  105/2  düzenlemesi  Türk  hukukuna  özgüdür.  Kanunun  mehazını oluşturan İsviçre ve Alman Ticaret Kanunları nda böyle bir hükme rastlanmamaktadır. Eski  TTK  madde  119/2 deki   aracı  olduğu  veya  müvekkili  adına  akdettiği sözleşmelerden doğan ihtilâflardan dolayı acente müvekkili namına dava açabileceği gibi, kendisine karşı da aynı sıfatla dava açılabilir, kuralı yeni düzenlemede de korunarak TTK madde 105/2 lafzı ile yürürlüğe girmiştir. Öğretide acentenin müvekkili namına dava açması ve kendisine bu sıfatla dava açılması,  acentenin müvekkiline izafeten dava açması   veya   acenteye  müvekkiline  izafeten  dava  açılması   şeklinde terimselleştirilmektedir. TTK madde 105/2 nin temel amacı, yurt dışında bulunan yabancı tacirlerle işlem yapan  Türk  vatandaşlarının  Türkiye de  dava  açmalarını  kolaylaştırmak  ve  açılan davalarda Türk vatandaşlarının işlerini kolaylaştırmaktır. Bu durum gerekçede de şu şekilde ifade edilmiştir:  Yerli tacirlerin yerleşme ve iş yerleri Türkiye de bulunduğu için yetkili bir veya birkaç mahkeme bulmak ve onları mahkemeye getirmek güç değildir. Maddenin  öngörülme  amacı,  yabancı  tacirlere  Türkiye de  dava  açılması  olanağını                                                            5   KAYIHAN, s. 208; KALPSÜZ, Turgut,  Müvekkillerine İzafeten Acentalara Karşı Dava Açılması ve Takip Yapılması , BATİDER, Yıl: 1983, Cilt: XII, Sayı: 1, (s. 1-11), s. 1; ALTAY, SITKI ANLAM,  Acentenin Müvekkilini Davada Temsil Etmesi , Fırat Öztan a Armağan, Ankara, 2010, (s. 223273), s. 224. 6   R.G.: 09.07.1956-9353. 7   KAYIHAN, 2018, s. 177; ALTAY, 2010, s. 223; KALPSÜZ, 1983, s. 1; KAYA, 2016, s. 54, dpn. 56; ARKAN, 2013, s. 219. 722     yaratmaktadır. Ancak bu olanak sebebiyle ortaya çıkan bir sorunun giderilmesi için maddeye yeni bir (üçüncü) fıkra eklenmesi gerekmiştir. Yurtdışında yerleşik olan asile izafeten Türkiye de acenteye dava açılması hakkı, uygulamada bir süre, alınan ilâmın acenteye  karşı  uygulanabileceği  şeklinde  yorumlanmıştır.  Bu  uygulama  sebebiyle acenteler,  temsil  ettikleri  kişilerin  borçlarını  ödemek  zorunda  bırakılmıştır.  Oysa Türkiye de bir tebligat adresi tesis eden hükmün bu doğrultuda yorumlanması, maddenin amacına aykırıdır. Acente, temsilci sıfatıyla hareket ederken, asilin borcunu üstlenmez veya bu borca kefil olmaz. Bu konuda yaşanan tereddütleri gidermek için üçüncü fıkra kaleme alınmış ve asile izafeten acente aleyhine açılan davada alınan ilâmın acentenin malvarlığı aleyhine uygulanamayacağı açıklığa kavuşturulmuştur . Görüldüğü üzere, milletlerarası usûl hukuku açısından özellikle yerleşim yerleri Türkiye dışında bulunan yabancı  müvekkile  ulaşmadaki  birtakım  zorlukların  aşılması,  Türk  mahkemelerinin yetkisini tesis etmek suretiyle tanıma ve tenfiz yoluna gidilmesi ihtiyacının ortadan kaldırılması,  acenteler  aracılığıyla  Türk  vatandaşı  olan  müşterilerin  usûlî  birtakım haklarının  korunması  ve  tebligat  gibi  usûlî  işlemlerin  acenteler  aracılığıyla gerçekleştirilmesi ile yargılamanın olabildiğince hızlı ve en az maliyetli bir şekilde yargılamanın sona erdirilmesi gayesiyle hükmün düzenlendiğini söylemek mümkündür.  Hükmün amacının bu şekilde ifade edilmesine karşılık, acentenin davada temsil yetkisi  kuralı,  müvekkilin  Türk  vatandaşı  ya  da  yabancı  olmasına  bakılmaksızın uygulanmaktadır. Öğretide bu husus eleştirilmiş ve hükmün uygulama alanının sadece müvekkilin  Türkiye de  bulunmadığı  durumlarla  sınırlandırılması  gerektiği  ifade                                                            8   Gerekçe için bkz., https://www.tbmm.gov.tr/d/1/1-0324.pdf (Erişim tarihi: 03.03.2021). 9   ŞANLI, Cemal, Uluslararası Ticari Akitlerin Hazırlanması ve Uyuşmazlıkların Çözüm Yolları, Yedinci Bası, Beta Yayınları, İstanbul, 2019, s. 156; GÜNER, Cemil,  Türk Ticaret Kanununun  Yabancı Tacirlerin Acentelerinin Davada Temsil Yetkisini ne İlişkin Hükmünün Milletlerarası Özel Hukuk Açısından Değerlendirilmesi , İnönü Üniversitesi Hukuk Fakültesi Dergisi, Yıl: 2019, Cilt: 10, Sayı: 2, 2019, (s. 521-538), s. 524.  723     edilmiştir.  Aksi  takdirde  yetki  kurallarının  dolandırılması  sonucunu  doğuracağı belirtilmiştir. B. Acentenin Müvekkilini Davada Temsil Yetkisi Kuralının Niteliği TTK madde 105/2, son cümlede yer alan yabancı tacirler adına acentelik yapanlar hakkındaki sözleşmelerde yer alan bu hükme aykırı şartlar geçersizdir, ifadesinin mefhum-u  muhalifinden  sadece  yerli  tacirler  bakımından  hükme  aykırı  anlaşmanın yapılabileceği sonucuna ulaşılabilmektedir. İlgili madde ile Türkiye de yabancı tacir müvekkile dava açmak isteyen müşterilerin menfaatlerinin korunması amacı güdüldüğü anlaşılmaktadır. Bu sebeple TTK madde 105/2 ikinci cümle ile acentenin davada temsil yetkisi, kısmî olarak usûlî emredici hâle getirmektedir.  Öğretide  TTK  madde  105/2  hükmünün  emrediciliğinin  niteliği  ve  kapsamı konusunda farklı görüşler bulunmaktadır. Kayıhan, acentenin müvekkili davada temsil yetkisini  düzenleyen  bu  kuralın,  sadece  yabancı  tacirler  adına  yapılan  acentelik sözleşmeleri açısında emredici olduğunu ifade etmektedir. Kaya ise yerli müvekkil tarafından  bu  yetkinin  kaldırılmasının  üçüncü  kişiler  açısından  herhangi  bir  etkisi olmayacağını,  sadece  iç  ilişkide  hukukî  sonuç  doğuracağını  belirtmektedir.  Daniş Akkan da yerli müvekkil açısından davada temsil yetkisinin kaldırılmasının iyiniyetli üçüncü kişiler açısından ileri sürülebileceğini kabul etmekte; ancak bu durumun söz                                                            10  KARAYALÇIN, Yaşar, Ticaret Hukuku, Ticari İşletme, Cilt 1, Güzel İstanbul Matbaası, Ankara, 1960, s. 423. 11  TEKİL, Fahiman, Ticari İşletme Hukuku, 3. Baskı, İstanbul, 1997, s. 213. 12  Eski TTK madde 119/3 te  Bu hükümlere aykırı olan şartlar muteber değildir  şeklinde yer almaktaydı. Yeni  kanun  ile  hükmün  mutlaklığı  sadece  yabancı  tacirler  açısından  getirilmektedir.  Hükmün sistematiği hakkındaki eleştiriler için bkz., KAYA, 2016, s. 66-67. 13  SUSUZ, Kağan,  Acentenin Tacir Adına Dava Açma ve Tacire Karsı Açılan Davalarda Taciri Temsil Yetkisi , www.e-akademi.org, (Hukuk, Ekonomi ve Siyasal Bilimler Aylık İnternet Dergisi), Yıl: Nisan 2011, Sayı: 110, Nisan 2011, (s. 1-10), s. 3. 14  KAYA, 2016, s. 58. 15  KAYIHAN, 2018, s. 212-213. 16  KAYA, 2016, s. 58. Ayrıca bu konuda hakkındaki tartışmalar için bkz., NARBAY, Şafak / UYUMAZ, Murat,  Acentenin Müvekkilini Mahkemede Temsil Yetkisi , Legal Hukuk Dergisi, Yıl: 2013, Cilt: 11, Sayı:121, (s. 101-141), s. 106-108.   724     konusu kişileri mağdur etme sonucu doğuracağına dikkat çekmektedir. Bu nedenledir ki Narbay/Uyumaz yerli tacir ile acente arasında yapılan sözleşmede yer alacak acenteye karşı müvekkiline izafeten dava açılamayacağına ilişkin bir hükmün, üçüncü kişilere karşı  ileri  sürülebilmesini  sağlayacak  şekilde  mutlaka  aleniyete  kavuşturulması gerektiğini ileri sürmektedir. Ancak aleniyetin nasıl sağlanacağı sorununa uygulamada çözüm  bulmak  mümkün  değildir.  Kanunun  ilgili  hükmü  de  bu  konuda  açıklık taşımamaktadır. Bu sebeple, Poroy/Yasaman ile Narbay/Uyumaz ın da isabetli bir şekilde belirttiği üzere, kanuna eklenecek bir madde ile bu sorun aşılabilecektir.  Sonuç olarak acentenin müvekkilini davada temsil yetkisi kuralı, Türk vatandaşı acente  ile  müvekkil  açısından  mutlak  değilken;  yabancı  müvekkil  bakımından emredicilik taşımaktadır. Dolayısıyla Türk tacirler adına acentelik yapanlar ile acente arasında davada temsil yetkisinin kaldırılması kararlaştırılabilirken, aynı husus TTK madde 105/2 son cümle uyarınca yabancı tacirler açısından söz konusu olamayacaktır.  C.  Acentenin  Müvekkilini  Davada  Temsil  Yetkisi  Kuralının  Uygulama Şartları TTK  madde  105/2  uyarınca  aşağıdaki  şartların  varlığı  hâlinde  acentelerin müvekkilini davada temsil yetkisini haiz olduğu kabul edilmektedir: i.  Müvekkil ile acente arasında geçerli bir acentelik ilişkisi var olmalıdır. Nitekim,                                                            17  DANİŞ AKKAN, Çiğdem,  Acentenin Müvekkili Mahkemede Temsil Etme Yetkisi , BATİDER, Yıl: 2008, Cilt: 24, Sayı: 4, (s. 221-236), s. 228. 18  NARBAY / UYUMAZ, 2013, s. 106-107.  19  Poroy/Yasaman, TTK madde 105/2 son cümle olarak;  Ancak bu takdirde, acentelik sözleşmesinde yer alan ve acenteye müvekkiline izafeten dava açılamayacağını öngören sözleşme hükmünün tescil ve ilan edilmesine tabiidir , şeklinde bir düzenleme getirilmesini önermektedir. POROY, Reha / YASAMAN, Hamdi, Ticari İşletme Hukuku, Genişletilmiş ve Güncelleştirilmiş 14. Basım, Vedat Kitapçılık, İstanbul, 2012, s. 282. Narbay/Uyumaz da benzer şekilde, TTK madde 105/2 hükmüne;  Ancak, yerli tacirler adına acentelik yapanlar hakkındaki sözlesmelerde yer alan, birinci cümledeki hükme aykırı şartlar, müvekkil tacir tarafından ticaret siciline tescil edilmedikçe, iyiniyetli üçüncü kişilere karşı hüküm doğurmaz.  şeklinde bir cümlenin eklenmesi gerektiğini ifade etmektedirler. NARBAY / UYUMAZ, 2013, s. 108. 20  NARBAY / UYUMAZ, 2013, s. 122; DEMİRTAŞ, Nurcan,  Acentenin Davada Müvekkilini Temsil Etmesi , İstanbul Aydın Üniversitesi Hukuk Fakültesi Dergisi, Yıl: Haziran 2019, Cilt: 5, Sayı: 1,  725     acentelik sözleşmesinin varlığı ve müşteri ile müvekkil arasındaki sözleşmeyi akdettiği veya bizzat aracılıkta bulunduğu tespit edildikten sonra davada temsil yetkisinin varlığı kabul edilebilecektir. Ancak sadece Türk vatandaşı müvekkilin acente tarafından temsili bakımından arada geçerli bir acentelik ilişkisinin varlığı gerekmektedir. TTK madde 103 uyarınca, sözleşmeleri yerli veya yabancı bir tacir hesabına ve kendi adına yapmaya sürekli olarak yetkili bulunanlar ile Türkiye içinde merkez veya şubesi bulunmayan yabancı tacirler ad ve hesabına ülke içinde işlemler yapanlar için ise müvekkil ile arasında geçerli  bir  acente  ilişkisinin  yanı  sıra  benzer  hukukî  ilişkilerin  varlığı  da  yeterli sayılmaktadır. ii.  Uyuşmazlık  bir  sözleşmeden  doğmalıdır.  Haksız  fiile  veya  sebepsiz zenginleşmeye ilişkin davalarda acente müvekkilini temsil edemez. Yargıtay ın yerleşmiş içtihatları da bu yöndedir.  iii.  Acentenin bizzat aracılıkta bulunduğu veya akdettiği sözleşmelerden dolayı müvekkilini davada temsil yetkisi olduğu kabul edilmektedir. Zira acentenin bu yetkisi                                                            (s.  83-109),  s.  87;  KÜLÜŞLÜ,  Emre,  Milletlerarası  Usûl  Hukuku  Çerçevesinde  Acentenin Müvekkilini Mahkemede Temsil Etme Yetkisi, Oniki Levha Yayınları, İstanbul, 2020, s. 23. 21  TÜRKEL, Doğuş Taylan,  Müvekkile İzafeten Acenteye Karşı Açılan Davalarda Hukukî Dinlenilme Hakkıyla Bağlantılı Sorunlar , Prof. Dr. Haluk Konuralp e Armağan, Cilt I, Ankara, 2009, (s. 11051122), s. 116. 22  ÇAĞA, Tahir,  Acenteler Aleyhine Müvekkillerine İzafeten Açılan Davalarda Sadır Olan İlâmların İcrası , Ticaret Hukuku ve Yargıtay Kararları Sempozyumu, Bildiriler- Tartışmalar, Ankara, 6-7 Ocak 1984, (s. 3-36), s. 17.  23  KALPSÜZ,  1983,  s.  3;  KAYIHAN,  2016,  s.  210;  DANİŞ  AKKAN,  2008,  s.  224; NARBAY/UYUMAZ, 2013, s. 122; SUSUZ, 2011, s. 5; DEMİRTAŞ, 2019, s. 89. 24  Örneğin; Yargıtay 11. HD. E. 2009/13760, K. 2011/7189, T. 14.06.2011, www.legalbank.net (Erişim tarihi: 16.09.2021); Yargıtay 11. HD., E. 2018/2572 K. 2019/4190, T. 10.06.2019, www.legalbank.net (Erişim tarihi: 16.09.2021). 25  Acenteliğin iki görünümü olan  aracı acentelik  ile  sözleşmeyi yapmaya yetkili acentelik  ayrımı yapılmaksızın acenteye davada temsil yetkisinin tanınması eleştirilmektedir. Bu eleştiriler için bkz., ALTAY, 2010, s. 227-228. 26  KALPSÜZ, 1983, s. 4; ARKAN, 2013, s. 218; KAYA, 2016, s. 61; KAYIHAN, 2018, s. 210-213; DANİŞ AKKAN, 2008, s. 224; NARBAY/UYUMAZ, 2013, s. 128; ÇAĞA, 1984, s. 18; KÜLÜŞLÜ, 2020, s. 32-39. Ayrıca Yargıtay ın bu yöndeki kararları için bkz., Yargıtay 4. HD., E. 5241, K. 6066, T. 15.09.1986 (KAYA, 2016, s. 70); Yargıtay 11. HD., E. 1990/4080, K. 1990/4364, T. 31.05.1990 (KAYIHAN, 2018, s. 213, dpn. 725).  726     istisnaî niteliktedir ve dar yorumlanmalıdır. Bu nedenle de aracılıkta bulunmadığı veya bizzat yapmadığı bir sözleşmeden dolayı acentenin müvekkilini davada temsil etmesinin kabul  edilmemesi  gerekmektedir. Hükümdeki   aracılıkta bulunmak  ve  sözleşme yapmak   ibarelerinden  dolayı  acente,  uyuşmazlığın  doğduğu  sözleşmeyi  bizzat yapmamak  veya  bu  sözleşmeye  aracılık  etmemekle  birlikte,  sonradan  ifa  veya sözleşmenin  sona  erdirilmesi  aşamalarında  müvekkil  ile  müşteri  arasındaki  hukukî ilişkiye katılmış olsa bile, acentenin davada temsil yetkisi varlığı kabul edilmemelidir. Acentenin  yetkisini  aştığı;  yani  yetkisiz  temsil  durumunda,  onay  verilmişse acentenin  müvekkili  davada  temsil  yetkisi  bulunmaktadır.  Zira  TTK  madde  108 uyarınca  müvekkili  bunu  haber  alır  almaz  icazet  verebileceği;  vermediği  takdirde acentenin sözleşmeden sorumlu olacağını düzenlenmektedir. Müvekkil sözleşme ile bağlı kalma iradesini bildirirse, zaten kendisi taraf sıfatını haiz olacak ve acente de davada temsil edebilecektir. Burada  haber alır almaz  ibaresi  derhâl  veya  fasılasız   olarak yorumlanmamakta; somut olayın özelliklerine, işin niteliğine bağlı olarak müvekkile değerlendirme süresinin tanınması gerekmektedir. Müvekkil sözleşme ile bağlı olma iradesini bildirmezse acente sözleşmeden bizzat sorumlu olacağı için davada temsilci değil, bizzat taraf olarak kabul edilmelidir. D. Acentenin Müvekkilini Davada Temsil Yetkisinin Niteliği ve Sonuçları Acentenin müvekkilini davada temsil yetkisinin niteliği, öğretide tartışma konusu olmuştur. Bu durum milletlerarası usûl hukukunu da doğrudan ilgilendirmektedir. Zira                                                            27  KAYIHAN, 2018, s. 210. 28  Yargıtay ın da kararları bu yöndedir. Bkz. Yargıtay. HD., E.  3997, K. 4487, T. 17.10.1980  (ARKAN, 2013, s. 218, dpn. 3; KAYHAN, 2018, s. 233-234, KAYA, 2016, s. 70); Yargıtay 11. HD., E. 1989/4080, K. 4364, T. 31.05.1990 (ARKAN, 2013, s. 218, dpn. 3).   29  ALTAY, 2010, s. 256; NARBAY / UYUMAZ, 2013, s.121.  30  Yetkisiz temsil ile ilgili olarak bkz., KAYIHAN, s. 227-237. 31  KAYA, 2016, s. 60-61; ÜÇÜNCÜ, S. Hilal,  Acentenin Temsil Yetkisinin Milletlerarası Usûl Hukuku Kapsamında Değerlendirilmesi , Gazi Üniversitesi Hukuk Fakültesi Dergisi, Yıl: 2013, Cilt: XVII, Sayı: 1-2, (s. 961-996), s. 983. 32  KAYA, 2016, s. 106-107. 33  Bu konuda bkz., ALTAY, 2010, s. 259.  727     yabancı müvekkile izafeten yürütülen davalarda dava ve/veya taraf ehliyetinin tespiti, milletlerarası yetkinin belirlenmesi ile yabancı mahkeme/hakem kararlarının tanınması ve tenfizi gibi hususlar bu yetkinin niteliğine göre değerlendirilmektedir. Söz konusu değerlendirmelerin doğru bir şekilde yapılabilmesi için öncelikle,  taraf ehliyeti ,  dava ehliyeti   taraf sıfatı ,  dava takip yetkisi ,  davaya vekâlet ehliyeti  ve  taraf sıfatı  kavramlarının kısaca incelenmesi yerinde olacaktır. Taraf  ehliyeti,  davada  taraf  olabilme,  usulî  hukuki  ilişkinin  süjesi  olabilme ehliyetidir.  Hukuk  Muhakemeleri  Kanunu  (HMK) 35    madde  50  uyarınca  medeni haklardan yararlanma ehliyetine sahip olan, davada taraf ehliyetine de sahiptir. Dava ehliyeti ise tarafın bir davayı bizzat veya yetkilendirdiği vekili ile yürütebilme ve geçerli usûl işlemleri yapabilme ehliyetidir. HMK madde 51 de ise dava ehliyetinin medenî haklar ehliyetine göre belirleneceği düzenlenmektedir. Davayı takip yetkisi ise HMK madde 53 uyarınca, talep sonucu hakkında hüküm alabilme yetkisi olarak tarif edilmekte ve bu yetkinin kanunda belirtilen istisnai durumlar dışında, maddi hukuktaki tasarruf yetkisine göre tayin edileceği hükme bağlanmaktadır. Davaya vekâlet ehliyeti, davanın tarafları  dışında  üçüncü  bir  gerçek  veya  tüzel  kişinin  vekil  sıfatıyla  bir  davayı yürütebilmesi için kanunen sahip olması gereken ehliyeti ifade etmektedir. Tüm bu hususlar Türk Hukuku nda dava şartı olarak kabul edilmektedir (HMK madde 114/I-d-ef). Taraf sıfatı ise davaya vekâlet ehliyeti ile davayı takip yetkisinden farklıdır. Dava konusu sübjektif hak ile taraflar arasındaki ilişkidir. Taraf sıfatı bir kimsenin hak sahibi veya borçlu olmadığına göre tespit edildiğinden davanın esasına girilerek tespit edilir. HMK da da dava şartı olarak kabul edilmemektedir. Konumuz açısından değerlendirildiğinde, öğretide farklı görüşler bulunmaktadır.                                                            34  PEKCANITEZ, Hakan / ATALAY, Oğuz / ÖZEKES, Muhammet, Medenî Usûl Hukuku, Oniki Levha Yayınları, İstanbul, 2020, s. 146. 35  RG.: 04.02.2011-27836 36  PEKCANITEZ / ATALAY / ÖZEKES, 2020, s. 148. 37  Börü, Levent, Medenî Usûl Hukukunda Davaya Vekâlet Ehliyeti, Yayınlanmamış Yüksek Lisans Tezi, Ankara, 2006, s. 22. 38  PEKCANITEZ / ATALAY / ÖZEKES, 2020, s. 148.  728     Şanlı ya göre yabancı şirketlerin  davada taraf olma ehliyeti  Türkiye de vekil, temsilci, acente veya aracı marifetiyle bir ticarî faaliyette bulunma vakıasına bağlı olarak kanunen kabul etmektedir. Keza, Ekşi de eski TTK madde 117/1-3 e istinaden Türkiye içinde merkezi veya şubesi olmayan yabancı ticari işletmeler nam ve hesabına Türkiye de işlemde bulunanların davada taraf olabileceklerini ifade etmektedir. TTK madde 105/2 acentenin müvekkiline izafeten dava açması veya acenteye müvekkiline izafeten dava açılması hususunda usûlî bir imkân tanımaktadır. Ancak müvekkile bu yönde bir yükümlülük getirmemektedir. Daha net bir ifadeyle, acenteye izafeten  davanın  yürütülmesine  yönelik  zaruret  bulunmamaktadır.  Dolayısıyla  bu hükmün, dava ve taraf ehliyetine ilişkin olmadığı kanısındayız. Acentenin taraf sıfatı da bulunmamaktadır. Zira acente müvekkili adına sözleşme yapma veyahut sözleşmelere aracılık  etme  yetkisini  haizdir.  Sözleşmenin  asıl  tarafları  müvekkil  ve  müşteridir. Sözleşmenin nisbîliği ilkesinin gereği acente maddi hukuk anlamında sorumlu tutulmaz. Bu durumun usûl hukukuna yansımasının sonucu acentenin taraf sıfatını haiz olması mümkün değildir.  Müvekkil tarafından yetkilendirildiği sözleşmelerde ise sadece vekil sıfatını haizdir. Ayrıca acenteye izafeten yürütülen davalarda davayı takip yetkisi de müvekkile aittir. Davayı takip yetkisinin acentede olduğunun kabulü için, müvekkilin taraf ehliyeti ve dava ehliyetine sahip ancak dava takip yetkisini haiz olmaması gerektiği; ancak acenteye izafeten yürütülen davalarda müvekkilin bizzat davayı yürütme yetkisinin korunduğu ifade edilmektedir.  Ezcümle, TTK madde 105/2 deki kurala rağmen müvekkil kendisi bizzat dava açabileceği gibi, kendisi aleyhine açılan davaları da takip edebilir veya bir avukatı bu konuda yetkilendirebilir. Bunun sebebi, müvekkilin maddî hukuk anlamında hak sahibi,                                                            39  ŞANLI, 2019, s. 154. 40  EKŞİ, Nuray, Türk Mahkemelerinin Milletlerarası Yetkisi, 2. Bası, Beta Yayınevi, İstanbul, 2000, s. 108. 41  KAYIHAN, 2018, s. 220. 42  ÇAĞA, 1984, s. 6; KALPSÜZ, 1983, s. 8; KAYIHAN,  2018, s. 197; ALTAY,  2010, s. 228; NARBAY/UYUMAZ, 2013, s.114; GÜNER, 2019, s. 528. 43  GÜNER, 2019, s. 528.  729     usûl  hukuku  anlamında  ise  asil  konumunda  bulunmasıdır.  Acente  ise  vekil konumundadır. Dolayısıyla bizim de katıldığımız çoğunluğun görüşü uyarınca, acentenin müvekkili davada temsil yetkisi kanundan kaynaklanan davaya vekâlet ehliyeti olarak nitelendirilmelidir. Bu bağlamda, acentenin TTK madde 105/2 den kaynaklanan yetkisi, Avukatlık Kanunu  (AK)46  madde  35 in  de  istisnasını  oluşturmaktadır.  Bu  hükme  göre,  bir kimsenin davada temsili sadece vekil tayin edilen avukat aracılığıyla gerçekleştirebilir. AK madde 35/son uyarınca diğer kanun hükümleri saklı tutulmaktadır. TTK madde 105/2 ile  acentelere  verilen  yetki  de  bu  istisna  kapsamında  düşünülmelidir.  Müvekkilin iradesinden  bağımsız  olduğundan,  acentenin  davada  temsil  yetkisinin  kanundan kaynaklanmaktadır.                                                             44  ALTAY, 2010, s. 235; ÜÇÜNCÜ, 2013, s. 983. 45  Bu görüş için bkz., ARKAN, 2013, s. 217, dpn. 3; KALPSÜZ, 1983, s. 2; KAYA, 2016, s. 63; KAYIHAN, 2018, s. 210; DANİŞ AKKAN, 2008, s. 223; ALTAY, 2010, s. 229; NARBAY / UYUMAZ, 2013, s. 111; ÜÇÜNCÜ, 2013, s. 975-977; GÜNER, 2019, s. 529; DEMİRTAŞ, 2019, s. 92; KÜLÜŞLÜ, 2020, s. 23; AYAN, Özge,  6102 Sayılı Türk Ticaret Kanununun Acentelik Kısmında Getirdiği Yenilikler , Dokuz Eylül Üniversitesi Hukuk Fakültesi Dergisi, Yıl: 2010, Cilt: XII, Sayı: 2, (s. 79-120), s. 89; TÜYSÜZ, Cemre,  Acentenin Müvekkilini Davada Temsil Yetkisine İlişkin 6102 Sayılı Türk Ticaret Kanunu nda Düzenlenen Hükümlerin Yabancı Mahkeme Lehine Akdedilen Yetki Anlaşmalarına Etkisi , İstanbul Hukuk Mecmuası, Yıl: 2021, Cilt: 70, Sayı: 2, (s.485-517), s. 492. 46  R.G.: 07.04.1964-13186.  47  MADDE 35:  Kanun işlerinde ve hukukî meselelerde mütalaa vermek, mahkeme, hakem veya yargı yetkisini haiz bulunan diğer organlar huzurunda gerçek ve tüzel kişilere ait hakları dava etmek ve savunmak, adli işlemleri takip etmek, bu işlere ait bütün evrakı düzenlemek, yalnız baroda yazılı avukatlara aittir.  Baroda yazılı avukatlar birinci fıkradakiler dışında kalan resmi dairelerdeki bütün işleri de takip edebilirler. (Değişik üçüncü fıkra: 23/1/2008-5728/329 md.) Dava açmaya yeteneği olan herkes kendi davasına ait evrakı düzenleyebilir, davasını bizzat açabilir ve işini takip edebilir. Ancak, Türk Ticaret Kanununun 272 nci maddesinde ön görülen esas sermaye miktarının beş katı veya daha fazla esas sermayesi bulunan anonim şirketler ile üye sayısı yüz veya daha fazla olan yapı kooperatifleri sözleşmeli bir avukat bulundurmak zorundadır. Bu fıkra hükmüne aykırı davranan kuruluşlara Cumhuriyet savcısı tarafından sözleşmeli avukat tayin etmedikleri her ay için, sanayi sektöründe çalışan onaltı yaşından büyük işçiler için suç tarihinde yürürlükte bulunan, asgarî ücretin iki aylık brüt tutarı kadar idarî para cezası verilir.  Hukuk ve Ceza Muhakemeleri Usûlleri kanunları ile diğer kanun hükümleri saklıdır.  48  KAYA, 2016, s. 64, dpn. 87.  730     Davaya vekâlet ehliyeti dava şartı olarak kabul edildiğinden hâkim önüne gelen uyuşmazlıklarda  acentenin  müvekkilini  davada  temsil  yetkisinin  varlığını  re sen araştırmalıdır.  Sözleşme  yapma  yetkisine  sahip  acenteler  bakımından  acentelik sözleşmesinin varlığının tespiti, TTK hükümleri ile kolaylaştırılmıştır. Zira TTK madde 107/2 uyarınca acentelere müvekkilleri adına sözleşme yapma yetkisi veren belgelerin, acente tarafından tescil ve ilan ettirilmesi zorunludur.  Temsil yetkisinin yokluğuna karar verilmesi hâlinde, davanın usûlden reddi yerine usûl ekonomisi açısından davanın müvekkile tebliğ edilerek cevap için kendisine süre verilmesi gerektiği kabul edilmektedir. Öğretide de eksik olan dava şartı, belirli bir süre verilerek giderilebilecekse mahkemenin noksanlığın düzeltilmesi ve tamamlanması için kesin  süre  vermek  zorunda  olduğu  ifade  edilmektedir.  Bu  sayede  asıl  taraf  olan müvekkilin hukukî dinlenilme hakkının korunacağı belirtilmektedir. Acentenin davada temsil yetkisinin niteliğinin, davaya vekâlet ehliyeti olarak kabul edilmesinin sonucu olarak açılan davalarda acentenin tek başına taraf gösterilmesi ve bu davalar sonucu alınan mahkeme kararlarının acente aleyhine icra edilmesi mümkün değildir. Dolayısıyla müşterinin müvekkile izafeten acenteye veya acentenin müvekkile izafeten müşteriye dava açtığı mutlaka belirtilmek zorundadır. Ancak dava doğrudan doğruya müvekkile karşı açılmış ve bu dava sonuçlanmışsa ya da hâlen müvekkile karşı devam eden bir dava söz konusu ise, aynı uyuşmazlık ile ilgili olarak acenteye karşı müvekkiline izafeten dava açılması hâlinde ilk durumda kesin hüküm; ikinci de ise                                                            49  KAYA, 2016, s. 62; TÜRKEL, 2009, s. 114; DEMİRTAŞ, 2019, s. 8. Teoman a göre, acentenin yetkisini geçerli bir biçimde kullanıp kullanmadığı konusundaki olası kuşkuları gidermek için işlemdeki katkısını da kanıtlamak zorundadır. TEOMAN, Ömer;  Tacir Yardımcıları , Tüm Makalelerim, Cilt III: 2002-2010, İstanbul, 2010, s. 5-120, s. 95. 50  PEKCANITEZ/ATALAY / ÖZEKES, 2020, s. 213. 51  TÜRKEL, 2009, s. 114. 52  NARBAY / UYUMAZ, 2013, s. 112; ÜLGEN, HÜSEYİN / HELVACI, MEHMET / KENDİGELEN, ABUZER / KAYA, ARSLAN / ERTAN NOMER, FÜSUN, Ticari İşletme Hukuku, Dördüncü Basıdan Beşinci (tıpkı) bası, Vedat Kitapçılık, İstanbul, 2015, s. 636. Bu konuda Yargıtay ın örnek kararları için bkz., Yargıtay 17. HD., E. 2016/4261 K. 2016/7060, T. 9.6.2016, www.lexpera.com.tr (Erişim  tarihi:  16.10.2021);  Yargıtay  11.  HD.  E.  2020/7251  K.  2021/1688,  T.  24.02.2021, www.lexpera.com.tr, (Erişim tarihi: 27.10.2021).  731     derdestlik sebebiyle dava usûlden reddedilecektir (HMK madde 116/1-ı-i)53. Bunun yanı sıra Yargıtay bir kararında, davanın doğrudan müvekkile açılması halinde  sonradan  acenteye  izafeten  yürütülebilmesinin  mümkün  olmadığı  sonucuna ulaşmıştır. Buna göre Türkiye de bulunan müvekkile dava dilekçesinin tebliğ edilmiş olmasına ve müvekkilin davaya cevap vermesine rağmen bundan sonraki aşamalarda yargılamaya acenteye izafeten devam edilerek hükmün verilmesi bozma sebebi olarak kabul edilmiştir. Diğer yandan, davanın müvekkil yerine acenteye karşı açılması hâlinde hâkimin nasıl  bir  yol  izlemesi  gerektiğine  ilişkin  öğretide  tartışmalar  mevcuttur. Narbay/Uyumaz a  göre,  müvekkil  yerine  acente  aleyhine  dava  açılması;  diğer  bir ifadeyle,  taraf  olarak  acentenin  gösterilmesi  hâlinde  dava  husumet  yokluğundan reddedilmemelidir.  Hâkim  tarafından  re sen,  usûl  ekonomisine  de  uygun  olarak, davacıya süre verilerek husumetin acentenin müvekkili olan tacire yöneltmesi; şayet verilen süre içinde acenteye, müvekkiline izafeten dava açıldığı yönünde bir düzeltme yapılmışsa, davaya devam edilmesi gerektiği ifade edilmektedir. Buna karşılık, verilen süre içinde davanın müvekkile izafeten acenteye karşı açıldığı yönünde bir düzeltme yapılmamışsa,  bu  durumda  davanın  husumet  yokluğundan  reddedilmesi  gerektiği belirtilmektedir. Böyle bir uygulama ile davaların uzamasının, mahkemelerin gereksiz yere  meşgul  edilmesinin  ve  fazladan  yapılacak  masrafların  önüne  geçileceği savunulmaktadır.  Yazarlar  görüşlerini  Yargıtay ın  bu  konudaki  istisnaî  yöndeki kararlarına dayandırmaktadırlar.  Altay ise söz konusu meselede kimin vekâlet ehliyetine, kiminse taraf sıfatına sahip                                                            53  NARBAY / UYUMAZ, 2013, s. 112. 54  Yargıtay 17. HD., E. 2014/16292, K. 2017/560, T. 26.01.2017,  www.lexpera.com.tr (Erişim tarihi: 27.10.2021). 55  NARBAY/UYUMAZ, 2013, s. 116. 56  NARBAY/UYUMAZ, 2013, s. 116. 57  NARBAY/UYUMAZ, 2013, s. 116. 58  Yargıtay 11. HD., E. 2003/13300, K. 2003/5413, T. 6.05.2003 (NARBAY / UYUMAZ, 2013, s. 116).  732     olduğunun tespitinde hâkimin re sen araştırma yapacağını ve bu iki faaliyetin birbirinden bağımsız ve fakat birbiri ile ilişkili olduğunu ifade etmektedir. Hâkimin bu durumda, müvekkili taraf; acenteyi temsilci olarak belirlemesi hâlinde müvekkile izafeten acenteye karşı davayı yürütmesi gerektiğini savunmaktadır.  Ancak kanımızca, Üçüncü nün de belirttiği üzere  müvekkile izafeten yürütülmesi gereken  davalarda,  acentenin  taraf  gösterilmesi  durumunda  davaların  taraf  sıfatı yokluğu sebebiyle esastan reddi gerekmektedir. Zira acentenin aracılık ettiği veya akdettiği sözleşmelerin gerçek tarafı müşteri ve müvekkil olduğundan sözleşme sebebiyle ortaya çıkan uyuşmazlık sebebiyle açılan davada taraf sıfatının sahibi de müvekkildir. Sözleşmenin nisbîliği ilkesinin usûl hukukuna yansıması da bu sonucu zaruri kılmaktadır. Bunun yanı sıra, medeni usûl hukukunda taraf kavramı şeklî veya usulî bir kavram olarak kabul  edilmektedir.  Taraf  olarak  görülen  kişi  gerçekte  bu  hukukî  ilişkinin  tarafı olmayabilir. Davalının taraf sıfatında oluşu, sırf davacının dava dilekçesinde onu davalı göstermesi nedeniyledir. Bu nedenledir ki acentenin davanın gerçek tarafı olup olmadığı meselesi, davanın esasının incelenmesinden sonra açıklığa kavuşturulur. Taraf sıfatı ise dava şartı değildir. Dolayısıyla da süre verilerek sonradan düzeltilebilecek bir mesele olamayacağı kanaatindeyiz. Buna bağlı olarak, davanın hem müvekkile hem de acenteye yöneltilmesi hâlinde davanın  taraf  sıfatı  yokluğundan  reddedilmesi  gerekmektedir.  Ancak,  acente  ile                                                            59  ALTAY, 2010, s. 266. 60  ALTAY, 2010, s. 266. 61  Acentenin aracılık ettiği veya yaptığı sözleşmeden doğan hak sahibi ve borçlu sıfatı müşteri ve müvekkile ait olduğundan, sözleşme sebebiyle ortaya çıkan uyuşmazlık sebebiyle açılan davada taraf sıfatının sahibi de müvekkildir. ÜÇÜNCÜ, 2013, s. 976. 62  Ancak Yargıtay bazı kararlarında doğrudan acenteye dava açılmasını, HMK madde 114/1-d uyarınca taraf ehliyeti yokluğu nedeniyle usulden reddetmiştir. Yargıtay 11. HD., E. 2015/9587 K. 2015/10529, T. 14.10.2015 ,www.lexpera.com.tr (Erişim tarihi: 27.10.2021). 63  Yargıtay ın bu konudaki örnek kararı için bkz., Yargıtay 11. HD., E. 2015/13640 K. 2017/1662, T. 20.03.2017, www.lexpera.com.tr (Erişim tarihi: 27.10.2021). 64  Bu konuda bkz., PEKCANITEZ / ATALAY / ÖZEKES, 2020, s. 145. 65  Yargıtay ın örnek kararı için bkz., Yargıtay 17. HD., E. 2014/24922, K. 2017/6288, T. 01.06.2017, www.lexpera.com.tr (Erişim tarihi: 27.10.2021).  733     müvekkilin müteselsil olarak sorumlu tutulduğu ya da acentenin şahsî kusurlu olduğu durumlarda veya konusu suç teşkil eden bir uyuşmazlık nedeniyle (haksız rekabet gibi) acentenin taraf sıfatını haiz olabileceği ve ona da husumetin yönlendirilebileceğini göz ardı  etmemek  gerekmektedir.  Bu  durumlarda  alınan  kararlar  acente  aleyhine  icra edilebilir.  E. Acentenin Davada Temsil Yetkisinin Kapsamı TTK madde 105/2 de acenteye verilen kanunî yetkinin davaya vekâlet ehliyeti olduğunu kabul etmenin sonucu olarak yetkinin kapsamı HMK madde 73 uyarınca tespit edilecektir.  Acente kanunda özel yetki verilmesi gereken hâller saklı kalmak kaydıyla, hüküm kesinleşinceye kadar davanın takibi için gerekli olan bütün işlemleri yapmaya yetkili olmaktadır. Bu kapsamda TTK madde 105/2 de geçen  dava  ifadesi geniş yorumlanmaktadır. Şöyle ki; teknik anlamda dava kelimesi içine girmeyen ilâmlıilâmsız  icra  takipleri,  şikâyet,  itiraz  gibi  işlemler  için  de  acente  yetkili  kabul edilmektedir. Ayrıca acente müvekkiline izafeten ihtiyatî tedbir, ihtiyatî haciz ve delil tespiti isteyebilir, duruşmalarda bulunabilir, delil gösterebilir ve hüküm konusunu tahsil etmek gibi işlemleri gerçekleştirebilir, davayı kısmen ıslah edebilir, belli bir vakıayı ikrar edebilir veya dava sonunda verilen hükmü icraya koyabilir. Tüm bu işlemlerin davanın diğer tarafınca acenteye izafeten yapılması da mümkündür. İcra ve iflas takipleri açısından birkaç hususa değinmek gerekmektedir. Acentenin müvekkil adına icra takibi başlatmasında herhangi bir sakınca bulunmamaktadır. Acente                                                            66  KAYIHAN, 2018, s. 222-223; NARBAY / UYUMAZ, 2013, s. 116-117. 67  ÜÇÜNCÜ, 2013, s. 978. 68  KAYA, 2016, s. 65; DANİŞ AKKAN, 2008, s. 222; ALTAY, 2010, s. 241; NARBAY / UYUMAZ, 2013, s. 109; GÜNER, 2019, s. 525. 69  KAYA, 2016, s. 65. 70  ÜÇÜNCÜ, 2013, s. 978. 71  ÜÇÜNCÜ, 2013, s. 978.  734     tarafından müvekkile izafeten başlatılan icra takiplerinde itirazın kaldırılması ve itirazın iptali sürecini müvekkili lehine yürütebilmesi mümkündür.  Buna  karşılık  icra  takibinin  müvekkile  izafeten  acente  hakkında  başlatılması hâlinde,  icra  takip  işlemleri  takibin  kesinleştiği  aşamaya  kadar  acenteye  karşı yürütülmelidir. Zira davanın tarafı, borçlu vasfı acenteye değil, müvekkile aittir. Ancak acentenin elinde müvekkile ait olan ve haczedilebilir bir mal varsa yalnızca bunlarla sınırlı olmak üzere acenteye başvurulabilecektir. Nitekim  Yargıtay bir kararında acente hakkında icra emri çıkarılabileceğini kabul etmektedir. Buna karşılık, borcun tahsiline  yönelik  acentenin  malları  üzerinde  doğrudan  haciz  uygulanabilmesi  kabul edilmemektedir. Keza  iflas  takipleri  açısından  da  benzer  ayrımın  yapılarak  incelenmesi gerekmektedir. Acentenin müvekkiline izafeten müşteriye karşı iflas takibi başlatabilir ve iflas davası açabilir. Kendisinin veya üçüncü kişinin takip talebi ile iflas kararı alınması hâlinde de iflasa bağlı kayıt kabul, sıra cetveline itiraz gibi benzeri işlemlerde bulunabilir ve istihkak davası gibi davaları açabilir. Buna karşılık, müşterinin müvekkile izafeten acenteye  karşı  iflas  takibi  yapabilmesi  ve  iflas  davası  açabilmesi  mümkün gözükmemektedir.                                                              72  ALTAY, 2010, s. 241. Yargıtay ın bu yöndeki kararı için bkz., Yargıtay 23. HD., E.  2015 / 1866, K. 2016/286, T. 21.01.2016, www.legalbank.net (Erişim tarihi: 16.09.2021). 73  ALTAY, 2010, s. 241; KAYA, 2016, s. 65. İcra takibinin acenteye izafeten başlatılabileceği Yargıtay tarafından da kabul edilmektedir. Örneğin, Yargıtay 11. HD., E. 2009/14524, K. 2011/7084, T. 13.06.2011, www.legalbank.net (Erişim tarihi: 16.09.2021). 74  ALTAY, 2010, s. 242. 75  Yargıtay  11.  HD.,  E.  2000/16818,  K.  2000/17422,  T.  14.11.2000,  MOROĞLU,  Erdoğan  / KENDİGELEN, Abuzer, İçtihatlı-Notlu Türk Ticaret Kanunu ve İlgili Mevzuat, Güncelleştirilmiş 10. Bası, Oniki Levha Yayınları, İstanbul, 2014, s. 143. 76  Y.  12.  HD.,  13.05.2008  T.,  E.  2008/7474,  K.  2008/10222,  T.  13.05.2008  (MOROĞLU  / KENDİGELEN, 2014, s. 144). 77  ALTAY, 2010, s. 242. 78  KAYA, 2016, s. 65; ALTAY, 2010, s. 242. 79  ALTAY, 2010, s. 242.  735     Acentenin davada temsil yetkisi Türk Borçlar Kanunu (TBK)80 madde 504/381 ile HMK  madde  74 te  hükme  bağlanan  özel  yetki  gerektiren  hukukî  işlemleri  ise kapsamamaktadır. Açıkça yetki verilmemişse acente; sulh olamaz, hâkimi reddedemez, davanın  tamamını  ıslah  edemez,  yemin  teklif  edemez,  yemini  kabul,  iade  veya reddedemez, başkasını tevkil edemez, haczi kaldıramaz, müvekkilinin iflasını isteyemez, tahkim  ve  hakem  sözleşmesi  yapamaz,  konkordato  veya  sermaye  şirketleri  ve kooperatiflerin  uzlaşma  yoluyla  yeniden  yapılandırılması  teklifinde  bulunamaz  ve bunlara muvafakat veremez, alternatif uyuşmazlık çözüm yollarına başvuramaz, davadan veya kanun yollarından feragat edemez, karşı tarafı ibra ve davasını kabul edemez, yargılamanın  iadesi  yoluna  gidemez,  hâkimlerin  fiilleri  sebebiyle  devlet  aleyhine tazminat davası açamaz, hangileri hakkında yetki verildiği açıklanmadıkça kişiye sıkı sıkıya bağlı haklarla ilgili davaları açamaz ve takip edemez. Her  hâlükârda  davadaki  taleplerin  içeriği  ile  kapsamının  müvekkil  tarafından belirlendiği ve acentenin müvekkilin talimatı ile bağlı olduğu unutulmamalıdır. Zira acentenin davada müvekkilini temsil yetkisi, hem bir hak hem de bir yükümlülük şeklinde ortaya çıkmaktadır. Bu nedenle hak kayıplarının ortaya çıkabileceği durumlarda acente davayı açıp sonradan müvekkili bilgilendirmeli; diğer durumlarda müvekkilin talimatını almalıdır. Söz konusu husus müvekkile izafeten acenteye karşı açılan davalarda hukukî dinlenilme hakkına riayet edilmesi açısından da önem kazanmaktadır.                                                            80  RG.: 04.02.2011-27836. 81  I. Vekâletin kapsamı Madde 504: … Vekil, özel olarak yetkili kılınmadıkça dava açamaz, sulh olamaz, hakeme başvuramaz, iflas, iflasın ertelenmesi ve konkordato talep edemez, kambiyo taahhüdünde bulunamaz, bağışlama yapamaz, kefil olamaz, taşınmazı devredemez ve bir hak ile sınırlandıramaz.  82  KAYA, 2016, s. 65; NARBAY / UYUMAZ, 2013, s. 130; ÜÇÜNCÜ, 2013, 979. 83  ARKAN, 2013, s. 218. 84  ALTAY, 2010, s. 240. 85  ALTAY, 2010, s. 240. 86  ALTAY, 2010, s. 239. Türkel, müvekkile izafeten sözleşme yapma yetkisi bulunan acentelere karşı açılan davalarda müvekkilin bilgisinin farazi olduğunu ve bilgilendirilmemesinin hukukî dinlenilme hakkına  aykırılık  teşkil  etmediğini  ifade  etmektedir.  Buna  karşılık,  müvekkile  izafeten  sadece sözleşmenin tesisinde aracılık eden acenteler açısından ise müvekkilin farazi bilgisinin olduğunun kabul  736      II.  ACENTENİN  YABANCI  MÜVEKKİLİNİ  DAVADA  TEMSİL YETKİSİNİN  VARLIĞININ  MİLLETLERARASI  USÛL  HUKUKU AÇISINDAN TESPİTİ Çalışmamızın konusu her ne kadar milletlerarası usûl hukukuna ilişkin olsa da meselenin kanunlar ihtilâfı hukuku boyutu kaçınılmaz olarak karşımıza çıkmaktadır. Şöyle ki; hâkim davaya vekâlet yetkisinin özel bir görünümü olan acentenin yabancı müvekkilini davada temsil yetkisinin varlığını dava şartı olduğundan re sen tetkik etmek durumundadır. Bu yetki, usûl hukukuna ilişkin bir kavram olmakla birlikte, kaynağını maddi  hukuktan  almaktadır.  Dolayısıyla  müvekkil  ile  temsilci  arasındaki  hukukî ilişkinin acentelik niteliği taşıdığının belirlenmesinin yanı sıra, kanunda belirtilen diğer koşulların  varlığının  da  tespit  edilmesi  gerekmektedir.  Bu  değerlendirmeyi  re sen yapacak olan hâkimin, yabancılık  unsuru içeren bu uyuşmazlıkları kanunlar ihtilâfı hükümlerine başvurarak çözüme kavuşturması gerekmektedir. Ancak  öğretide  söz  konusu  meselenin  hallî  için  nasıl  bir  kanunlar  ihtilâfı metodolojisinin benimsenmesi gerektiği hususunda görüş birliği mevcut değildir. Şanlı acentenin bu yetkisini taraf olma ehliyeti olarak görmekte; bu nedenle, TTK madde 103 ve 105 hükümlerini, tüzel kişilerin davada taraf olma ehliyetinin statülerindeki idare merkezi hukukuna tâbi olacağı ilkesine istisna teşkil ettiğini belirtmektedir. Güner ise kanımızca da isabetli bir şekilde bu görüşü eleştirmektedir. Acenteye izafeten  yürütülen  davalarda  müvekkilin  taraf  olduğu  ve  acente  tarafından  davada temsilin ancak müvekkilin taraf ehliyetine sahip olması şartıyla gündeme geleceğini ifade etmektedir.                                                            edilemeyeceği  ve  bu  nedenle  müvekkilin  bilgilendirilmesinin  zaruret  arz  ettiğini  belirtmektedir. TÜRKEL, 2009, s. 1120-1121. 87  ALTAY, 2010, s. 226. 88  ŞANLI,  2019,  s.  154.  Yargıtay ın  örnek  kararı  için  bkz.,  Yargıtay  11.HD.,  E.  2015/9587,  K. 2015/10529, T. 14.10.2015, www.lexpera.com.tr (Erişim tarihi: 28.10.2021). 89  GÜNER, 2019, s. 534.  737     Ayrıca Güner, Türkiye de faaliyet gösteren bir acentenin yabancı müvekkili adına Türk mahkemelerinde dava açabilmesine veya kendisine karşı müvekkiline izafeten dava açılabilmesine imkân veren ve bu yetkiyi ortadan kaldıran anlaşmaların hükümsüzlüğünü öngören  TTK  md  105/2 nin  ikinci  cümlesinin,  kanundan  doğan  temsil  yetkisinin kullanılması içeriğiyle maddî milletlerarası özel hukuk kuralı niteliği taşıdığını ifade etmektedir.  Bu görüşe karşılık, acentenin davada temsil yetkisinin maddi milletlerarası özel hukuk kuralı olduğunun kabul edilmesi kanımızca mümkün değildir. Zira TTK madde 105/2, birinci cümle hükmü, salt yabancı unsurlu hukukî ilişkilere hasredilmiş bir kural değildir. Bu kural, yetkili hukukun Türk hukuku olduğu hallerde uygulanır. Buna karşılık TTK madde 105/2, ikinci  cümle uyarınca  yabancı  tacirler adına  acentelik  yapanlar hakkındaki sözleşmelerde yer alan, bu hükme aykırı şartlar geçersiz olduğundan, bu hüküm sadece yabancı unsurlu ilişkilere yöneliktir. Dolayısıyla sadece bu hüküm maddi milletlerarası özel hukuk kuralı niteliğindedir.  Keza TTK madde 105/2, birinci cümle devletin genel kamu menfaatine hizmet eden ekonomik ve sosyal politikasına yönelik onun hukukî ve siyasî örgütlenmesi ile ilişkili olmadığından doğrudan uygulanan kural olarak  da  kabul  edilmemelidir.  Bu  kural  sadece  belirli  şartlar  altında  acenteye müvekkilini davada temsil yetkisi veren maddi hukuk kuralıdır. Külüşlü ise HMK madde 114 uyarınca davaya vekâlet ehliyetine sahip olunmasının bir dava şartı olduğunu ve acentenin davada temsil yetkisinin sadece yargılamaya ilişkin                                                            90  ÇELİKEL/ERDEM bu kuralları  gösterici olmayan milletlerarası özel hukuk kuralları  olarak da adlandırmaktadır. ÇELİKEL, Aysel / ERDEM, Bahadır, Milletlerarası Özel Hukuk, 17. Bası, Beta Yayınları, İstanbul, 2021, s. 16. Bu konu hakkında ayrıntılı bilgi için bkz., ŞANLI, Cemal/Esen, Emre/ ATAMAN-FİGANMEŞE, İnci, Milletlerarası Özel Hukuk, 9. Bası, Beta Yayınları, İstanbul, 2021, s. 6-9; GÜNGÖR, Gülin, Türk Milletlerarası Özel Hukuku, Yetkin Yayınları, Ankara, 2021, s. 55-58. 91  GÜNER, 2019, s. 534. 92  ÇELİKEL / ERDEM, 2021, s. 155-161; ŞANLI / ESEN / ATAMAN-FİGANMEŞE, 2021, s. 8-13; GÜNGÖR, 2021, s. 58-63; NOMER, Ergin, Devletler Hususî Hukuku, Yenilenmiş 23. Bası, Beta Yayınevi, İstanbul, 2021, s. 187; TEKİNALP, Gülören, Milletlerarası Özel Hukuk-Bağlama ve Usûl Kuralları, Güncelleştirilmiş 13. Bası, Vedat Kitapçılık, İstanbul, 2020, s. 49-51; DOĞAN, Vahit, Milletlerarası Özel Hukuk, 6. Baskı, Savaş Kitabevi, Ankara, 2020, s. 275-282; AKINCI, Ziya, Milletlerarası Özel Hukuk, Vedat Kitapçılık, İstanbul, 2020, s. 23. 93  GÜNER, 2019, s. 534.  738     sonuçlarını  dikkate  alarak  davada  temsil  yetkisinin  lex  foriye  tâbi  olacağını savunmaktadır. Buna karşılık yazar, bu yetkinin varlığı açısından aranan, müvekkil adına sözleşme yapma veya sözleşmelere aracılıkta bulunma faaliyetine uygulanacak hukukun ise Milletlerarası Özel Hukuk ve Usûl Hukuku Hakkında Kanun (MÖHUK) madde 30 uyarınca tespit edileceğini ifade etmektedir.  Kural olarak usûl hukukuna ilişkin meseleler lex foriye tabidir. Bu kapsamda Türk mahkemeleri nezdinde hangi hususların dava şartı içerisinde yer alacağı Türk hukuku uyarınca tespit edilecektir. Konumuz açısından değerlendirildiğinde, yabancı müvekkile izafeten  Türk  acentenin  yürüttüğü  davalarda,  bu  yetkinin  niteliği  öncelikle  ortaya koyulmalıdır.  Bu  husus  vasıflandırma  sorunu  olduğundan  lex  foriye  göre çözümlenecektir.  TTK  madde  105/2  uyarınca  da  acentenin  davada  temsil  yetkisi kanundan kaynaklanan davaya vekâlet yetkisi olarak nitelendirmekteyiz. Davaya vekâlet yetkisi ise HMK madde 114/I-f uyarınca dava şartı olarak kabul edilmektedir. Ancak Türk acentenin  yabancı müvekkilini davada temsil  yetkisinin varlığı ise doğrudan maddi hukuka ilişkin bir meseledir. Zira usûle ilişkin bu itiraz, maddi hukuk kaynaklıdır. Nitekim geçerli bir acentelik sözleşmesine dayanarak yetkilendirildiği hususlara ilişkin sadece acentenin davada temsil yetkisinin varlığı kabul edilmektedir. Aynı şekilde dava ve  taraf  ehliyetleri  ile  davayı  takip  yetkisine  ilişkin  yapılan  itirazlarda  da  bunların varlığına mesned teşkil eden hukuki ilişki lex foriye göre değil, lex causae uyarınca tespit edilmektedir.  Bu kapsamda, acentenin söz konusu yetkisi kanundan kaynaklandığından MÖHUK madde 30 un uygulanmasına imkân yoktur. Zira MÖHUK madde 30 iradî temsile ilişkin kanunlar ihtilâfı kuralıdır. Dolayısıyla söz konusu temsilin kaynağını oluşturan hukukî                                                            94  KÜLÜŞLÜ, 2020, s. 26-27. 95  RG.: 12.12.2007-26728. 96  KÜLÜŞLÜ, 2020, s. 26. 97  NOMER, 2021, s. 397-402; ÇELİKEL / ERDEM, 2021, s. 511-516; GÜNGÖR, 2021, s. 214-215. 98  NOMER, 2021, s. 318; ÇELİKEL / ERDEM, 2021, s. 458; ŞANLI / ESEN/ATAMAN-FİGANMEŞE, 2021, s. 311; TEKİNALP, 2020 s. 105; GÜNGÖR, 2021, s. 183; DOĞAN, 2020, s. 435; UYANIK ÇAVUŞOĞLU, Ayfer,  Milletlerarası Özel Hukukta İradi Temsil , BATİDER, Yıl: Mart 2012, Cilt: 28, Sayı: 1, (s. 67-108), s. 71; HUYSAL, Burak, Milletlerarası Özel Hukukta Temsile Uygulanacak  739     ilişkiye binaen yetkinin varlığı tespit edilmelidir. Esas ilişki de acentelik sözleşmesi olduğundan temel akit statüsüne tabi olması gerekmektedir ki; burada özel bir kanunlar ihtilâfı  kuralı  olan  TTK  madde  103 ün  dikkate  alınmalıdır.  Daha  net  bir  ifadeyle, acentenin  yabancı  müvekkilini  davada  temsil  yetkisinin  tespiti; temel akit statüsü olan genel kural MÖHUK madde 24 yerine, uygulanma şartlarının varlığı halinde özel bir kanunlar ihtilâfı kuralı olarak kabul edilen TTK madde 103 e tâbi olacaktır. Şöyle ki;  II. Uygulama alanı  kenar başlıklı TTK madde 103/1, a ve b bentleri uyarınca,  sözleşmeleri yerli veya yabancı bir tacir hesabına ve kendi adına yapmaya sürekli olarak yetkili bulunanlar  ile   Türkiye Cumhuriyeti içinde merkez veya şubesi bulunmayan  yabancı  tacirler  ad  ve  hesabına  ülke  içinde  işlemlerde  bulunanlar    hakkında da acentelik hükümlerinin uygulanacağı düzenlenmektedir. TTK madde 103, eski TTK madde 117/1-3 kuralının sadeleştirilmiş hâlidir ve bu kuralın getirilme amacı da yabancı tacir hesabına ve yerli acente adına yapmaya sürekli olarak yetkili oldukları ya da yabancı tacirlerin ad ve hesabına faaliyette bulunan yerli vekillerin yaptıkları hukukî işlemlerden dolayı Türk vatandaşlarını korumaktır.  A. TTK madde 103 Hükmünün Niteliği ve Acentenin Yabancı Müvekkilini Davada Temsil Yetkisine Etkisi Öğretide TTK madde 103 ün kanunlar ihtilâfı hukuku açısından niteliği Tekinalp tarafından ortaya konulmuştur. Yazar, TTK madde 103 kuralını  saklı kanunlar ihtilâfı kuralı  olarak kabul etmektedir. Tekinalp öncelikli olarak eski TTK madde 117/3 ün (TTK madde 103/1-a) bağlama kuralı olduğu kanısına varmakta; diğer bentler (eski TTK madde 117/1-2; TTK madde 103/1-b) için de aynı sonuca ulaşmaktadır. Yazara göre yabancı bir işletme adına ve hesabına muamelede bulunma konuyu teşkil eden hukukî olay, bu olayın Türkiye içinde geçmesi bağlama sebebi, bunun acentelik hükümlerine                                                            Hukuk (Mukayeseli Maddi Hukuk ve Kanunlar İhtilafı Kuralları İle Birlikte), Oniki Levha Yayınları, İstanbul, 2015, s. 65. 99  GÜNER, 2014, s. 66. 100  KAYIHAN, 2018, s. 78. 101  TEKİNALP, 1972, s. 68.  740     tâbi kılınması uygulanacak hukuktur. Diğer bentler ile de iç hukuktaki bazı benzer müesseselere acentelik hükümlerinin tatbik edileceğini düzenlemekten ziyade, yabancılık unsuru taşıyan bazı münasebetleri Türk acentelik hukukuna tâbi kılmak yoluna gidildiğini ifade  etmektedir.  Zira  yabancılık  unsuru  taşıyan  bazı  münasebetlerde  TTK daki acenteliğe  ilişkin  hükümlerin  uygulanmasına  imkân  tanınmasının,  bazı  şartların gerçekleşmesi  hâlinde  Türk  hukukunun  uygulanması  anlamına  geldiğini belirtmektedir.  Kanımızca da ilgili hüküm son hâliyle de tek taraflı bir kanunlar ihtilâfı kuralı niteliğindedir. Bu kapsamda, TTK madde 103 ün uygulama alanına giren hâllerde Türk hukuku tatbik edilecek ve acente yabancı müvekkiline izafeten davayı yürütebilecektir. Aksi durumda ise acentenin bu yetkisi kanunî temsil yetkisi olarak kabul edildiğinden temel âkit statüsüne tâbi olacaktır. B. TTK madde 103 ün Uygulama Şartları TTK  madde  103,  eski  TTK daki  düzenlemeden  farklı  olarak  iki  bentten oluşmaktadır. Hükümde yer alan iki bendin de uygulama şartlarının ayrıca incelenmesi ve birkaç hususun açıklığa kavuşturulması gerekmektedir. Öncelikle TTK madde 103/1a dikkate alındığında, yabancı gerçek ve tüzel kişi tacirler ile arasında süreklilik ilişkisi bulunan dolaylı temsilcilere de Türk hukukundaki acente hükümlerinin uygulanacağı sonucuna ulaşılmaktadır. Kanun koyucu, yerine getirdikleri işin niteliğinin süreklilik arz etmesini dikkate alarak müvekkilin yerli veya yabancı olmasına bakmaksızın, acentelik hükümlerinin doğrudan uygulanacağını hükme bağlamaktadır (madde 103/1-a). Diğer yandan, bir ticarî işletme hesabına ve kendi adına sözleşme akdetmeye  sürekli  olarak yetkilendirilen  kimseler,  dolaylı  temsil  yetkisine  sahip  ise   acente   olarak nitelendirilmemektedir. Ancak süreklilik unsuru nedeniyle müvekkil ile dolaylı temsil                                                            102  TEKİNALP, 1972, s. 68. 103  TEKİNALP, 1972, s. 70. 104  TEKİNALP, 1972, s. 70.  741     yetkisine sahip vekil arasında bir sözleşmenin bulunması gerekmektedir. Bu şekilde faaliyet  gösterenlere   komisyoncu  acente   denilmektedir.  Böylelikle  komisyoncu acente ile işlem yapan Türk vatandaşlarının korunması amaçlanmaktadır. Ayrıca TTK madde 103/1-a nın lafzından müvekkili hesabına ve kendine adına sadece sözleşme akdetme yetkisi ile donatılmış vekillerin hükmün kapsamına gireceği anlaşılmaktadır. İlgili  hükme  binaen  komisyoncu  acentenin,  yabancı  tacir  hesabına  ve  kendi  adına akdettiği sözleşmelerden doğan uyuşmazlıklarla ilgili olarak müvekkiline izafeten dava yürütebileceği kabul edilmelidir.    TTK madde 103/1-b hükmünün tatbiki ile ilgili olarak ise dört hususa dikkat çekmek gerekmektedir: i.  TTK madde 103/1-b, diğer bentten farklı olarak, sadece yabancı tüzel kişi tacirleri kapsamaktadır.  Zira  merkezi  ve  şubesi  Türkiye de  bulunmayan  yabancı  tacirlerden bahsedilmektedir.  Yabancı  gerçek  kişi  tacirleri  de  kapsayıcı  işyeri  kavramına  yer verilmemekte;  merkezi  veya  şubesi  Türkiye de  bulunmayan  tacirler  ifadesi kullanılmaktadır. Bu kapsamda ilk akla gelen şirketlerdir. Dolayısıyla yabancı şirketler adına ve hesabına işlem yapanların, müvekkilini davada temsil yetkisini haiz olduğu kabul  edilmelidir.  Ancak  tüzel  kişiliği  olmayan  topluluklar  bu  hüküm  kapsamında değerlendirilemeyeceğinden,  bu  topluluklar  ad  ve  hesabına  işlem  yapanlar müvekkillerine izafeten dava yürütemeyeceklerdir. ii.  TTK madde 103/1-b kapsamında kimlerin yabancı tüzel kişi tacir olarak kabul                                                            105  KAYA,  2016,  s.  34;  OZAN,  Can,   6102  Sayılı  Türk  Ticaret  Kanunu nun  Acentelikle  İlgili Hükümlerinin Değerlendirilmesi , Marmara Üniversitesi Hukuk Araştırmaları Dergisi, Yıl: 2012, Cilt: 18, Sayı: 2, (s. 81-96), s. 89. 106  KAYIHAN, 2018, s. 77; AYAN, 2010, s.  86; CAN, Ozan,  Acentenin Denkleştirme İstemine ve Rekabet  Yasağı  Anlaşmasına  İlişkin  Hükümlerin  6102 Sayılı Türk  Ticaret  Kanunu nun  103(1). Maddesinde Sayılanlar Hakkında Uygulanırlığı , Hacettepe Üniversitesi Hukuk Fakültesi Dergisi, Yıl: 2012, Cilt: 2, Sayı: 1, (s. 27-36), s. 28. 107  CAN, 2010, s. 89. 108  Eski TTK madde 119/3 ün uygulanma şartları şu şekilde özetlenmiştir: İşletme yabancı olmalıdır. Türkiye de merkezi veya şubesi bulunmamalıdır. Yabancı ticari işletme ad ve hesabına yapılan işlemlerin süreklilik taşıması gerekmez. Son olarak da dava açan veya kendisine dava açılan tarafın yabancı işletme ad ve hesabına Türkiye de işlemlerde bulunması gerekir. Bu konuda bkz., EKŞİ, 2000, s. 109.  742     edileceği de ortaya konulmalıdır. İlgili maddede merkezi Türkiye dışında olan yabancı tüzel kişi tacirlerden bahsedilmektedir. Hükmünün mefhum-u muhalifinden, merkezi Türkiye de  bulunan  yabancı  tüzel  kişi  tacirlerin  var  olabileceği  gibi  bir  anlam çıkmaktadır. Kanımızca böyle bir sonuca ulaşmak mümkün değildir. Şöyle ki; Türk hukukunda yabancı tüzel kişilerin tabiiyeti konusunda tek bir sistemin benimsendiğini söylemek zordur. Ancak acentelerin davada temsil yetkisi, TTK da düzenlendiğinden, meseleyi bu Kanun kapsamında ele almak yerinde olacaktır. TTK da şirketlerin tabiiyetine ilişkin herhangi bir hüküm yer almamaktadır. Sadece bazı hükümlerden yola çıkarak dolaylı sonuca ulaşılmaktadır. Şöyle ki; TTK madde 40/3 uyarınca,  merkezi Türkiye de bulunan ticarî işletmelerin şubeleri de bulundukları yerin ticaret siciline tescil ve ilan olunur , ifadesi ile aynı hükmün dördüncü fıkrasında yer alan  merkezleri Türkiye dışında bulunan ticarî işletmelerin Türkiye deki şubeleri, kendi ülkelerinin kanunlarının ticaret ünvânına ilişkin hükümleri saklı kalmak şartıyla, yerli ticarî işletmeler gibi tescil olunur , hükmü üzerine Türk hukukunda yaygın olarak, merkezi Türkiye dışında bulunan şirketler yabancı olarak kabul edilmekte; daha net bir ifadeyle, şirketler açısından idare merkezinin bulunduğu yer kriteri benimsenmektedir. Özellikle dördüncü fıkranın mefhum-u muhalifinden merkezi Türkiye de bulunan ticarî işletmelerin yerli olacağı sonucuna ulaşılmaktadır. Şirketin idare merkezi ile işletmenin                                                            109  Eski TTK madde 117/3 e ilişkin aynı yöndeki değerlendirmeler hakkında bkz., TEKİNALP, 1972, s. 123. 110  ÇELİKEL, Aysel / GELGEL (ÖZTEKİN), Günseli, Yabancılar Hukuku, Yenilenmiş 24. Bası, Beta Yayınevi, İstanbul, 2018, s. 36; DOĞAN, Vahit, Türk Yabancılar Hukuku, Güncellenmiş 6. Baskı, Savaş Kitabevi, Ankara, 2021, s. 21; AYBAY, Rona / ÖZBEK, Nimet, Vatandaşlık Hukuku, Yasa Değişikliklerine  Uygun  Olarak  Güncelleştirilmiş  4.  Baskı,  İstanbul  Bilgi  Üniversitesi  Yayınları, İstanbul, 2015, s. 313. 111  TEKİNALP, Gülören,  Türk Hukuku nda Ortaklıkların Vatandaşlığı , İstanbul Üniversitesi Hukuk Fakültesi nin  50.  Yıl  Armağanı,  Fakülteler  Matbaası,  (s.  552-579);  s.  573;  AYGÜL,  Musa, Milletlerarası Özel Hukukta Şirketlere Uygulanacak Hukukun Tespiti, Seçkin Yayınları, Ankara, 2007, s. 34. Diğer yandan Arat a göre eski TTK madde 42 (TTK madde 40) şirketlerin tabiiyetine ilişkin herhangi bir hüküm ihtiva etmemektedir. Doğrudan doğruya işletmelerin tesciline ilişkin olan bu hükümden tâbiiyetin tayininde kıstas olarak ele alınacak şirket merkezinin niteliğini tespit bakımından bir sonuç çıkarılamayacağını ve aksi hâl tarzı kabul edilirse, tacir sıfatıyla birden çok ticarî işletme işleten ticaret şirketinin merkezinin tayinini içinden çıkılmaz bir mesele hâline getireceğini iddia etmektedir. Arat a göre, ticaret şirketinin merkezi ile onun işlettiği işletmenin merkezini birbirinden ayırmak gerekmektedir ve aynı şekilde, ticari işletmenin tescili ile ticaret şirketinin tescili meselelerini  743     idare merkezi kavramları ise birbirinden ayrılmamaktadır. Merkez ile kastedilen ise işletmenin ağırlık noktasının bulunduğu ve idarî faaliyetin yapıldığı yerdir. Bu sebeple TTK madde 103/1-b de sadece şubesi Türkiye dışında bulunan yabancı tacirler ifadesinin yer alması yeterli olacaktı. iii.  TTK madde 103/1-b hükmü ile ilgili olarak ele alınması gereken bir diğer husus ise öğretide de tartışılan bu hükmün, acentelik dışındaki diğer vekiller açısından da kabul edilip edilmeyeceğidir. Şöyle ki, Türkiye Cumhuriyeti içinde şubesi bulunmayan yabancı müvekkilin adına ve hesabına yapılan tüm işlemlerle ilgili davalarda, bu işlemleri tesis eden temsilcilerin sadece acente sıfatını taşımaları gerekli ve  yeterli midir? Yoksa, süreklilik ilişkisinin ve bu işi meslek edinme gaye ve niyetini taşıma unsurlarının yokluğu hâlinde; yani acente dışındaki diğer vekillerin de yabancı müvekkilini davada temsil yetkisi var mıdır? Öğretideki bir görüş, bu hükmün sözleşmelere sürekli bir şekilde aracılık etmeyen veya  bunları  o  işletme  adına  akdetmeyen,  yani   acente   sıfatını  haiz  bulunmayan kimselere uygulanamayacağını savunmaktadır. Dolayısıyla, TTK madde 103/1-b deki (eTTK  m.  117 de)  işlemleri  yapan  kişilerin  de,  acente  sayılmasalar  bile,  acentelik hükümlerine tabi tutmamanın işin niteliğine uygun ve tutarlı olacağı; aksi takdirde, TTK madde  103/1-b nin,  kanun  koyucunun  (6762  sayılı  eski  TTK)  olası  ve  varsayılan iradelerini aşan bir uygulamaya yol açabileceği ifade edilmektedir. Ayrıca bu görüşü savunanlara göre, yabancı bir ticarî işletme adına geçici bir işlem yapmanın, meslek hâlinde öngörülmüş faaliyetin özellikleri göz önünde bulundurularak sevk edilmiş bir hükmün uygulanmasını haklı göstermeyeceğini savunmaktadırlar. Sonuç olarak söz konusu görüş uyarınca, Türkiye Cumhuriyeti içinde merkez veya şubesi bulunmayan                                                            de ayrı değerlendirmek lâzımdır. ARAT, Tuğrul, Ticaret Şirketlerin Tâbiiyeti, Ankara Üniversitesi Hukuk Fakültesi Yayınları: 269, Ankara, 1970, s. 109. 112  AYGÜL, 2007, s. 35. 113  AYGÜL, 2007, s. 34. 114  KALPSÜZ, 1983, s. 7. 115  KALPSÜZ, 1983, s. 7. 116  KALPSÜZ, 1983, s. 7-8.   744     yabancı tacirler ad ve hesabına ülke içinde işlemlerde bulunanların,  acente  olarak kabul edilmedikleri müddetçe, geçici ve tesadüfî olarak ve meslek edinmeden hareket ettiklerinden, müvekkilini davada temsil yetkisi bulunmamaktadır. Buna  karşılık  ikinci  görüş,  TTK  madde  103/1-b nin   meslek  hâlinde  yerine getirme  ve  süreklilik  koşullarını aramadığını ve acente vasfını taşımayan temsilcilere de acentelik hükümlerinin uygulanabileceğini ileri sürmektedir. Öğretide bu görüşü savunanların  gerekçeleri  ve  hükmün  gerekliliği  konusunda  da  değişik  görüşler bulunmaktadır. Kayıhan a göre hükmün konuluş amacı dikkate alındığında, yabancı ticarî işletmelerin adına ve hesabına ülke içinde rastlantısal olarak sözleşme akdeden ya da aracılık yapan kimselere karşı müvekkillere izafeten dava açılabileceğinin kabulü zorunludur.  Yazar  gerekçesini  Türk  vatandaşlarının  haklarının  yabancı  işletmeler karşısında koruma amacına dayandırmaktadır.  Altay da eski TTK madde 117 (TTK madde 103) çerçevesinde belirttiği görüşünde, hükmün konuluş amacından hareket etmektedir. Yazara göre, acentenin davada temsil yetkisine  ilişkin  hüküm  yetki  engellerini  aşmak  amacıyla  getirilmiştir.  O  hâlde, hükümde belirtilen kişiler açısından da yetki engellerinin aşılmasına hizmet edeceğini belirtmekte ve bu aşamada söz konusu kişiler ile acenteleri ayrıştırmanın zor olduğunu ifade  etmektedir.  Ayrıca  Altay,  hükümde  yer  alan  kişilerin  müvekkilleri  adına yaptıkları hukukî işlemlere aşina oldukları ve bu işlemlerin tesisinde yer aldıkları için süreklilik unsuru bulunmasa dahi, kendilerine acentelik hükümleri kapsamında TTK madde 105/2 nin uygulanmasının, müessesenin  yapısına ve sayılan kişilerin hukukî konumuna ters düşmeyeceğini belirtmektedir.                                                             117  KAYA, 2016, s. 35; NARBAY / UYUMAZ, 2013, s. 124 118  KAYIHAN, 2018, s. 80. 119  KAYIHAN, 2018, s. 81. 120  ALTAY, 2010, s. 249. 121  ALTAY, 2010, s. 249. 122  ALTAY, 2010, s. 249. 123  ALTAY, 2010, s. 251. 745     Can da süreklilik ve meslek edinme gayesi olmaksızın Türkiye Cumhuriyeti içinde merkez veya şubesi bulunmayan yabancı tacirler ad ve hesabına işlemde bulunan geçici vekillere, davada temsil yetkisinin tanınmasını, hem bu tacirler ad ve hesabına ülke içinde işlemlerde bulunanların acenteliğin koruyucu hükümlerinden yararlanmasının yolunu açtığı hem de dava hakkının kullanılması açısından söz konusu yabancı tacirlerle işlem yapan Türk vatandaşlarını koruduğu gerekçesiyle isabetli bulmaktadır.  Daniş  Akkan,  eski  TTK  döneminde  yaptığı  değerlendirmede  kanunun  açık hükmüne rağmen süreklilik ve meslek edinme koşullarının mümkün olmadığını ifade etmektedir. Ekşi de eski TTK döneminde belirttiği kanısı uyarınca, ilgili hükümde sayılan  faaliyetleri  yapanların  acentenin  tanımına  ilişkin  şartlara  sahip  olmalarının zorunlu olduğu ifade edilmediğinden, bu faaliyetler sonucu söz konusu kişilere acentelik hükümlerinin uygulanacağı sonucuna varmaktadır. Güner de Türkiye de merkezi ya da şubesi olmayan yabancı bir tacir adına ve hesabına Türkiye de sürekli veya geçici olarak, hatta tek bir iş için hukukî işlem yapan kişilerin de acentelik hükümlerine tâbi tutulacağını, hatta bu durumun uygulamada tercih edildiğini belirtmektedir.  Diğer  yandan  Arkan,  sürekli  bir  ilişkinin  varlığı  dikkate  alınarak  öngörülen acentelik hükümlerinin geçici vekiller hakkında da uygulanmasını kabul etmekle birlikte, isabetli  bulmamaktadır.  Kaya  da  TTK  madde  103/1-b nin  hukuken  eleştirilebilir olmasına  karşılık,  pratik  ve  faydacı  bir  anlayışa  hizmet  ettiğini  ve  hükmün uygulanmasında  acente  olmayanların  dışlanmasının  mümkün  olmadığını  ifade etmektedir.                                                            124  DANİŞ AKKAN, 2008, s. 223. 125  EKŞİ, 2000, s. 109. 126  GÜNER, 2019, s. 524. 127  ARKAN, 2013, s. 229. 128  KAYA, 2016, s. 35; NARBAY / UYUMAZ, 2013, s. 124-125.  746     Nihaî olarak ikinci görüş dikkate alındığında, süreklilik ve meslek hâlinde yerine getirme koşulları bulunmasa bile, vekilin yabancı müvekkilini davada temsil yetkisini haiz olduğu kabul edilmelidir. Yargıtay da bu görüşü benimsemiştir.  Kanımızca TTK madde 103/1-b hükmünü lafzen dikkate aldığımızda, acentenin davada temsiline ilişkin kuralın uygulama alanının genişlediği sonucu çıkmaktadır. Zira hükümde yer alan  işlemlerde bulunanlar  ifadesi ile acente dışındaki diğer vekillere ilişkin de Türk hukukunun uygulanabileceği kabul edilmelidir. Bu sebeple TTK madde 103/1-b atfı nedeniyle acente dışında, süreklilik ve meslek edinme unsurları taşımasa dahi vekillerin yabancı müvekkili davada temsil yetkisine sahip olacaktır. Ancak  olması  gereken  hukuk  bakımından  böyle  bir  sonucun  davada  temsil yetkisinin tanınması açısından yerinde bulmamaktayız. Zira acenteye müvekkilini davada temsil yetkisi tanıyan bu istisnai kuralın tanınmasının iki önemli sebebi vardır: Acentenin müvekkil ile ilişkisinin süreklilik arz etmesi ve acentenin aracılık ettiği ya da müvekkili adına ve hesabına akdettiği sözleşmelere aşina olmasıdır. Dolayısıyla geçici ilişki içerisinde olan ve meslek edinme amacı gütmeyen temsilcilere bu yetkinin tanınması, aslında müvekkilin aleyhine de sonuç doğurabilir. Her ne kadar TTK madde 103/1-b ile gaye edinilen Türk vatandaşlarının haklarını korumak olsa da bu amaç ile yabancı müvekkilin hukukî güvenliğinin sağlanması arasında dengenin kurulması gerekmektedir.  iv.  Son  olarak,  hükmün  uygulanabilmesi  için  yabancı  tacirin  ad  ve  hesabına Türkiye de işlem yapılması gerekmektedir. Burada önemli olan, ilgili kişilerin akdettiği ya da aracılıkta bulundukları sözleşmelere ilişkin olarak davada temsil yetkisinin kabul edilmesinin gerekliliğidir.                                                              129  Yargıtay 11. HD., E. 1983/5392, K. 1983/103, T. 20.01.1983, (NARBAY / UYUMAZ, 2013, s. 124; KAYIHAN, 2018, s. 80, dpn. 246). 130  ALTAY, 2010, s. 226; ÜÇÜNCÜ, 2013, s. 968-969. 131  ŞANLI, 2019, s. 154.  747     III.  MİLLETLERARASI  YETKİNİN  TAYİNİ  ÇERÇEVESİNDE ACENTENİN YABANCI MÜVEKKİLİNİ DAVADA TEMSİL YETKİSİ TTK madde 105/2 nin karşılığı olan eski TTK madde 119/2 nin ilk ortaya çıkış amacının  Türkiye de  acentesi  bulunan  yabancı  ticarî  işletmelere  karşı  Türk mahkemelerinde  dava  açılabilmesini  sağlamak  ve  bu  sayede,  yabancı  mahkemeler önünde  dava  açma  zorluğu  ile  karşılaşılmasını  önlemek  olduğu  belirtilmektedir. Amacından yola çıkarak, devletler özel hukuku öğretisinde TTK madde 105/2 hükmünün yetki kuralı olup olmadığına ilişkin farklı görüşler ileri sürülmektedir. Bu husus MÖHUK madde 40 nedeniyle önem kazanmaktadır. Zira TTK madde 105/2 nin yer itibarıyla yetki kuralı olarak kabul edilmesi hâlinde, davanın açılması sırasında acentenin Türkiye deki yerleşim yeri mahkemesi milletlerarası yetkiyi haiz olacaktır. Nomer, TTK madde 105/2 hükmünü yer itibarıyla yetki kuralı olarak görmektedir. Dolayısıyla,  aracılıkta  bulunduğu  ya  da  akdettiği  sözleşmelerden  doğacak uyuşmazlıklardan dolayı, acentenin müvekkili adına açacağı davalarda ya da kendisine karşı aynı sıfatla açılacak davalarda acentenin bulunduğu yer mahkemesini yetkili kabul etmektedir. Akıncı da acentenin müvekkilini davada temsil yetkisi yetkisinin müvekkil adına yapılan veya aracılık edilen sözleşmelerden kaynaklanan uyuşmazlıkların, acentenin bulunduğu yer mahkemesinde görülmesine imkân vereceğini ifade etmektedir. Külüşlü de TTK madde 105/2 yi yer itibarıyla yetki tesis eden bir hüküm olarak kabul etmektedir. Yazar, acentenin yabancı müvekkil adına yaptığı veya aracılık ettiği sözleşmelerden kaynaklanan uyuşmazlıkların; Türk mahkemelerinin diğer milletlerarası yetki kuralları uyarınca yabancı müvekkil hakkında milletlerarası yetkiye sahip olmadığı hâllerde dahi, acente bakımından yetkili Türk mahkemelerinde görülebileceğini ifade                                                            132  KAYA, 2016, s. 68; ÇAĞA, 1984, s. 12; KARAYALÇIN, 1960, s. 421; ALTAY, 2010, s. 230-231; DANİŞ AKKAN, 2010, s. 221, EKŞİ, 2000, s. 108. 133  NOMER, 2021, s. 466; NOMER, Ergin, Milletlerarası Usûl Hukuku, Yenilenmiş 2. Bası, Beta Yayınevi, İstanbul, 2018, s. 101. 134  AKINCI, 2020, s. 121. 135  KÜLÜŞLÜ, 2020, s. 57.  748     etmektedir.  Diğer yandan; yabancı müvekkile karşı açılacak davalar bakımında Türk mahkemelerinin milletlerarası yetkiye sahip olması hâlinde, uyuşmazlıkların doğrudan müvekkile  yöneltilmesi gerektiğini savunmaktadır. Ancak  meselenin  TTK madde 105/2-3 ün  yürürlükten  kaldırılarak  doğrudan  Türk  mahkemelerinin  milletlerarası yetkisine  ilişkin  mevzuat  hükümleri  doğrultusunda  çözümlenmesi  önerisini getirmektedir. Şanlı ise TTK md 105/2 nin yer itibariyle yetki kuralı olarak kabul edilemeyeceğini açıkça ifade etmektedir. Bu görüşe göre, TTK md 105/2 den müvekkile izafeten acenteye karşı Türkiye de açılabilecek davalarda yer itibariyle yetkili mahkemeyi tespit etmek mümkün değildir. Ekşi, mülga TTK md 119/2 çerçevesinde yaptığı değerlendirmede, hükmün yer itibarıyla  yetkinin  tayini  bakımında  herhangi  bir  açıklık  taşımadığını,  bu  nedenle milletlerarası yetkinin tayini konusunda TTK nın acenteye ilişkin hükümlerine göre bir çözüm  bulunamayacağını  iddia  etmektedir.  Milletlerarası  yetkiyi  de  acentenin müvekkili adına açtığı ya da müvekkile izafeten acenteye karşı açılan davalar bakımından ikili bir ayrıma gidilerek genel yetki kuralları ile yer itibariyle yetkili mahkemenin tespit edilmesi gerektiğini belirtmektedir.  Güner de bu kuralın yer itibarıyla yetki tesis etmediği kanısındadır. Zira yazar, Türkiye de merkez veya şubesi bulunmayan yabancı işletmeler adına işlem yapanlara karşı bu işlemlerden doğan uyuşmazlıklarda, hangi yer mahkemesinde dava açılacağını                                                            136  KÜLÜŞLÜ, 2020, s. 57. 137  KÜLÜŞLÜ, 2020, s. 62. 138  KÜLÜŞLÜ,  2020,  s.  62.  Yazar  bu  görüşünü  Karayalçın ın  görüşlerine  atıf  yaparak temellendirmektedir. Karayalçın a göre bu hükmü, müvekkili Türkiye de bulunmayan bir tacir olma ihtimaline  hasretmenin,  müvekkilin  Türkiye de  bulunması  hâlinde  ise  genel  yetki  kurallarının uygulanmasının kanun koyucunun amacına ve menfaatler dengesine daha uygun bir çözüm olacaktır. KARAYALÇIN, 1960, s. 532. Kayıhan da olması gereken hukuk bakımında bu görüşe katılmakla birlikte, TTK madde 105/2 karşısında bu görüşün savunulabilmesinin mümkün olmadığını ifade etmektedir. KAYIHAN, 2018, s. 215 139  ŞANLI, 2019, s. 155. 140  EKŞİ, 2000, s. 114. 141  EKŞİ, 2000, s. 114. 142  GÜNER, 2019, s. 532.  749     gösteren coğrafî kriterin TTK da açıkça öngörülmediğini ifade etmektedir. Kanımızca da TTK madde 105/2 nin yer itibarıyla yetki kuralı olarak düşünülmesi mümkün değildir. Zira bu görüşteki yazarların da vurguladığı gibi, TTK da hangi yer mahkemesinin yetkili olacağına ilişkin her hangi bir ifade bulunmamaktadır. Ayrıca TTK madde 105/2 nin gerekçesinde yer alan  Türkiye de acentesi bulunan yabancı ticari işletmelere karşı açılacak davaların Türk mahkemelerinde açılabilmesini sağlamak  ifadesinden yola çıkarak Türk mahkemelerinin milletlerarası yetkisini tesis ettiğini iddia etmek yetki kurallarının kanun ile belirlenmesi ilkesine de aykırılık teşkil etmektedir.  Bu  sebeple  yabancı  müvekkile  izafeten  acenteye  açılan  davalarda  Türk mahkemelerinin milletlerarası yetkisi uyuşmazlığın niteliğine göre, MÖHUK madde 40 veya MÖHUK madde 44-45 ve 46 ya göre tayin edilmelidir. Bunun yanı sıra, acentenin  TTK  madde  105/2 ye  dayanarak  yetki  anlaşması  suretiyle  yabancı  bir mahkemeyi yetkilendirebileceği gibi, Türk mahkemelerini yetkili hale getirebileceğini kabul  etmenin  önünde herhangi  bir  engel  bulunmamaktadır.  Daha  net  bir  ifadeyle, acentenin müvekkili adına ve hesabına yaptığı sözleşmelere istinaden yetki anlaşması akdedilmesi için özel yetki tesisine gerek yoktur; bu husus TTK madde 105/2 kapsamında değerlendirilmelidir.                                                             143  GÜNER, 2019, s. 532. 144  Türk mahkemelerinin milletlerarası yetkisinin tespitine ilişkin bkz., NOMER, 2021, s. 455-500; NOMER, 2018, s. 88-169; ÇELİKEL / ERDEM, 2021, s. 565-673; ŞANLI, 2019, s. 146-169; ŞANLI / ESEN / ATAMAN-FİGANMEŞE, 2021, s. 452-540; GÜNGÖR, 2021, s. 231-258; DOĞAN, 202, s. 49-89; AKINCI, 2020, s. 114-144; ÖZKAN, Işıl / TÜTÜNCÜBAŞI, Uğur, Uluslararası Usûl Hukuku, Genişletilmiş ve Gözden Geçirilmiş 2. Baskı, Adalet Yayınevi, Ankara, 2020, s. 73-98. 145  ŞANLI  /  ESEN/ATAMAN-FİGANMEŞE,  yabancı  işletmelere  izafeten  onların  Türkiye deki acentelerine dava açıldığında bunlar adına işlem yapan acente veya vekilin muamele merkezini onların yerleşim yeri olarak kabul etmekte ve acente ve vekilin muamele merkezinin bulunduğu mahâl mahkemesini milletlerarası yetkili görmektedir. ŞANLI/ESEN / ATAMAN-FİGANMEŞE, 2021, s. 468, dpn. 113. 146  Yargıtay, acentenin davada temsil yetkisini düzenleyen TTK madde 105/2 hükmünü yer itibarıyla yetki kuralı olarak varsaydığından, muhtelif kararlarında acente marifetiyle akdedilen ve yabancı mahkemeyi yetkilendiren yetki anlaşmalarının yetkisini tartışmıştır. Bu kararlar için bkz., Yargıtay 11. HD, E. 2020/3799, K. 2020/3051, T. 22.06.2020; Yargıtay 11. HD, E. 2020/3298, K. 2020/2018, T. 25.02.2020; Yargıtay 11. HD, E. 2020/293, K. 2020/953, T. 05.02.2020, www.lexpera.com.tr, (Erişim tarihi: 16.09.2021). Kararların eleştirisi ve konu hakkında ayrıntılı bilgi için bkz., TÜYSÜZ, 2021, s. 502-512; ESEN, Emre  Acentenin Müvekkilini Mahkemede Temsil Yetkisi (İzafeten Dava Hakkı): Türk Ticaret Kanunu nun Milletlerarası Usul Hukuku Açısından İncelenmesi , Public and Private International Law Bulletin, Yıl: 2021, Cilt: 41, Sayı: 2, (s. 581-603), 588-589. 750     IV.  ACENTENİN  YABANCI  MÜVEKKİLİNİ  DAVADA  TEMSİL YETKİSİNE İLİŞKİN ÖZEL DURUMLAR Acentenin yabancı müvekkilini davada temsil yetkisinin içeriği ile ilgili olarak milletlerarası usûl hukukunda iki durum özellik arz etmektedir. Birincisi TTK madde 105/2 hükmünün acenteye izafeten yabancı müvekkile açılan davalarda sadece acenteye yapılan tebligatı mümkün hâle getirip getirmediği meselesidir. İkincisi ise acentenin yabancı müvekkiline izafeten açtığı davalarda teminat mükellefiyetinin varlığıdır.  TTK  madde  105 in  gerekçesinde;    Yurtdışında  yerleşik  olan  asile  izafeten Türkiye de acenteye dava açılması hakkı, uygulamada bir süre, alınan ilâmın acenteye karşı uygulanabileceği şeklinde yorumlanmıştır. Bu uygulama sebebiyle acenteler, temsil ettikleri kişilerin borçlarını ödemek zorunda bırakılmıştır. Oysa, Türkiye de bir tebligat adresi tesis eden hükmün bu doğrultuda yorumlanması, maddenin amacına aykırı  olduğu belirtilmiştir. Öğretide de hükmün tebligat hukuku açısından kolaylık getirdiği kabul edilmekte; dava dilekçesi müvekkile değil de acenteye tebliğ edilerek izafeten davanın açılmasının mümkün olduğu savunulmaktadır. Yabancı  müvekkilin  dahil  olduğu  uyuşmazlıklarda  milletlerarası  tebligatın özündeki birtakım zorluklar sebebiyle bazen yargılamanın işleyişi aksayabilmektedir. Kanımızca da TTK madde 105/2, yargılamaya ilişkin bu zorlukların aşılabilmesi için tebligatların acenteye karşı yapılmasına olanak tanımaktadır.  Zira acentenin davada temsil yetkisi AK madde 35 ile avukatlara getirilen davaya vekâlet ehliyetinin bir istisnası olduğunu kabul ettiğimiz için bu durum Tebligat Kanunu (TK) madde 11 kapsamında                                                            147  ATAMER, Kerim, Türk Ticaret Tasarısına Göre Deniz Hukukunda Cebrî İcra, Arıkan Yayıncılık, İstanbul, 2006, s. 132.  148  TÜRKEL, s. 1108. 149  Milletlerarası tebligata ilişkin ayrıntılı bilgi için bkz., ., NOMER, 2021, s. 602-604; NOMER, 2018, s. 281-283; ÇELİKEL / ERDEM, 2021, s. 547-562; DOĞAN, 2020, s. 104-110; ŞANLI / ESEN / ATAMAN-FİGANMEŞE, 2021, s. 588-598; GÜNGÖR, 2021, s. 268-271; AKINCI, 2020, s. 154-160; ÖZKAN/TÜTÜNCÜBAŞI, 2020, s. 123-132.  150  RG.: 19.02.1959-10139.  751     değerlendirilmelidir. Buna göre, vekil vasıtasıyla takip edilen işlerde tebligat vekile yapılır.  Hükümde  geçen   vekil   ifadesi,  sadece  avukatlarla  sınırlı  olarak  kabul edilmemeli; acenteler de bu kapsamda düşünülmelidir. Dolayısıyla da acente vasıtasıyla takip edilen işlerde tebligatın acenteye yapılması kolaylık olarak karşımıza çıkmaktadır. Ancak  asile  tebligatın  zorunlu  olduğu  hâllerde,  örneğin  isticvap  davetiyesi,  yemin davetiyesinin müvekkile yapılması gerekmektedir. Diğer yandan öğretide yargılamaya ilişkin tebligatların acenteye karşı yapılması hâlinde müvekkilin ne şekilde bilgilendirilmesi gerektiği hususu tartışılmıştır. TTK madde 105/2 hükmünün müvekkil yerine acenteye tebligat imkânı vereceğini kabul ettiğimizden, hak arama hürriyeti ve hukukî dinlenilme hakkı kapsamında sakıncaların ortaya çıkabilmektedir. Kanımızca bu sakıncalar acente ile müvekkil arasındaki iç ilişki ile bertaraf edilebilir ve bu konuda müvekkilin bilgilendirilmesi sağlanabilir. Yabancı müvekkile izafeten acentenin müşteriye karşı açacağı davalarda teminat gösterme mükellefiyetinin varlığı da milletlerarası usûl hukuku açısından incelenmesi gereken hususlardandır. MÖHUK madde 48 uyarınca Türk mahkemelerinde dava açan, davaya katılan veya icra takibinde bulunan yabancı gerçek ve tüzel kişiler, yargılama ve takip  giderleriyle  karşı  tarafın  zarar  ve  ziyanını  karşılamak  üzere  mahkemenin belirleyeceği  teminatı  göstermek  zorundadır.  Bu  kapsamda  acentenin  teminat yükümlülüğü altında olduğunu söylemek mümkün değildir. Zira yabancı müvekkile izafeten acentenin müşteriye karşı açtığı davada müvekkil taraftır. Dolayısıyla teminat yükümlülüğü yabancı müvekkile aittir.                                                              151  Vekile ve kanuni mümessile tebligata ilişkin ayrıntılı bilgi için bkz., ALBAYRAK, Hakan, Tebligat Hukuku, Seçkin Yayıncılık, Ankara, 2021, s. 85-91; RUHİ, Ahmet Cemal / RUHİ, Canan, Tebligat Hukuku, Güncellenmiş ve Yenilenmiş 11. Baskı, Filiz Kitabevi, Ankara, 2021, s. 218-346. 152  ALBAYRAK, 2021, s. 86. 153  Bu konuda bkz, TÜRKEL, 2008, s. 1108 vd., KÜLÜŞLÜ, 2021, s. 89-94; ESEN, 2021, s. 589-591. 154  Yabancıların teminat yükümlülüğüne ilişkin ayrıntılı bilgi için bkz., NOMER, 2021, s. 501-506; NOMER, 2018, s. 143-149; ÇELİKEL / ERDEM, 2021, s. 674-689, TEKİNALP, 2020, s. 416; DOĞAN, 2020, s. 89-97; ŞANLI / ESEN / ATAMAN-FİGANMEŞE, 2021, s. 551-566; GÜNGÖR, 2021, s. 259-265; AKINCI, 2020, s. 161-164; ÖZKAN/TÜTÜNCÜBAŞI, 2020, s. 104-123.  752     V.  ACENTENİN  YABANCI  MÜVEKKİLİNİ  DAVADA  TEMSİLİNİN İCRAÎ SONUÇLARI TTK madde 105/2-3 hükmünün milletlerarası usûl hukuku açısından incelenmesi gereken icraî birtakım sonuçları bulunmaktadır.  İlk olarak öğretide TTK madde 105/2 uyarınca müvekkile izafeten acentenin tenfiz davası açamayacağı iddia edilmektedir. Buna göre bir davanın izafeten yürütülüp yürütülemeyeceğinin belirlenmesi için yabancı şirket adına Türkiye deki acente tarafından kurulmuş veya aracılık edilmiş bir sözleşme bulunup bulunulmadığı gibi sorulara cevap verilmesi; yani uyuşmazlığın esasına yönelik incelemelerin yapılması gerektiği iddia edilmektedir. Bu durumun da işin esasına girme yasağına (revision au fond yasağı) aykırılık teşkil ettiği ileri sürülmektedir. Bu iddia acentenin davada temsil yetkisinin niteliği göz önünde bulundurularak eleştirilmektedir. Bu eleştiride HMK madde 114 uyarınca davaya vekâlet ehliyetinin dava şartı  olduğu,  bir  dava  şartının  tespitine  ilişkin  incelemenin  esasa  girilmeden  önce yapılması gerektiği ve bu çerçevede acenteye tanınan müvekkilini davada temsil yetkisi vasıtasıyla müvekkilin haklarının da güvence altına alınması hedeflendiğinden tenfiz davaları  bakımından  acentenin  müvekkilini  davada  temsil  yetkisinin  varlığı  kabul edilmelidir. Kanımızca da gerek yabancı mahkeme gerekse de yabancı hakem kararlarına ilişkin olarak acentenin müvekkile izafeten tanıma ve tenfiz talebinde bulunması mümkündür. Biz  burada  acentenin  davada  temsil  yetkisini  tetkik  ederken  hakimin  MÖHUK kurallarının  dışına  çıkarak  revizyon  yasağına  aykırı  hareket  ettiği  gerekçesine katılmıyoruz. Şunu vurgulamakta fayda bulunmaktadır ki sadece  yabancı müvekkil adına yaptığı veya aracılık ettiği sözleşmeler sonucu verilen yabancı mahkeme ve hakem kararlarının  tanınması ve tenfizi ile ilgili olarak acentenin izafeten yetkili olduğu kabul edilmelidir.  Zira  acentenin  bu  yetkisinin  varlığının  en  önemli  koşullarından  biridir. Külüşlü nün  de  belirttiği  üzere,  hâkimin  acentenin  bu  yetkisinin  varlığını  re sen inceleyeceği; zira bunun dava şartı olduğu da göz ardı edilmemelidir. Hâkim böyle bir                                                            155  ŞANLI / ESEN / ATAMAN-FİGANMEŞE, 2021, s. 728, dpn. 563. 156  KÜLÜŞLÜ, 2020, s. 38-39. 753     inceleme  sırasında  mahkemenin  uyuşmazlığı  nasıl  ele  aldığını  ve  ne  şekilde  karar verdiğini değil; yabancı karardan bağımsız olarak özellikle uyuşmazlığın kaynağını tespit ile sınırlı kalacaktır. Daha net  bir ifadeyle,  hâkim  yabancı  mahkeme  ya da hakem kararlarında yer alan hukukî nitelendirme ve vakıa değerlendirilmesi ile yargılamanın ulaştığı sonuçtan bağımsız bir şekilde tanıma ve tenfiz talep edilen yabancı mahkeme ya da hakem kararlarının acentenin yapmaya ya da aracılık etmeye yetkili bir sözleşmeden kaynaklı olup olmadığını tespit edecektir.  Milletlerarası usûl hukuku açısından açıklığa kavuşturulması gereken bir diğer husus  ise  yabancı  müvekkil  aleyhine  alınan  kararların  acenteye  karşı  uygulanıp uygulanamayacağı  meselesidir.  Bu  sorun  eski  TTK  döneminde  iç  hukuka  ilişkin uyuşmazlıklar açısından tartışılmıştır. Tartışma eski TTK dönemindeki bazı Yargıtay kararlarında,  acentenin  müvekkilini  davada  temsil  yetkisini  yanlış  yorumlayarak mahkeme  kararlarının  acente  aleyhine  uygulanabileceğinin  kabulünden kaynaklanmaktadır.  Öğretide  ise  mahkemenin  söz  konusu  yaklaşımı  oldukça eleştirilmiştir. İlerleyen dönemlerde de Yargıtay, bu hatalı yaklaşımında dönmüştür ve TTK madde/3 ile de pozitif hüküm hâline getirilmiştir. Buna göre acentelerin ad ve hesabına hareket ettikleri kişilere karşı Türkiye de açılacak olan davalar sonucunda alınan kararların acentelere uygulanamayacağı hükme bağlanmıştır. TTK  madde  105/3  hükmü  düzenlenmemiş  olsaydı  dahi,  aynı  sonuca  varmak mümkündür. Nasıl ki AK madde 35 uyarınca avukatın müvekkilini temsilen yürüttüğü davalarda  avukat  aleyhine  kararın  uygulanabilmesi  mümkün  değilse,  aynı  husus müvekkil adına ve hesabına davayı yürütmek için kanunen özel yetkilendirilen acente                                                            157  Yargıtay 11. HD., E. 1982/2936, K. 1982/2830, T. 14.06.1982; Yargıtay 11. HD, E. 1982/5737, K. 1982/5530 T. 20.12.1982; ARKAN, 2013, s. 219, dpn. 2; KAYIHAN, 2018, s. 217, dpn. 735-736). 158  KALPSÜZ, 1983, s. 8; ÇAĞA, 1984, s. 4; DANİŞ AKKAN, 2008, s. 229-231. 159  Örneğin, Yargıtay 11. HD., E. 2015/8256 K. 2016/3124, T. 21.3.2016, www.lexpera.com.tr, (Erişim tarihi: 16.09.2021); Yargıtay 11. HD., E. 2018/4281, K. 2018/6571, T. 22.10.2018, www.legalbank.net (Erişim tarihi: 16.09.2021). 160  Eski TTK döneminde ilâmın acenteye karşı uygulanabileceği yönündeki mahkeme kararlarına karşı getirilmiş bir hükümdür. TTK madde 105/3 hükmünün eleştirisi için bkz., KAYA, 2016, s. 69.  754     için de geçerlidir. Kaldı ki maddi hukuk anlamında hak sahibi ve borçlu konumunda olan müvekkil, dava sonuçlarının üzerinde doğacağı kişidir. Bu sebeple acenteye izafeten müvekkile açılan davalarda, müvekkil aleyhine alınan kararların acenteye karşı uygulanması mümkün değildir. İlgili hükmün milletlerarası usûl hukuku açısından birtakım sonuçlar doğurduğu iddia edilmektedir. TTK madde 105/3 te düzenlenen acentelerin ad ve hesabına hareket ettikleri kişilere karşı Türkiye de açılacak olan davalar sonucunda alınan kararların acentelere uygulanamayacağı, kuralında yer alan  Türkiye de açılacak davalar  ifadesi eleştirilmekte ve bu nedenle hükmün uygulama alanının daraldığı ifade edilmektedir. Dolayısıyla söz konusu ifadenin kaldırılması gerektiği belirtilmektedir. Eleştirinin temel gerekçesi ise bu ifade ile birlikte acenteye karşı müvekkile izafeten yabancı bir ülkede  açılan  davalar  sonucunda  alınan  kararların  tanıma  veya  tenfiz  kuralları çerçevesinde acentelere karşı uygulanmasının mümkün olabileceği yönündedir.  Bu noktada yabancı mahkeme kararlarını tanınması ve tenfizine ilişkine birkaç hususa  değinmekte  fayda  bulunmaktadır.  Yabancı  mahkeme  kararlarının  Türk hukukunda hüküm ve sonuç doğurması, yabancı ilâm tespit veya inşaî nitelikte ise tanıma, icraî kabiliyeti haiz ise tenfiz ile mümkün olabilmektedir. Tanıma ile birlikte yabancı mahkeme kararı Türk mahkemelerinde alınmış ilâmlar gibi kesin hüküm ve kesin delil vasfına sahip olurken, tenfiz ile birlikte aynı zamanda icra kuvveti kazanır. Kural olarak tanıma ve tenfiz kararı MÖHUK uyarınca Türk mahkemelerinden alınır ve Kanun da sayılan tanıma ve tenfiz sebepleri ile sınırlı olarak incelemeye tabi tutulur (MÖHUK madde 50-54). Hakkında tanıma veya tenfiz kararı olmayan yabancı mahkeme kararı ise                                                            161  Aynı yönde bkz., DANİŞ AKKAN, 2008, s. 230. 162  ÜLGEN / HELVACI / KENDİGELEN / KAYA / ERTAN, 2015, s. 637; ÇAĞA, 1984, s. 5. 163  KAYA, 2016, s. 69; KENDİGELEN, Abuzer, Yeni Türk Ticaret Kanunu-Değişiklikler, Yenilikler ve İlk Tespitler, Oniki Levha Yayıncılık, İstanbul, 2011, s. 85-86. 164  KAYA, 2016, s. 69; KAYIHAN, 2018, s. 226; NARBAY / UYUMAZ, 2013, s 134. 165  KAYIHAN, 2018, s. 226. 166  Yabancı mahkeme kararlarının tanınması ve tenfizi hakkında ayrıntılı bilgi için bkz., GÜVEN, Pelin, Tanıma-Tenfiz, Yabancı Mahkeme Kararlarının Tanınması ve Tenfizi, Yetkin Yayınevi, Ankara, 2013; EKŞİ, Nuray, Yabancı Mahkeme Kararlarının Tanıması ve Tenfizi, 3. Bası, Beta Yayınevi, İstanbul, 2020. 755     Türk hukukunda takdirî delil olarak ele alınabilir.  Yukarıda belirtilen genel ve soyut açıklamalar ışığında şunu ifade etmek gerekir ki yabancı mahkemeler nezdinde acentelere izafeten alınan kararların Türkiye de sonuç doğurması ve acente aleyhine uygulanması tanıma ve tenfiz hukuku bakımından mümkün değildir. Zira söz konusu kararlar sadece tanındığı veya tenfiz edildiği takdirde Türk mahkemelerinden alınmış gibi hukukî sonuç doğuracaktır. Bu nedenle, TTK madde 105/2 de  belirtilen   dava   terimi  gibi  aynı  hükmün  üçüncü  fıkrasında   Türkiye de açılacak  davalar   ifadesinin  tanıma/tenfiz  davalarını  da  kapsadığını  kabul  etmek gerekmektedir.  Böylelikle,  tanıma  veya  tenfiz  kararları  ile  sonuç  doğuran  acenteye izafeten müvekkil adına alınan yabancı mahkeme kararlarının icrası meselesinin, TTK madde 105/3 kapsamında değerlendirilmesinin önünde herhangi bir engel yoktur. İcraî nitelikteki yabancı mahkeme kararlarının tenfiz talebinin kabulü hâlinde de müvekkile izafeten acenteye karşı yabancı mahkeme kararının kesin hüküm teşkil etmesi hâlinde acentenin malvarlığına gidilmesi yine mümkün olmayacaktır. Zira acente kesin hüküm teşkil eden kararın asıl tarafı değildir; asıl taraf müşteri ve müvekkildir.  Bir diğer husus ise yabancı mahkeme ve hakem kararlarına ilişkin tanıma-tenfiz taleplerinden  müvekkilin  haberdar  edilmesi  ile  ilgili  olarak  karşımıza  çıkmaktadır. Yabancı  müvekkile  izafeten  acenteye  açılan  bir  davada,  dava  dilekçesinin  sadece acenteye tebliğ edilmesi yeterli olacaktır. Yabancı mahkeme veya hakem kararlarının tanınması ve tenfizi açısından düşünüldüğünde acente, menfaatini koruma yükümlülüğü kapsamında tanıma-tenfiz talebini müvekkile bildirmelidir.   Zira acentenin, müvekkile izafeten  açılan  davalarda  dava  konusu,  karşı  tarafın  iddiaları  gibi  temel  noktaları bilgilendirmesi, bu kapsamda müvekkil tacir aleyhine bir dava açıldığının kendisine haber verilmesi ve ayrıca müvekkil tacire dava ile ilgili tüm temel konularda açık ve doğru bilgi verme yükümlülüğü altında olduğu kabul edilmektedir. Bu husus yabancı mahkeme ve hakem kararlarının tanınması-tenfizi açısından önem taşımaktadır. Şöyle ki                                                            167  Burada  HMK  madde  61 de  düzenlenen  davanın  ihbarı  niteliğinde  bir  bildirim  olmadığı  kabul edilmektedir. Davanın ihbarı, üçüncü kişi konumundaki bir kişiye, tarafın yanında yer alarak kendisine yardım etmesi için davanın duyurulmasıdır. Ancak müvekkil üçüncü kişi konumunda değil, bizzat davanın tarafı konumunda olduğundan HMK madde 61 deki davanın ihbarı acente ve müvekkil arasındaki bildirim yükümlülüğünün dayanağı değildir. NARBAY / UYUMAZ, 2013, s. 129. 168  NARBAY / UYUMAZ, 2013, s. 130. 756     bilindiği üzere, tanıma-tenfizin esas şartlarından aşkın yetki ve savunma haklarının ihlali davalının itirazına bağlı olarak hâkim tarafından incelenebilmektedir. Davanın tarafının da acente değil de müvekkil olduğu düşünülecek olursa, yabancı devlet mahkemelerinden alınan kararlarda yerli acentenin bu durumdan haberdar olup itiraz hakkını kullanabilmesi için açılan davayı yabancı müvekkile bildirmesi yerinde olacaktır.  Aynı husus yabancı hakem kararlarının tanıması ve tenfizi için de söylenebilir. Zira yabancı  hakem  kararının tahkime elverişsizlik ve kamu  düzenine aykırılık  iddiaları dışında tanıma ve tenfiz sebepleri davalının itirazına bağlı olarak ileri sürülebilir.   VI.  TAHKİM  YARGILAMASINDA  ACENTENİN  YABANCI MÜVEKKİLİNİ DAVADA TEMSİL YETKİSİ Kural  olarak, acentenin müvekkilini davada temsil  yetkisi tahkim  yargılaması açısından geçerli olmayacaktır. Zira bu yetki, Türk mahkemeleri önünde yargılamanın hızlı ve kolay bir şekilde işleyebilmesine hizmet etmektedir. Ancak bu konuda tahkim yargılamasına ilişkin iki hususun ayrı değerlendirilmesi kanaatindeyiz. Bunlar, acentenin tahkim anlaşmasını akdetme yetkisinin mevcudiyeti ile Milletlerarası Tahkim Kanunu (MTK) uyarınca hakem kararlarına karşı iptal davasının acenteye izafeten yürütülüp yürütülmeyeceği meselesidir.                                                             169  1958 tarihli Yabancı Hakem Kararlarının Tanınması ve İcrası Hakkındaki New York Sözleşmesi (New York Sözleşmesi) madde V/2 uyarınca da bu sözleşmenin uygulandığı durumlarda tahkime elverişlilik ve kamu düzenine aykırılık durumlarını mahkeme re sen dikkate alacaktır. MÖHUK madde 62/2 dikkate alındığında, yabancı hakem kararlarının tanıması ve tenfizi durumunda da aynı yaklaşımın benimsendiği görülmektedir. İlgili hükme göre tahkim sözleşmesinin veya şartının bulunmaması da mahkeme tarafından re sen dikkate alınacak bir tenfiz engeli olarak düzenlenmesinin, pratik açıdan New York  Sözleşmesi  ile  MÖHUK  hükümlerini  farklılaştırmadığı  belirtilmektedir.  Zira  New  York Sözleşmesi madde V/2 ye göre tenfiz davasının açılabilmesi için hakem kararı ile tahkim anlaşmasının da mahkemeye sunulması gerektiğinden, bu anlaşma olmaksızın mahkemenin zaten karar vermesinin söz konusu olamayacağı ifade edilmektedir. Bu konuda bkz., AKINCI, Ziya, Milletlerarası Tahkim, Genişletilmiş ve Güncelleştirilmiş 5. Bası, Vedat Kitapçılık, İstanbul, 2020, s. 560; s. 571-572. 170  Aynı yönde bkz., KÜLÜŞLÜ, 2020, s. 86-87. 171  RG.: 05.07.2001-24453.  757     Öncelikle belirtmek gerekir ki, HMK madde 74 te tahkim anlaşmasının tesisi özel  yetki  verilmesi  gereken  hâllerden  biri  olduğundan,  TTK  madde  105/2 nin  bu anlaşmayı akdetme yetkisini kapsamamaktadır. Diğer yandan öğretide tahkim sözleşmesi yapma konusunda özel yetkinin bulunup bulunmayacağı meselesi vasıflandırma sorunu olarak kabul edilmekte ve buna ilişkin değişik görüşler ileri sürülmektedir. Akıncı ya göre, New York Sözleşmesi madde 5 te kullanılan  incapacity-ehliyetsizlik  teriminin tahkim sözleşmesini imzalayan kişinin tahkim anlaşmasının tarafını temsil yetkisine sahip olup olmama ihtilâfını da kapsadığını ileri sürerek, temsilcinin özel yetkiye sahip olmamasını  taraf  ehliyeti  başlığı  altında  vasıflandırmaktadır.  Buna  karşılık  Esen, tahkim anlaşmasını temsilci vasıtasıyla akdeden kimsenin açıkça yetkilendirilmemesi hâlinde  yetkilendirenin  tahkim  anlaşmasını  yapma  iradesini  ortaya  koymadığından meselenin, anlaşmanın esastan geçerliliğine ilişkin olduğunu belirtmektedir. Özel ise meseleyi  temsil  statüsü  olarak  vasıflandırılmaktadır.  Yazar  bizim  de  katıldığımız görüşü uyarınca meselenin taraf ehliyeti ya da anlaşmanın esastan geçerliliği değil; temsilcinin, temsil olunan adına bağlayıcı bir sözleşme yapıp yapmayacağı hususunun tespiti olduğunu ifade etmektedir. Bu noktada MÖHUK madde 30/2 de temsil yetkisi ile ilgili özel bir bağlama kuralı karşımıza çıkmaktadır. İlgili hükme göre temsilcinin bir fiilinin temsil olunanı üçüncü bir kişiye karşı taahhüt altına sokabilmesi için aranan şartlara temsilcinin işyeri hukuku uygulanır. Temsilcinin işyerinin bulunmadığı veya üçüncü kişi tarafından bilinemediği                                                            172  Tahkim anlaşması, tahkim sözleşmesi ile tahkim şartını kapsayıcı bir üst terim olarak çalışmamızın genelinde kullanılmaktadır. Esas sözleşmeden ayrı yapıldığında tahkim sözleşmesi, esas sözleşmenin bir parçası hâlinde akdedildiği takdirde tahkim şartı olarak adlandırılmalıdır.  173  AKINCI, 2020, s. 496-497. 174  ESEN, Emre,  Hakem Kararının Tenfizi veya İptali Davalarında Tahkim Anlaşmasının Yetkisiz Temsilci Vasıtasıyla Yapıldığı İtirazı ve Konuya İlişkin 11.10.2000 tarihli Yargıtay HGK Kararı , Milletlerarası Hukuk ve Milletlerarası Özel Hukuk Bülteni, Prof. Dr. Gülören TEKİNALP e Armağan, Yıl: 2013, Cilt: 23, Sayı: 1-2, 2003, (s. 377-404), s. 386-387, 401. 175  ÖZEL, Sibel,  Yabancı Hakem Kararlarının Tenfizine Engel Bir Durum: Tahkim Sözleşmesinin Geçersizliği , Marmara Üniversitesi Hukuk Fakültesi Hukuk Araştırmaları Dergisi, Yıl: 2017, Cilt: 23, Sayı: 1, 2017, (s. 303-323), s. 313-314. 176  ÖZEL, 2017, s. 315.  758     veya  yetkinin  işyeri  dışında  kullanıldığı  durumlarda  temsil  yetkisi,  yetkinin  fiilen kullanıldığı ülke hukukuna tâbidir. Yetkisiz temsilde, temsilci ile üçüncü kişi arasındaki ilişkiye de bu fıkra hükmü uygulanır. Bu bağlamda yerli acentenin yabancı müvekkili adına tahkim anlaşması yapıp yapamayacağı sorunu, yerli acentenin işyeri Türkiye de olduğundan Türk hukukuna göre çözüme kavuşturulacaktır.   Ayrıca  MTK  uyarınca  acentenin  yabancı  müvekkile  izafeten  iptal  davasının açabilmesinin  veya  acenteye  izafeten  yabancı  müvekkile  karşı  bu  davanın açılabileceğinin mümkün olabileceği görüşündeyiz. Şöyle ki; MTK kapsamındaki hakem kararlarına karşı başvurulabilecek tek yol, iptal davasıdır. İptal davasının açılabilmesi için Kanun otuz günlük süre öngörmektedir. Buna göre hakem kararının veya düzeltme, yorum ya da tamamlama kararının taraflara bildirildiği tarihten itibaren işlemeye başlar. Bu süre hak düşürücü süredir. Süresi içerisinde hakem kararlarına karşı iptal davası açılmaması hâlinde bu kararların icra edilebilmesi mümkün hâle gelecektir.  TTK madde 105/2 nin amacının Türk vatandaşlarını; daha net bir ifadeyle Türk müşteriyi  korumak  olduğu  düşünüldüğünde,  acenteye  izafeten  iptal  davasının açılabileceğinin kabul edilmesi gerekmektedir. Zira bu gayeye yönelik getirilen birtakım kolaylıkların, iptal davası aşamasında da tanınması aynı amaca hizmet edecektir. Keza bu kuralın acentenin yabancı müvekkile izafeten iptal davası açabilme yetkisini kapsadığını da kabul etmek gerekmektedir. Kararın tebliğinden itibaren otuz günlük süre içerisinde yabancı müvekkil kendi aleyhine alınan karara ilişkin iptal davası açabilir. Yerli acenteye iptal davasında davaya vekâlet ehliyetinin tanınması, yabancı müvekkilin süre açısından hızlı  hareket  etmesi  hem  de  aşina  olduğu  usûl  hukuk  sistemi  içerisinde  acentenin kendisini temsil imkânını da sağlayacağını kabul etmek gerekmektedir. Ancak şunu belirtmek gerekir ki, iptal davasına konu olan hakem kararına konu olan uyuşmazlığın, acentenin aracılık ettiği ya da yetkisi dahilinde akdettiği sözleşmeden kaynaklanması gerekmektedir.                                                              177  AKINCI, 2020, s. 327. 759     SONUÇ Acenteye müvekkilini davada temsil  yetkisi veren TTK madde 105/2 hükmü, kanunun  mehaz  sistemi  teşkil  eden  Alman/İsviçre  hukuk  sisteminde  yer  almayıp, tamamen Türk hukukuna özgü bir kuraldır. Kanundan kaynaklanan bu yetki, davaya vekâlet ehliyeti olarak nitelendirilmektedir. Dolayısıyla da HMK madde 114/1-f uyarınca da  dava  şartı  olarak  kabul  edilmekte  ve  davanın  her  aşamasında  taraflarca  ileri sürülebileceği gibi hâkim tarafından re sen de dikkate alınabilecektir.  Bu bağlamda, çalışmamızın asıl konusunu oluşturan acentenin yabancı müvekkilini davada  temsil  yetkisinin  varlığı  araştırılırken,  hâkim  kanunlar  ihtilafı  kurallarını uygulamak zorundadır. Kanundan doğan temsil yetkisi niteliğindeki bu yetkinin varlığı, kaynağını oluşturan hukukî  ilişkiye uygulanacak hukuka göre tespit  edilecektir. Bu noktada  TTK  madde  103 te  düzenlenen  özel  kanunlar  ihtilâfı  kuralı  karşımıza çıkmaktadır.  Hükmün  uygulama  alanına  giren  meselelerde  acentenin  davada  temsil yetkisinin varlığına Türk hukuku tatbik edilebilecekken; aksi durumda yetkili hukuk temel akit statüsü olan acentelik sözleşmesine uygulanacak hukuka tabi olacaktır. TTK madde 105/II ile ilgili olarak milletlerarası usûl hukuku açısından tartışılan bir diğer husus, yetki kuralı olup olmadığı ile ilgilidir. Kanımızca yetki kurallarında ifade bulan hangi mahâl mahkemesinin yetkili olacağına ilişkin unsurun yokluğu sebebiyle ilgili hükmün yetki kuralı olarak kabulü mümkün değildir. Bu nedenle uyuşmazlığın niteliğine göre MÖHUK madde 40 ın yaptığı gönderme nedeniyle genel veya özel yetki kurallarına  veyahut  MÖHUK  madde  44-45-46  uyarınca  Türk  mahkemelerinin milletlerarası yetkisi tespit edilecektir. Her ne kadar hükmün amacı Türk vatandaşlarını korumak olsa da Türk mahkemelerinin yetkisinin kanuna dayanması nedeniyle TTK madde 105/2 de açıkça yetkili mahkeme belirtilmediği müddetçe bu kuralın yer itibarıyla yetki kuralı olarak kabul edilmesi kanımızca mümkün değildir. Milletlerarası usûl hukuku açısından TTK madde 105/2 kuralının icraî etkisine değinecek olursak, öncelikle acentenin bu yetkisi dava şartı olduğundan gerek yabancı mahkeme kararının gerekse de yabancı hakem kararının esasından bağımsız bir şekilde değerlendirilmelidir.  Bu kapsamda acentenin TTK madde 105/2 uyarınca  acentenin müvekkiline  izafeten  tanıma-tenfiz  yargılamasını  yürütebileceği  ve  nihayete 760     erdirebileceği kanısındayız. Ancak mutlak suretle her durumda olduğu gibi, burada da acentenin  müvekkilin  talimatları  ile  bağlı  olduğu  ve  onu  bilgilendirmesinin  hukukî dinlenilme hakkına riayet açısından önem taşıdığı göz ardı edilmemelidir.  Ayrıca TTK madde 105/2 de belirtilen  dava  terimi gibi aynı hükmün üçüncü fıkrasında   Türkiye de  açılacak  davalar   ifadesinin  tanıma/tenfiz  davalarını  da kapsadığını kabul etmek gerekmektedir. Zira tanıma/tenfiz kararı ile birlikte yabancı mahkeme kararı Türkiye de alınmış gibi hukukî sonuç doğuracaktır. Dolayısıyla tanıma veya tenfiz kararları ile sonuç doğuran acenteye izafeten müvekkil adına alınan yabancı mahkeme  kararlarının  icrası  meselesi  TTK  madde  105/3  kapsamında değerlendirilmesinin önünde herhangi bir engel yoktur. Son  olarak  tahkim  yargılaması  açısından  TTK  madde  105/2 deki  kuralı değerlendirmek  gerekirse,  ilgili  hüküm  tahkim  yargılamasını  kapsamamaktadır. Yabancılık unsuru bulunan hallerde acente de temsilci konumunda olduğundan MÖHUK madde 30 uyarınca uygulanacak hukuk tespit edilecektir. Yetkili Türk hukuku olması halinde ise acente özel yetki verilmesi durumunda tahkim anlaşması akdedebilecektir. Bunun yanı sıra, müvekkilin menfaati ve iptal davasının önemi ile süresi göz önünde bulundurulduğunda MTK kapsamına giren hallerde hakem kararlarına karşı acenteye izafeten iptal davasının yürütülebilmesinin mümkün olduğu kanısındayız.",
     "Kaynakça": " AKINCI, Ziya, Milletlerarası Özel Hukuk, Vedat Kitapçılık, İstanbul, 2020. AKINCI, Ziya, Milletlerarası Tahkim, Genişletilmiş ve Güncelleştirilmiş 5. Bası, Vedat Kitapçılık, İstanbul, 2020. ALBAYRAK, Hakan, Tebligat Hukuku, Seçkin Yayıncılık, Ankara, 2021. ALTAY, SITKI ANLAM,  Acentenin Müvekkilini Davada Temsil Etmesi , Fırat Öztan a Armağan, Ankara, 2010, (s. 223-273). 761     ARAT, Tuğrul, Ticaret Şirketlerin Tâbiiyeti, Ankara Üniversitesi Hukuk Fakültesi Yayınları: 269, Ankara, 1970. ARKAN, Sabih, Ticarî İşletme Hukuku, Gözden Geçirilmiş ve Genişletilmiş 18. Baskı, Banka ve Ticaret Hukuku Araştırma Enstitüsü Yayınları, Ankara, 2013. ATAMER, Kerim, Türk Ticaret Tasarısına Göre Deniz Hukukunda Cebrî İcra, Arıkan Yayıncılık, İstanbul, 2006.  AYAN, Özge,  6102 Sayılı Türk Ticaret Kanununun Acentelik Kısmında Getirdiği Yenilikler , Dokuz Eylül Üniversitesi Hukuk Fakültesi Dergisi, Yıl: 2010, Cilt: XII, Sayı: 2, (s. 79120). AYBAY, Rona / ÖZBEK, Nimet, Vatandaşlık Hukuku, Yasa Değişikliklerine Uygun Olarak Güncelleştirilmiş 4. Baskı, İstanbul Bilgi Üniversitesi Yayınları, İstanbul, 2015. AYGÜL, Musa, Milletlerarası Özel Hukukta Şirketlere Uygulanacak Hukukun Tespiti, Seçkin Yayınları, Ankara, 2007.  CAN, Ozan,  Acentenin Denkleştirme İstemine ve Rekabet Yasağı Anlaşmasına İlişkin Hükümlerin 6102 Sayılı Türk Ticaret Kanunu nun 103(1). Maddesinde Sayılanlar Hakkında Uygulanırlığı , Hacettepe Üniversitesi Hukuk Fakültesi Dergisi, Yıl: 2012, Cilt: 2, Sayı: 1, (s. 27-36). ÇAĞA, Tahir,  Acenteler Aleyhine Müvekkillerine İzafeten Açılan Davalarda Sadır Olan İlâmların İcrası , Ticaret Hukuku ve Yargıtay Kararları Sempozyumu, Bildiriler- Tartışmalar, Ankara, 6-7 Ocak 1984, (s. 3-36).  ÇELİKEL, Aysel / ERDEM, Bahadır, Milletlerarası Özel Hukuk, 17. Bası, Beta Yayınları, İstanbul, 2021. ÇELİKEL, Aysel / GELGEL (ÖZTEKİN), Günseli, Yabancılar Hukuku, Yenilenmiş 24. Bası, Beta Yayınevi, İstanbul, 2018. DANİŞ AKKAN, Çiğdem,  Acentenin Müvekkili Mahkemede Temsil Etme Yetkisi , BATİDER, Yıl: 2008, Cilt: 24, Sayı: 4, (s. 221-236). 762     DEMİRTAŞ, Nurcan,  Acentenin Davada Müvekkilini Temsil Etmesi , İstanbul Aydın Üniversitesi Hukuk Fakültesi Dergisi, Yıl: Haziran 2019, Cilt: 5, Sayı: 1, Haziran 2019, (s. 83-109). DOĞAN, Vahit, Türk Yabancılar Hukuku, Güncellenmiş 6. Baskı, Savaş Kitabevi, Ankara, 2021. DOĞAN, Vahit, Milletlerarası Özel Hukuk, 6. Baskı, Savaş Kitabevi, Ankara, 2020. EKŞİ, Nuray, Türk Mahkemelerinin Milletlerarası Yetkisi, 2. Bası, Beta Yayınevi, İstanbul, 2000. EKŞİ, Nuray, Yabancı Mahkeme Kararlarının Tanıması ve Tenfizi, 3. Bası, Beta Yayınevi, İstanbul, 2020. ESEN, Emre,  Hakem Kararının Tenfizi veya İptali Davalarında Tahkim Anlaşmasının Yetkisiz Temsilci Vasıtasıyla Yapıldığı İtirazı ve Konuya İlişkin 11.10.2000 tarihli Yargıtay HGK Kararı , Milletlerarası Hukuk ve Milletlerarası Özel Hukuk Bülteni, Prof. Dr. Gülören TEKİNALP e Armağan, Yıl: 2013, Cilt: 23, Sayı: 1-2, 2003, (s. 377-404). ESEN Emre,  Acentenin Müvekkilini Mahkemede Temsil Yetkisi (İzafeten Dava Hakkı): Türk Ticaret Kanunu nun Milletlerarası Usul Hukuku Açısından İncelenmesi , Public and Private International Law Bulletin, Yıl: 2021, Cilt: 41, Sayı: 2, (s. 581-603). GÜNER, Cemil,  Türk Ticaret Kanununun  Yabancı Tacirlerin Acentelerinin Davada Temsil Yetkisini ne İlişkin Hükmünün Milletlerarası Özel Hukuk Açısından Değerlendirilmesi , İnönü Üniversitesi Hukuk Fakültesi Dergisi, Yıl: 2019, Cilt: 10, Sayı: 2, 2019, (s. 521538). GÜNER, Cemil, Milletlerarası Unsurlu Acente İlişkisine Uygulanacak Hukuk, Adalet Yayınları, Ankara, 2014. GÜNGÖR, Gülin, Türk Milletlerarası Özel Hukuku, Yetkin Yayınları, Ankara, 2021. GÜVEN, Pelin, Tanıma-Tenfiz, Yabancı Mahkeme Kararlarının Tanınması ve Tenfizi, Yetkin Yayınevi, Ankara, 2013. 763     HUYSAL, Burak, Milletlerarası Özel Hukukta Temsile Uygulanacak Hukuk (Mukayeseli Maddi Hukuk ve Kanunlar İhtilafı Kuralları İle Birlikte), Oniki Levha Yayınları, İstanbul, 2015. KALPSÜZ, Turgut,  Müvekkillerine İzafeten Acentalara Karşı Dava Açılması ve Takip Yapılması , BATİDER, Yıl: 1983, Cilt: XII, Sayı: 1, (s. 1-11). KARAYALÇIN, Yaşar, Ticaret Hukuku, Ticari İşletme, Cilt 1, Güzel İstanbul Matbaası, Ankara, 1960. KAYA, Arslan, Türk Ticaret Kanunu Şerhi, Birinci Kitap Ticari İşletme, Yedinci Kısım Acentelik, Genişletilmiş 2. Bası, Beta Yayınları, İstanbul, 2016.  KAYIHAN, Şaban, Türk Ticaret Kanunu ve Türk Borçlar Kanunu Işığında Türk Hukuku nda Acentelik Sözleşmesi, Güncellenmiş 5. Baskı, Umuttepe Yayınları, Kocaeli, 2018. KENDİGELEN, Abuzer, Yeni Türk Ticaret Kanunu-Değişiklikler, Yenilikler ve İlk Tespitler, Oniki Levha Yayıncılık, İstanbul, 2011. KÜLÜŞLÜ, Emre, Milletlerarası Usûl Hukuku Çerçevesinde Acentenin Müvekkilini Mahkemede Temsil Etme Yetkisi, Oniki Levha Yayınları, İstanbul, 2020. MOROĞLU, Erdoğan / KENDİGELEN, Abuzer, İçtihatlı-Notlu Türk Ticaret Kanunu ve İlgili Mevzuat, Güncelleştirilmiş 10. Bası, Oniki Levha Yayınları, İstanbul, 2014. NARBAY, Şafak / UYUMAZ, Murat,  Acentenin Müvekkilini Mahkemede Temsil Yetkisi , Legal Hukuk Dergisi, Yıl: 2013, Cilt: 11, Sayı: 121, (s. 101-141).  NOMER, Ergin, Milletlerarası Usûl Hukuku, Yenilenmiş 2. Bası, Beta Yayınevi, İstanbul, 2018. NOMER, Ergin, Devletler Hususî Hukuku, Yenilenmiş 23. Bası, Beta Yayınevi, İstanbul, 2021. OZAN, Can,  6102 Sayılı Türk Ticaret Kanunu nun Acentelikle İlgili Hükümlerinin Değerlendirilmesi , Marmara Üniversitesi Hukuk Araştırmaları Dergisi, Yıl: 2012, Cilt: 18, Sayı: 2, (s. 81-96). 764     ÖZEL, Sibel,  Yabancı Hakem Kararlarının Tenfizine Engel Bir Durum: Tahkim Sözleşmesinin Geçersizliği , Marmara Üniversitesi Hukuk Fakültesi Hukuk Araştırmaları Dergisi, Yıl: 2017, Cilt: 23, Sayı: 1, 2017, (s. 303-323). ÖZKAN, Işıl / TÜTÜNCÜBAŞI, Uğur, Uluslararası Usûl Hukuku, Genişletilmiş ve Gözden Geçirilmiş 2. Baskı, Adalet Yayınevi, Ankara, 2020. PEKCANITEZ, Hakan / ATALAY, Oğuz / ÖZEKES, Muhammet, Medenî Usûl Hukuku, Oniki Levha Yayınları, İstanbul, 2020. POROY, Reha / YASAMAN, Hamdi, Ticari İşletme Hukuku, Genişletilmiş ve Güncelleştirilmiş 14. Basım, Vedat Kitapçılık, İstanbul, 2012. RUHİ, Ahmet Cemal / RUHİ, Canan, Tebligat Hukuku, Güncellenmiş ve Yenilenmiş 11. Baskı, Filiz Kitabevi, Ankara, 2021. SUSUZ, Kağan,  Acentenin Tacir Adına Dava Açma ve Tacire Karsı Açılan Davalarda Taciri Temsil Yetkisi , www.e-akademi.org, (Hukuk, Ekonomi ve Siyasal Bilimler Aylık İnternet Dergisi), Yıl: Nisan 2011, Sayı: 110, Nisan 2011, (s. 1-10). ŞANLI, Cemal, Uluslararası Ticari Akitlerin Hazırlanması ve Uyuşmazlıkların Çözüm Yolları, Yedinci Bası, Beta Yayınları, İstanbul, 2019. ŞANLI, Cemal/Esen, Emre/ ATAMAN-FİGANMEŞE, İnci, Milletlerarası Özel Hukuk, 9. Bası, Beta Yayınları, İstanbul, 2021. TEKİL, Fahiman, Ticari İşletme Hukuku, 3. Baskı, İstanbul, 1997. TEKİNALP, Gülören,  Türk Hukuku nda Ortaklıkların Vatandaşlığı , İstanbul Üniversitesi Hukuk Fakültesi nin 50. Yıl Armağanı, Fakülteler Matbaası, (s. 552-579). TEKİNALP, Gülören, Acenta Sözleşmesine Uygulanan Kanunlar İhtilafı Kuralı, Banka ve Ticaret Hukuku Araştırma Enstitüsü Yayınları,  İstanbul, 1972. TEKİNALP, Gülören, Milletlerarası Özel Hukuk-Bağlama ve Usûl Kuralları, Güncelleştirilmiş 13. Bası, Vedat Kitapçılık, İstanbul, 2020. 765     TÜRKEL, Doğuş Taylan,  Müvekkile İzafeten Acenteye Karşı Açılan Davalarda Hukukî Dinlenilme Hakkıyla Bağlantılı Sorunlar , Prof. Dr. Haluk Konuralp e Armağan, Cilt I, Ankara, 2009, (s. 1105-1122). TÜYSÜZ, Cemre,  Acentenin Müvekkilini Davada Temsil Yetkisine İlişkin 6102 Sayılı Türk Ticaret Kanunu nda Düzenlenen Hükümlerin Yabancı Mahkeme Lehine Akdedilen Yetki Anlaşmalarına Etkisi , İstanbul Hukuk Mecmuası, Yıl: 2021, Cilt: 70, Sayı: 2, (s.485517). UYANIK ÇAVUŞOĞLU, Ayfer,  Milletlerarası Özel Hukukta İradi Temsil , BATİDER, Yıl: Mart 2012, Cilt: 28, Sayı: 1, (s. 67-108). ÜÇÜNCÜ, S. Hilal,  Acentenin Temsil Yetkisinin Milletlerarası Usûl Hukuku Kapsamında Değerlendirilmesi , Gazi Üniversitesi Hukuk Fakültesi Dergisi, Yıl: 2013, Cilt: XVII, Sayı: 1-2, (s. 961-996). ÜLGEN, HÜSEYİN / HELVACI, MEHMET / KENDİGELEN, ABUZER / KAYA, ARSLAN / ERTAN NOMER, FÜSUN, Ticari İşletme Hukuku, Dördüncü Basıdan Beşinci (tıpkı)"
}