{
     "Tip": "Makale",
     "Dergi İsmi": "",
     "Üniversite İsmi": "Hacettepe Üniversitesi",
     "Gün": "16",
     "Ay": "02",
     "Yıl": "2022",
     "Cilt": "1",
     "Sayı": "12",
     "Başlık": "KÜRESEL SALGININ İŞYERİ KİRA SÖZLEŞMELERİNE ETKİSİ VE KİRACININ SAHİP OLDUĞU HUKUKİ İMKÂNLAR",
     "Title": "THE EFFECT OF THE GLOBAL EPIDEMIC ON WORKPLACE RENTAL CONTRACTS AND THE LEGAL OPPORTUNITIES OF THE TENANT",
     "Yazar İsmi": [
          "Ferhat CANBOLAT",
          "Günhan GÖNÜL KOŞAR"
     ],
     "Danışman İsmi": "",
     "Anahtar Kelimeler": [
          "COVID-19",
          "Küresel salgın",
          "İşyeri kira sözleşmesi",
          "Uyarlama",
          "İndirim"
     ],
     "Keywords": [
          "COVID-19",
          "Global epidemic",
          "Workplace rental contract",
          "Adaptation",
          "Discount"
     ],
     "Özet": "COVID-19 (Koronavirüs) küresel salgını nedeniyle Koronavirüsün bulaşıcılığını önlemek amacıyla tüm ülkeler gibi ülkemizde de çeşitli tedbirler alınmıştır. Bu tedbirlerden ve ekonomik hayatta meydana gelen değişimlerden en çok etkilenen borç ilişkilerinin başında işyeri kira sözleşmeleri gelmektedir. İşyerlerine ilişkin kira sözleşmelerinin akıbeti, tarafların sahip oldukları hukuki imkânlar ve bu tür işyerlerinde kiracı olanların kira bedelini ödeme yükümlülüklerinin nasıl etkileneceği hususları halihazırda önemli bir hukuki problemi  oluşturmaktadır.   Bu  hukuki  problemi  ele  alan  çalışmamızda  öncelikle  genel  olarak  kira sözleşmesi ve işyeri kira sözleşmesi, işyeri kira sözleşmesinin süresi ve sona ermesi açıklanacak; ardından    Hacettepe HFD, 12(1), 2022, 122-166 COVID-19 küresel salgınının işyeri kira sözleşmelerine hukuki etkisine ilişkin olarak doktrinde ileri sürülen görüşlere yer verilecektir. Daha sonra ise küresel salgın hukuki bakımdan nitelendirilerek, idare tarafından alınan ve işyeri kira sözleşmelerini etkileyen tedbirler ele alınacaktır. Son olarak, COVID-19 küresel salgınının işyeri kira sözleşmelerine etkisi sebebiyle kiracının sahip olduğu hukuki imkânlar detaylı olarak açıklanacaktır.",
     "Abstract": "Due to the global epidemic of COVID-19 (Coronavirus), various measures have been taken in our country, as in all countries, in order to prevent the contagiousness of the Coronavirus. Workplace rental contracts are at the forefront of debt relations that are most affected by these measures and the changes in economic life. The future of workplace rental contracts, the legal possibilities of the parties and how the tenants of such workplaces will be affected by their obligations to pay the rent constitute important legal problems. In this study that deals with this legal problem, first of all, the rental contract and workplace rental contract, the duration and expiration of the workplace rental contract will be explained. Then, the views put forward in the doctrine regarding the legal impact of the COVID-19 global epidemic on workplace rental contracts will be examined. After that, the global epidemic will be qualified from a legal point of view, and the measures taken by the administration that affect the workplace rental contracts will be discussed. Finally, the legal possibilities of the tenant due to the impact of the COVID-19 global epidemic on workplace rental contracts will be tackled in detail.",
     "Metin": " COVID-19 (Koronavirüs) küresel salgını nedeniyle Koronavirüsün bulaşıcılığını önlemek  amacıyla  tüm  ülkeler  gibi  ülkemizde  de  çeşitli  tedbirler  alınmıştır.  Bu tedbirlerden  bazıları,  sokağa  çıkma  kısıtlamaları,  uzaktan  eğitime  geçilmesi,  belirli işyerlerinin  faaliyetlerinin  bir  süreliğine  tamamen  durdurulması,  bazı  işyerlerinin faaliyetlerinin  süre  ya  da  müşteri  sayısı  gibi  yönlerden  kısıtlanması  ve  hatta  bazı sözleşmelerin akıbetlerine ilişkin özel düzenlemeler getirilmesidir. Gerek idare tarafından alınan tedbirler kapsamında faaliyetlerinin durdurulması ya da kısıtlanması neticesinde gerekse bu tedbirler kapsamında olmamakla beraber hem sokağa çıkma kısıtlamaları hem de vatandaşların tercihleri neticesinde ekonomik hayatta önceden öngörülmesi mümkün 124     olmayan  değişimler  meydana  gelmiştir.  Bu  bağlamda  işyerlerine  ilişkin  kira sözleşmelerinin akıbeti, tarafların sahip oldukları hukuki imkânlar ve bu tür işyerlerinde kiracı  olanların  kira  bedelini  ödeme  yükümlülüklerinin  nasıl  etkileneceği  hususları halihazırda önemli bir hukuki problemi oluşturmaktadır.   Küresel salgının işyeri kira sözleşmelerine etkisine ilişkin olarak hukuki ayıp, ekonomik ayıp, sürekli imkânsızlık, geçici imkânsızlık, mücbir sebep ve bunun sonuçları, sözleşmenin değişen koşullara uyarlanması ve sözleşmenin feshi gibi çeşitli görüşler ileri sürülmüştür. Doktrinde bu şekilde farklı görüşler bulunduğu gibi, aynı görüşü paylaşan yazarlar arasında da fikir ayrılığı bulunmaktadır. Ayrıca tarafların başvurabileceği hukuki imkânlar ifade olunurken çelişkiye düşüldüğü gözlemlenmiştir. Bu çalışmanın amacı, küresel salgınının işyeri kira sözleşmelerine etkisine ilişkin olarak doktrinde öne sürülen görüşleri  ortaya  koymak,  görüşler  arasındaki  farklılıklara  işaret  etmek,  işyeri  kira sözleşmelerinin akıbetine ilişkin kendi görüşümüzü ifade etmek ve kiracının sahip olduğu hukuki imkânları açıklamaktır.  Çalışmada  öncelikle  genel  olarak  kira  ve  işyeri  kira  sözleşmesi,  işyeri  kira sözleşmesinin süresi ve sona ermesi açıklanacak; ardından COVID-19 küresel salgınının işyeri kira sözleşmelerine hukuki etkisine ilişkin olarak doktrinde ileri sürülen görüşlere yer verilecektir. Daha sonra ise küresel salgın hukuki bakımdan nitelendirilerek, idare tarafından alınan ve işyeri kira sözleşmelerini etkileyen tedbirler ele alınacaktır. Son olarak, COVID-19 küresel salgınının işyeri kira sözleşmelerine etkisi sebebiyle kiracının sahip olduğu hukuki imkânlar detaylı olarak açıklanacaktır.   I. GENEL  OLARAK  İŞYERİ  KİRA  SÖZLEŞMESİ,  SÜRESİ  VE  SONA ERMESİ   A.  Genel Olarak Kira Sözleşmesi ve İşyeri Kira Sözleşmesi Kira sözleşmesi, kiraya verenin kira konusu malın kullanımını kiracıya bırakmayı, kiracının da karşı edim olarak kira bedelini ödemeyi üstlendiği tam iki tarafa borç 125     yükleyen bir sözleşmedir. Bu sözleşme, rızai bir sözleşme olup sözleşmenin kurulması için tarafların anlaşması yeterlidir; kiralananın kiracıya teslimi sözleşmenin kurulması için şart değildir. Taraflara kişisel nitelikli hak veren kira sözleşmesi, sürekli borç ilişkisi olup kullandırma borcu doğuran ve ivazlı bir sözleşme olup, kurulması herhangi bir şekle tabi değildir. Kira sözleşmesinin tarafları kiraya veren ve kiracı olarak adlandırılır. Kiracı kira bedelini ödeme borcu altına giren ve kira konusu malı kullanma hakkına sahip olan tarafı ifade ederken; kiraya veren ise kira konusu malın kullanımını kira sözleşmesine uygun biçimde kiracıya bırakma borcu altına giren ve kira bedelinin ödenmesini talep hakkına sahip taraftır. Bununla beraber, kira sözleşmesinin geçerli biçimde kurulabilmesi için kira konusu malın kiraya verene ait olması gerekmez. Kiraya verenin malik kişi olmadığı durumlarda malik, kiraya verenin haklarını kullanamaz.                                                  1   EREN, Fikret, Borçlar Hukuku Özel Hükümler, Yetkin Yayınevi, Ankara 2021, N. 1041 vd.; İNCEOĞLU,  M.  Murat,  Kira  Hukuku  Cilt  I,  On  İki  Levha  Yayıncılık,  İstanbul,  2014,  s. 7; KILIÇOĞLU, Ahmet M., Borçlar Hukuku Özel Hükümler, Turhan Kitabevi, 3. Bası, Ankara, 2021, s. 226; KIRMIZI, Mustafa, Kira Hukuku, Bilge Yayınevi, Ankara, 2013, s. 23 vd.; YAVUZ, Cevdet / ACAR, Faruk / ÖZEN, Burak, Borçlar Hukuku Dersleri Özel Hükümler, 9. Baskı, Beta Yayınevi, İstanbul, 2014, s. 361.   2   ZEVKLİLER, Aydın / GÖKYAYLA, Emre, Borçlar Hukuku Özel Borç İlişkileri, 20.Bası, Vedat Kitapçılık, Ankara, 2020, s. 197. 3   ARAL, Fahrettin / AYRANCI, Hasan, Borçlar Hukuku Özel Borç İlişkileri, 14. Baskı, Yetkin Yayınevi, Ankara, 2021, s. 262; ERZURUMLUOĞLU, Erzan, Sözleşmeler Hukuku Özel Borç İlişkileri, 5. Baskı, Yetkin Yayınevi, Ankara, 2015, s. 93; YAVUZ / ACAR / ÖZEN, 2014, s. 362. 4   ÜNAL, Canan,  Kira Sözleşmelerinin Sona Erme Nedenleri , İstanbul Barosu Dergisi, Yıl: 2010, Sayı: 3, Cilt: 84. 5   ARAL / AYRANCI, 2021, s. 262; İNCEOĞLU, 2014, a, s. 33; ERZURUMLUOĞLU, 2015, s. 93. Ancak mevzuatımız bazı kira sözleşmelerini şekle tabi tutmuştur. Örneğin, 2886 sayılı Devlet İhale Kanunu m. 57 uyarınca kamu tüzel kişilerine ait taşınmazlara dair kira sözleşmelerinin yazılı şekilde yapılmaları ve noterce tasdik edilmeleri geçerlik şartıdır. Diğer örnekler için bkz. TANDOĞAN, Haluk, Borçlar Hukuku Özel Borç İlişkileri, C. I/2, Vedat Kitapçılık, İstanbul, 2008, s. 93 vd. 6   ARAL / AYRANCI, 2021, s. 268; ZEVKLİLER / GÖKYAYLA, s. 197; KIRMIZI, 2013, s. 39. Örneğin, intifa hakkı sahibi de kiraya veren sıfatı ile kira sözleşmesi kurabilir. 7   YAVUZ / ACAR / ÖZEN, 2014, s. 366. Örneğin, tahliye taahhüdüne dayalı olarak dava açma ve takip hakkının sadece kiraya verene ait olup kiraya veren olmayan malikin böyle bir hakkı olmadığına ilişkin olarak bkz. Yargıtay 6. HD, 29.04.1993, E. 5033/ K. 5167; Yargıtay 6. HD, 17.11.1992; E. 6086/K. 7625.  Kararlar  için  bkz.  ÖZDOĞAN,  Mustafa  /  OYMAK,  Tuba,  6098  sayılı  Türk  Borçlar Kanunu nda Kira Genel Hükümler Konut ve Çatılı İşyeri Kirası Tahliye, Bilge Yayınevi, Ankara, 2013, s. 562. Aynı zamanda, kira sözleşmesini sona erdirme hakkı intifa hakkı sahibine ait olup kuru mülkiyet sahibinin böyle bir hakkı bulunmamaktadır. 126     Kira sözleşmesinin unsurları, kira konusu şeyin (kiralanan) kullanılmasının devri, şeyin bir bedel karşılığında devri ve tarafların buna ilişkin anlaşmasıdır. Kiralananın kiracıya devri unsuru, kiraya verenin kiralananı kiracıya teslim borcu olarak adlandırılıp kiraya  verenin,  kiralananı  kiracıya  kararlaştırılan  tarihte  ve  sözleşmede  amaçlanan kullanıma elverişli bir durumda teslim borcunu ifade etmektedir. Ayrıca kiraya verenin sadece  teslimini  değil,  aynı  zamanda  kiralananı  sözleşme  süresince  sözleşmede amaçlanan kullanıma elverişli durumda bulundurma borcunu içermektedir. Kira  sözleşmesine  konu  işyeri,  kişinin,  ticari,  sınai,  ekonomik,  mesleki faaliyetlerini yürüttüğü mekânı ifade eder. Bir yerin işyeri olarak nitelendirilebilmesi için baskın karakterin bu tarz bir faaliyet olması ve eşyanın kiralanması ile mesleki, ticari faaliyet arasında bağlantının bulunması zorunludur. Buna göre, bir mesleğin ya da                                                  8   Doktrinde kira sözleşmesinin unsurlarına ilişkin olarak genelde yukarıdaki gibi üçlü sınıflandırma için bkz. AYDOĞDU, Murat / KAHVECİ, Nalan, Türk Borçlar Hukuku Özel Borç İlişkileri, 5. Baskı, Adalet  Yayınevi,  Ankara,  2021,  s.  377  vd.;  DOĞAN,  Murat,  Konut  ve  Çatılı  İşyeri  Kira Sözleşmelerinin Sona Ermesi, Adalet Yayınevi, Ankara, 2011, s. 7; ARAL / AYRANCI, 2021, s. 263 vd.; ERZURUMLUOĞLU, 2015, s. 92-93; ÜNAL, 2010, s. 1525; YAVUZ / ACAR / ÖZEN, 2014, s. 363 vd. Bununla beraber Eren, bir şey, bir şeyin kullanılmasının belirli veya belirsiz bir süre için devri, şeyin bir bedel karşılığında devri ve tarafların anlaşması şeklinde dörtlü bir sınıflandırmak yapmaktadır. EREN, 2021, N. 1059 vd. Benzer bir sınıflandırma için bkz. KILIÇOĞLU, 2021, s. 223 vd. Tandoğan ise ayrıca geri verme borcunu bir unsur olarak sayarak dört unsurlu bir sınıflandırma yapmaktadır. TANDOĞAN, 2008, s. 11 vd. 9   Kira  sözleşmesinde  süre  hakkında  detaylı  açıklama  için  bkz.  AYDIN,  Gülşah  Sinem,  Kira Sözleşmesinin Genel Hükümlere Göre Sona Ermesi, On İki Levha Yayıncılık, İstanbul, 2013. 10  SELİÇİ, Özer, Borçlar Kanununa Göre Sözleşmeden Doğan Sürekli Borç İlişkilerinin Sona Ermesi, Fakülteler Matbaası, İstanbul, 1976, s. 20; EREN, 2021, N. 1099. 11  GÜMÜŞ, Mustafa Alper, Yeni 6098 Sayılı Türk Borçlar Kanunu na Göre Kira Sözleşmesi, 2. Baskı, Vedat Kitapçılık, İstanbul, 2012, s. 17. Konutun ya da çatılı işyerinin mutlaka taşınmaz niteliğine sahip olması gerekmediği, taşınır yapı niteliğindeki büfe vb. yapılara da TBK m. 339 vd. hükümleri uygulanabileceği, 6570 sayılı Kanun döneminden kalma alışkanlıkla TBK m. 339/I, c. 2 hükmünde geçen  taşınmaz  ifadesinden hareketle aksi sonucun kabul edilmesinin uygun olmadığı yönünde bkz. GÖKYAYLA,  Emre,   Konut  ve  Çatılı  İşyeri  Kiraları  Uygulama  Alanı ,  Yaşar  Üniversitesi Elektronik Dergisi, Prof. Dr. Aydın Zevkliler e Armağan, Cilt: 8, Özel Sayı, İzmir, 2013, s. 1247. Türk Borçlar Kanunu nun 339. maddesi, konut ve çatılı işyeri kavramını 818 sayılı Borçlar Kanunu na kıyasla  geniş  tutmuştur.  Maddenin  kapsamının  genişletilmesinin  isabetli  olduğu  yönünde  bkz. ÖZDOĞAN / OYMAK, 2013, s. 536. Tarımsal arazi içindeki konut ya da çatılı işyerlerinde de bu hükümlerin uygulanabileceğine ilişkin olarak bkz. İNCEOĞLU, M. Murat,  Kira Sözleşmelerinin Kurulması ve Yenilenmesi , Türk Borçlar Kanunu Sempozyumu, Makaleler-Tebliğler, (der. M. Murat İnceoğlu), On İki Levha Yayıncılık, İstanbul, 2012, s. 247. 127     sanatın icrası ya da ticari, sınai veya tarımsal bir işletmenin işletilmesine ilişkin olarak akdedilen kira sözleşmesine  işyeri kirası sözleşmesi  denir. 6098 sayılı Türk Borçlar Kanunu nda (TBK) düzenlenen kira sözleşmeleri âdi kira (ancak doktrinde ve uygulamada kısaca kira sözleşmesi ile aksi belirtilmedikçe kastedilen âdi kiradır); konut ve çatılı işyeri kiraları ve ürün kirası sözleşmeleridir. TBK nin kiraya ilişkin genel hükümleri, tarafların eşitliği prensibinden hareketle, buna karşılık konut ve çatılı işyeri kiralarına ilişkin özel hükümler ise kiracının korunması esasına dayalı bir şekilde düzenlenmiştir. Konut ve çatılı işyeri kiralarına ilişkin hükümlerin uygulama alanı bulması için kiracının ya da kiraya verenin gerçek ya da tüzel kişi olması, özel hukuk ya da kamu hukuku hükümlerine tâbi olması farklılık arz etmez. Zira kamu kurum ve kuruluşlarının, hangi usul ve esaslar içinde olursa olsun yaptıkları bütün kira sözleşmelerine de bu hükümler uygulanır. Bununla beraber, bu rejime tabi olmak için işyerinin 6570 sayılı Kanun daki ifade ile musakkaf, Türk Borçlar Kanunu ndaki ifade ile ise çatılı olması gerekmektedir. Buna göre, kiralanan yer toprağa bağlı, etrafı dikey ve yatay olarak kapalı ve üstü örtülü olmalıdır. Çalışmada, aksi belirtilmedikçe, sadece çatılı işyeri kira sözleşmeleri değil küresel salgından etkilenen tüm işyeri kira sözleşmeleri bağlamında açıklama yapılmaktadır.                                                  12  ÖZDEMİR, Gencer,  COVID 19 (Koronavirüs) Salgınının İşyeri Kira Sözleşmelerine Etkisi , Terazi Hukuk Dergisi, Yıl: 2020, Cilt: 15, Sayı: 166, s. 1156; ÖZTÜRK, Mehmet,  Konut ve Çatılı İşyeri Kira Sözleşmelerinin Sona Erme Halleri , Dokuz Eylül Üniversitesi Hukuk Fakültesi Dergisi, Prof. Dr. Şeref Ertaş a Armağan, Yıl: 2017, Cilt: 19, s. 1552. 13  YAVUZ/ACAR/ÖZEN, 2014, s. 567.  14  Ancak belirtmek gerekir ki, 6353 sayılı Kanunun Geçici 2. maddesi, tacirlerin ve tüzel kişilerin kiracı sıfatıyla akdettiği kira sözleşmelerinde, Türk Borçlar Kanunu nun 232, 325, 331, 340, 342, 343, 344, 346 ve 356. maddelerinin yürürlüğünü 01.07.2020 ye kadar ertelemiştir. Söz konusu hükümler bu tarihten sonra uygulama alanı bulmaktadır.  15  Bu hususta tereddüte ve dolayısı ile kanuni düzenlemeye gerek olmadığı düşünülebilir ancak 6570 sayılı Kanun  döneminde  aksi  yönde  kararların  verilmesi  karşısında,  konu  özel  olarak  düzenlenmiştir. GÖKYAYLA, 2013, s. 1230. 16  Çatısız işyeri kiralarının söz konusu hükümlerin uygulama alanı dışında bırakılmasına ilişkin olarak eleştiriler için bkz. AKINCI, Şahin,  İşyeri Kiralarında Kiracının Korunması Açısından Türk Borçlar Kanunu Tasarısının Bazı Hükümlerinin Değerlendirilmesi , Ankara Üniversitesi Hukuk Fakültesi Dergisi, Yıl: 2008, Cilt: 57, Sayı: 3, s. 40 vd.; GÖKYAYLA, 2013, s. 1221; GÜMÜŞ, 2012, s.17. 128     Türk Borçlar Kanunu nda yer alan kira sözleşmelerine ilişkin düzenlemeler hem konut hem de işyeri kira sözleşmeleri bakımından uygulanabilecektir. Küresel salgın sürecinin etkisi daha ziyade işyeri kira sözleşmelerinde görüldüğünden çalışmada, bu sözleşme özelinde bir inceleme yapılacaktır.  B.  İşyeri Kira Sözleşmesinin Süresi   TBK  m.  300 e  göre,  kira  sözleşmesi,  belirli  ve  belirli  olmayan  bir  süre  için yapılabilir. Kararlaştırılan sürenin geçmesiyle herhangi bir bildirim olmaksızın sona erecek kira sözleşmesi belirli sürelidir; diğer kira sözleşmeleri belirli olmayan bir süre için yapılmış sayılır. Belirli süreli kira sözleşmesinden söz edebilmek için bildirimsiz sona  erebilme  ve  tarafların  buna  ilişkin  anlaşması  aranır.  Buna  göre,  taraflar  kira sözleşmesinin süre ile sınırlandırılmasına yönelik olarak anlaşmış olmalı ve kira ilişkisi belirlenen zaman geldiğinde kendiliğinden sona ermelidir. Kira sözleşmesinin belirli ya da  belirsiz  süreli  olması,  işyeri  kira  sözleşmesinin  sona  erme  rejimini  belirlemesi sebebiyle oldukça önemlidir.  C.  İşyeri Kira Sözleşmesinin Sona Ermesi İşyeri kira sözleşmesinin sona ermesine ilişkin TBK de ayrı ve özel düzenlemeler yer almamaktadır. TBK nin genel hükümleri ile kira sözleşmesinin sona ermesine ilişkin hükümleri niteliğine uygun düştüğü ölçüde işyeri kira sözleşmeleri bakımından uygulama alanı bulabilecektir. İşyeri kira sözleşmesinin sona ermesine ilişkin olarak birkaç ihtimal söz konusudur. Öncelikle işyeri kira sözleşmesi gabin, irade sakatlığı ya da kusursuz ifa imkânsızlığı gibi genel  hükümlere  göre  sona  erebilir.  İkinci  ihtimal  ise,  TBK de  özel  olarak  kira sözleşmesinin  sona  ermesine  ilişkin  yapılan  düzenlemeler  çerçevesinde  işyeri  kira sözleşmesinin sona ermesidir. Kira sözleşmesine ilişkin hükümlerde yine kiraya ilişkin genel hükümlere göre sona erme ve konut ve çatılı işyeri kira sözleşmelerinin sona ermesi biçiminde ikili alt ayrım yapılır. Konut ve çatılı işyeri kira sözleşmelerinin belirli süreli ve belirsiz süreli olmalarına göre sona erme rejimi büyük değişiklik gösterir. Ayrıca konut                                                  17  Bu madde emredici nitelikte olup tarafların iradelerinin nasıl nitelendirileceği yönünde yasal bir düzenleme öngörmektedir. YAVUZ / ACAR / ÖZEN, 2014, s. 374.  129     ve çatılı işyeri kira sözleşmelerinin sona erdirilmesine ilişkin olarak bildirim yoluyla sona erme ve tahliye davası yoluyla sona erme olmak üzere ikili ayrım yapılır. 1. Genel Hükümlere Göre Sona Erme   İşyeri kira sözleşmesi, öncelikle genel hükümlere göre sona erebilir. Gabin, irade sakatlığı (yanılma, aldatma ve korkutma), tarafların kira sözleşmesinin sona erdirilmesine ilişkin anlaşması (ikale), kusursuz ifa imkânsızlığı, kiraya veren ve kiracı sıfatlarının birleşmesi genel hükümlere göre sona erme halleridir. İlgili hukuki kurumun özelliklerine göre işyeri kira sözleşmesinin sona ermesi durumu söz konusu olacaktır.  2. Özel Hükümlere Göre Sona Erme   TBK de  kira  sözleşmesinin  sona  ermesine  ilişkin  olarak  özel  düzenleme yapılmıştır. Özel hükümlerde belirli süreli ve belirsiz süreli kira sözleşmelerinin sona ermesi rejimi ayrı ayrı düzenlenmiştir. Ayrıca konut ve çatılı işyeri kira sözleşmelerinin de sona ermesi yine özel olarak düzenlenmiştir. Küresel salgından etkilenen işyeri kira sözleşmesi, kiraya ilişkin genel hükümlere göre sona erdirilebilir. Eğer küresel salgından etkilenen işyeri bir çatılı işyeri ise konut  ve  çatılı işyeri kira sözleşmelerinin sona ermesine ilişkin özel rejim uygulama alanı bulacaktır. Kanun koyucu, kira sözleşmesinin sona ermesine ilişkin genel hükümler olan TBK m. 327-333 ün yanı sıra konut ve çatılı işyeri kira sözleşmeleri bakımından özel sona erme halleri öngörmüştür. Kira sözleşmesinin sona ermesine ilişkin genel hükümler, konut ve çatılı işyerleri bakımından düzenleme bulunmayan hallerde ve onlara aykırı olmadığı sürece uygulanabilir. Dolayısıyla çatılı işyeri kiralarına ilişkin sözleşmeler, bildirim ve dava yolu dışında, kira sözleşmesinin sona ermesine ilişkin genel hükümlere dayanılarak (TBK m. 327-333) sona erdirilebilir. Kira sözleşmesinin sona ermesine ilişkin  genel  hükümler  içerisinden  olağanüstü  fesih  yoluyla  sona  erme,  konumuz bakımından büyük önemi haizdir. Zira aşağıda açıklanacağı üzere, COVID-19 küresel                                                  18  Konut ve çatılı işyeri kira sözleşmelerine özgü sona erme sebepleri hakkında detaylı bilgi için bkz.  AYDOĞDU / KAHVECİ, 2021, s. 634 vd.; DOĞAN, 2011, b, s. 55 vd. 19  Örneğin, kiracının ölümü TBK m. 356 hükmünde konut ve çatılı işyeri kira sözleşmeleri bakımından özel olarak düzenlendiğinden TBK m. 333 uygulanamaz. 130     salgını işyeri kira sözleşmelerinde olağanüstü feshe başvurabilmek için önemli sebep teşkil edebilir.  a.  Kiraya İlişkin Genel Hükümlere Göre Sona Erme İşyeri kira sözleşmesi kiraya ilişkin genel hükümlere göre çeşitli şekillerde sona erebilir:  İlk  olarak,  işyeri  kira  sözleşmesi,  tarafların  sözleşme  hükümlerine  aykırı davranması nedeniyle sona erebilir. Kiracının kira bedeli ve yan giderleri ödemekteki temerrüdü  sebebiyle  (TBK  m.  315)  ya  da  kiracının  kiralananı  özenle  kullanma  ve komşulara saygı gösterme borcunu ihlal etmesi sebebiyle (TBK m. 316) kiraya verenin fesih hakkı bulunmaktadır. Ayrıca kiralananın ayıplı olması sebebiyle kiracının fesih imkânı  bulunmaktadır.    Önemli  ayıp  durumunda  ve  ayıbın  kiralananın  öngörülen kullanıma elverişliliğini ortadan kaldırması ya da önemli ölçüde engellemesi ve verilen sürede giderilmemesi hâlinde kiracı, sözleşmeyi feshedebilir (TBK m. 306). Kiracının temerrüdü başlıklı TBK m. 315 uyarınca, kiracı, kiralananın tesliminden sonra muaccel olan kira bedelini veya yan gideri ödeme borcunu ifa etmezse, kiraya veren kiracıya yazılı olarak bir süre verip, bu sürede de ifa etmeme durumunda, sözleşmeyi feshedeceğini bildirebilir. Kiracıya verilecek süre en az on gün, konut ve çatılı işyeri kiralarında ise en az otuz gündür. Bu süre, kiracıya yazılı bildirimin yapıldığı tarihi izleyen günden itibaren işlemeye başlar. İşyeri bir çatılı işyeri ise, kiracının kiralanana kasten ağır bir zarar vermesi, kiracıya verilecek sürenin yararsız olacağının anlaşılması veya kiracının bu yükümlülüğe aykırı davranışının  kiraya  veren  aynı  taşınmazda  oturan  kişiler  ile  komşular  bakımından çekilmez olması durumlarında kiraya veren,  yazılı bir bildirimle sözleşmeyi hemen feshedebilir. İkinci  olarak,  belirli  süreli  işyeri  kira  sözleşmeleri  sürenin  sona  ermesi  ile kendiliğinden sona erebilir.  TBK m. 327 uyarınca, açık veya örtülü biçimde bir süre belirlenmişse, işyeri kira sözleşmesi, bu sürenin sonunda kendiliğinden sona erer.  Öte                                                  20  TBK m. 316/3. 131     yandan TBK m. 327/2 uyarınca, taraflar, bu durumda, açık bir anlaşma olmaksızın kira ilişkisini sürdürürlerse, işyeri kira sözleşmesi belirsiz süreli sözleşmeye dönüşür. Üçüncü olarak, belirsiz süreli işyeri kira sözleşmeleri  fesih  bildirimi  ile sona erdirilebilir. Belirsiz süreli işyeri kira sözleşmelerinin fesih ile sona erdirilmesi sıkı kurallara  tabidir.  TBK  m.  328  uyarınca,  belirsiz  süreli  işyeri  kira  sözleşmelerinde taraflardan her biri, daha uzun bir fesih bildirim süresi veya başka bir fesih dönemi kararlaştırılmış olmadıkça, yasal fesih dönemlerine ve fesih bildirim sürelerine uyarak sözleşmeyi  feshedebilir.  Fesih  dönemlerinin  hesabında,  işyeri  kira  sözleşmesinin başlangıç tarihi esas alınır.  Olağan fesih, taraflardan herhangi birince tek taraflı bir irade beyanı ile belirsiz süreli sürekli borç ilişkisini sona erdirme imkânı; olağanüstü fesih ise sürekli borç ilişkisinin normal seyrinde olağan olmayan bir sebebin ortaya çıkması ile ilişkinin kural olarak derhal sonuç doğuracak şekilde sona erdirilmesi hakkıdır. Yöneltilmesi gerekli irade beyanı (kullanılma şekli) ve borç ilişkisini zaman içinde sınırlayarak sona erdirme (etkisi) açısından aynı olmakla beraber, görevleri açısından farklıdırlar. Olağan feshin geçerli olabilmesi için fesih dönemi ve fesih bildirim süresine uyulmalıdır.  Olağanüstü  fesih  sürekli  borç  ilişkisinin  normal  seyrinde  olağan  olmayan  bir sebebin ortaya çıkması ile ilişkinin kural olarak derhal sonuç doğuracak şekilde sona erdirilmesi hakkını ifade eder. Olağanüstü fesih, kural olarak bir fesih süresine veya fesih dönemine bağlanmaz çünkü çekilmez hale gelen ve üstelik sürekli nitelikteki borç ilişkisinden kurtulma ihtiyacı ve menfaati, muhatap için hukuki ilişkinin derhal sona                                                  21  TBK m. 328/2 uyarınca, sözleşmede veya kanunda belirtilen fesih dönemine veya bildirim süresine uyulmamışsa, bildirim bir sonraki fesih dönemi için geçerli olur.  Bu husus Yargıtay kararlarında kabul edilen bir husus olup Türk Borçlar Kanunu ile kanunlaşmıştır. İsabetli bir düzenleme olduğuna ilişkin açıklama için bkz. AKKANAT, Halil,  Kira Sözleşmesinin Sona Ermesi  Türk Borçlar Kanunu Sempozyumu, Makaleler-Tebliğler, (der. M. Murat İnceoğlu), On İki Levha Yayıncılık, İstanbul, 2012, s. 264. 22  Olağan fesihle, sürekli borç ilişkisi doğuran sözleşmenin tarafları sonsuza dek bağlamasının ve dolayısı ile  kişi  özgürlüğünün  kısıtlanması  önlenir.  DEMİRSATAN,  Barış,  Türk  Borçlar  Kanunu Çerçevesinde Sözleşmenin Haksız Olarak Sona Erdirilmesi, On İki Levha Yayıncılık, İstanbul, 2019, s. 230. 23  SELİÇİ, 1976, s. 112. 24  SELİÇİ, 1976, s. 112. 132     ermesi  halinde  katlanacağı  sıkıntılardan  üstün  tutulmuştur.  Bununla  beraber,  kira sözleşmesinin feshinde haklı sebeple feshin derhal etki göstermesine kanun koyucu tarafından getirilen istisna söz konusudur. Kira sözleşmesinin olağanüstü sebeple feshi, TBK de önemli sebepler, kiracının iflası ve kiracının ölümü başlıklarında düzenlenmiştir. İşyeri kira sözleşmesinin önemli sebeple olağanüstü feshi TBK m. 331 e göre mümkündür. Bu hükme göre, taraflardan her biri, kira ilişkisinin devamını kendisi için çekilmez  hâle  getiren  önemli  sebeplerin  varlığı  durumunda,  sözleşmeyi  yasal  fesih bildirim süresine uyarak her zaman feshedebilir. Hâkim, durum ve koşulları göz önünde tutarak, olağanüstü fesih bildiriminin parasal sonuçlarını karara bağlar. Böylece eski Borçlar Kanunu nda olduğu gibi fesheden taraf tam bir tazminata hükmedilmeyecektir. Hâkim, somut olayın koşullarını ve tarafların kusurunu nazara alarak tazminata gerek olup olmadığına TMK m. 4 te kendisine tanınan takdir yetkisine göre karar verecektir. Önemli sebeple olağanüstü feshe başvurabilmek için bir taraf için sözleşmenin devamını  çekilmez  kılan  önemli  bir  sebebin  ortaya  çıkması  gerekir.    Bu  durumda taraflardan biri için ilişkinin sürdürülmesini beklemek dürüstlük kurallarına aykırıdır. Çekilmezlik haline örnek olarak ekonomik durumun önemli ölçüde kötüleşmesi, ağır                                                  25  SELİÇİ, 1976, s. 157. Olağan fesihten farklı olarak, olağanüstü fesih- haklı nedenle fesih- sebebe bağlı yenilik doğuran bir haktır. Detaylı bilgi için bkz. DEMİRSATAN, 2019, s. 252 vd. 26  ALTINOK ORMANCI, Pınar, Sürekli Borç İlişkilerinin Haklı Sebeple Feshi, Vedat Kitapçılık, İstanbul, 2011, s. 215. 27  Önemli sebeple fesih (ya da haklı sebeple fesih) özel hükümlerde çeşitli sürekli borç ilişkilerinin sona erdirilmesine ilişkin bir yol olarak düzenlenmiş olup Türk Borçlar Kanunu nda genel hükümlerde sürekli sözleşmelerin haklı sebeple feshine yer verilmemiştir. Buna ilişkin eleştiri için bkz. BUZ, Vedat,  Borçların İfası ve İfa Edilmemesi , Türk Borçlar Kanunu Sempozyumu, Makaleler-Tebliğler, (der. M. Murat İnceoğlu), On İki Levha Yayıncılık, İstanbul, 2012, s. 111. Ayrıca TBK m. 331 de düzenlenen  fesih  hakkına  ilişkin  olarak,  tarafların  feshin  sonuç  doğurmasını  daha  kısa  sürelere bağlaması ya da derhal sonuç doğuracağını kararlaştırmalarının mümkün olduğuna ilişkin olarak bkz. ALTINOK ORMANCI, 2011, s. 216. Buna karşılık, yukarıda belirtildiği üzere, TBK m. 328-330 da düzenlenen fesih süreleri uzatılabilir olmakla beraber kısaltılamaz. 28  Kiracının kira sözleşmesini vaktinden evvel sona erdirmek istemesi halinde, hem kendisinin hem de kiraya verenin zarar görmeyeceği hukuki bir çözüm TBK m. 323 te düzenlenen kira ilişkisinin devridir. Buna ilişkin olarak detaylı açıklama için bkz. TOPUZ, Seçkin / CANBOLAT, Ferhat,  Kira İlişkisinin Devri - (Yeni) Türk Borçlar Kanununun İlgili 323 üncü maddesinin Değerlendirilmesi , Türkiye Barolar Birliği Dergisi, Yıl: 2011, Sayı: 95, s. 97-134. 29  ÜNAL, 2010, s. 1542. 133     hastalık,  ailenin  büyümesi  veya  eşin  ölümü  verilebilir.  Bir  nedenin  haklı  sebeple olağanüstü  feshe  dayanak  teşkil  edebilmesi  için  sözleşmenin  kurulduğu  sırada bilinmemesi öngörülmemesi ve olağanüstü nitelikte olması aranır. Açıklanacağı üzere, COVID-19 küresel salgını işyeri kira sözleşmelerinde olağanüstü feshe başvurabilmek için önemli sebep teşkil edebilir. Önemli sebeple feshe ilişkin olarak son çare olma prensibi söz konusudur. (Ultima Ratio/ Orantılılık) Sözleşmeyi ayakta tutma ilkesi uyarınca, sözleşme ihlalini bertaraf etmek  için  daha  yumuşak  bir  yola  başvurmak  mümkün  ise  haklı  sebeple  feshe başvurulamaz. Türk Borçlar Kanunu m. 138 de aşırı ifa güçlüğüne ilişkin hüküm getirilmiş olması karşısında TBK m. 331 in anlamsız hale geldiğini söylemek mümkün değildir, TBK m. 331  aşırı  ifa  güçlüğü  halinde  fesih  imkânını  teyit  eder  nitelikte  bir  hükümdür. Sözleşmelerin  ayakta  tutulması  ilkesi  gereğince  taraflar  sözleşmeyi  ayakta  tutmayı istiyorsa  önemli  sebebin  sona  ermeye  yönelik  değil,  sözleşmenin  içeriğini  yeniden düzenlenmeye yönelik kullanılması daha isabetlidir. Kanun bu madde ile sözleşmenin sona erdirilmesi yetkisini verdiğine göre  çoğun içinde azı da vardır  denilerek fesih yetkisi varsa uyarlamayı talep yetkisi de var denilebilir.  İşyeri kira sözleşmesinin olağanüstü sebeple feshine, önemli sebeple TBK m. 331 uyarınca feshin yanı sıra, kiracının iflası (TBK m. 332) ve kiracının ölümü (TBK m. 333) halinde de başvurulabilir. Kiracının  iflası  sebebiyle  olağanüstü  fesihle  işyeri  kira  sözleşmesinin  sona erdirilebilmesi için kiracının iflas etmiş olması, kiracının iflas ettiği sırada kira konusunun kiracıya teslim edilmiş olması, kiraya verenin işleyecek kira bedelleri için güvence talep etmesi  ve  bu  talebin  yerine  getirilebilmesi  için  kiracıya  uygun  süre  tanıması gerekmektedir. Bu süre içinde kendisine güvence verilmezse kiraya veren, sözleşmeyi herhangi  bir  fesih  bildirim  süresine  uymaksızın  hemen  feshedebilir.  Bu  hüküm  ifa                                                  30  ARAL / AYRANCI, 2021, s. 334; EREN, 2021, N. 1304. 31  EREN, 2021, N. 1305. 32  ALTINOK ORMANCI, 2011, s. 268; AYDIN, 2013, s. 240. 134     güçsüzlüğü  başlıklı  TBK  m.  98 in  özel  uygulama  alanıdır  ancak  kiracının  iflası olmaksızın ödemeden aczi halinde kiraya veren TBK m. 98 e dayanamaz. TBK m. 333 e göre, kiracının ölmesi durumunda mirasçıları, yasal fesih bildirim süresine uyarak en yakın fesih dönemi sonu için işyeri kira sözleşmesini feshedebilirler. Eski Borçlar Kanunu nda kiracının ölümü halinde kiraya verene de sözleşmeyi fesih hakkı  tanınmış  idi  ancak  Türk  Borçlar  Kanunu nda  bu  imkân  tanınmamıştır. Kanaatimizce  kira  sözleşmesinde  kiracının  şahsının  önemli  olması  nedeniyle  bu değişiklik  isabetsizdir.  Kiraya  verenin  ölümününse  işyeri  kira  sözleşmesine  etkisi bulunmamaktadır.  b.  Çatılı İşyeri Kiralarında Kira Sözleşmesinin Sona Ermesi İşyeri kira sözleşmesine konu işyerinin çatılı olması halinde, konut ve çatılı işyeri kira  sözleşmesinin  sona  erdirilmesine  ilişkin  TBK de  öngörülen  özel  sona  erdirme rejimine tabi olacak ve bu hükümler çerçevesinde sona erdirilebilecektir. Türk  Borçlar  Kanunu nun  kiraya  ilişkin  genel  hükümleri  tarafların  eşitliği prensibinden  hareket  etmekle  beraber,  konut  ve  çatılı  işyeri  kiralarına  ilişkin  özel hükümlerde kiracının korunması esasına dayalı şekilde hareket etmiştir. Konumuz işyeri kira  sözleşmeleri  olduğundan,  çatılı  işyeri  kira  sözleşmeleri  bakımından  açıklama yapılacaktır. Çatılı işyeri kira sözleşmelerinin sona erdirilebilmesi için fesih şarttır. TBK m. 348 uyarınca, konut ve çatılı işyeri kiralarında fesih bildiriminin geçerliliği, yazılı şekilde yapılmasına bağlıdır. Çatılı işyeri kira sözleşmelerinin sona erdirilmesine ilişkin olarak bildirim yoluyla sona erme ve tahliye davası yoluyla sona erme olmak üzere ikili ayrım yapılır. Çatılı işyeri kira sözleşmelerinin bildirim yoluyla sona erdirilmesi, sözleşmenin belirli süreli veya belirsiz süreli olmasına göre farklılık arz eder:                                                  33  Aynı yönde bkz. EREN, 2021, N. 1315; SELİÇİ, 1976, s. 173.  34  Aynı yönde bkz. DOĞAN, Murat,  6098 Sayılı TBK‘na Göre Konut ve Çatılı İşyeri Kiralarına İlişkin Hükümlerinin Değerlendirmesi , Marmara Üniversitesi Hukuk Fakültesi Hukuk Araştırmaları Dergisi, Özel Hukuk Sempozyumu Özel Sayısı, Prof. Dr. Cevdet Yavuz a Armağan, İstanbul, 2011, s. 518; AKKANAT, 2012, s. 266. 135     Belirli süreli çatılı işyeri kira sözleşmeleri, sürenin dolması ile sona ermez. Yazılı fesih bildirimi gerekir ve bu yazılı bildirim kira süresinin bitiminden en az on beş gün önce yapılmalıdır. TBK m. 347 ye göre, çatılı işyeri kiralarında kiracı, belirli süreli sözleşmelerin süresinin bitiminden en az onbeş gün önce bildirimde bulunmadıkça, sözleşme aynı koşullarla bir yıl için uzatılmış sayılır. Kiraya veren, sözleşme süresinin bitimine dayanarak sözleşmeyi sona erdiremez. Ancak, on yıllık uzama süresi sonunda kiraya veren, bu süreyi izleyen her uzama yılının bitiminden en az üç ay önce bildirimde bulunmak koşuluyla, herhangi bir sebep göstermeksizin sözleşmeye son verebilir. Belirsiz süreli çatılı işyeri kira sözleşmelerinin bildirim yoluyla sona erdirilmesine gelince, TBK m. 347/2 ye göre, kiracı her zaman, kiraya veren ise kiranın başlangıcından on  yıl  geçtikten  sonra,  genel  hükümlere  göre  fesih  bildirimiyle  sözleşmeyi  sona erdirebilir  TBK  m.  347/3   e  göre  ise,  genel  hükümlere  göre  fesih  hakkının kullanılabileceği durumlarda, kiraya veren veya kiracı çatılı işyeri kira sözleşmesini sona erdirebilir. Belirsiz süreli kira sözleşmelerinde sona ermeyi ve genel hükümlere göre sona ermeyi  yukarıda  açıkladığımızdan  burada  tekrar  detaya  girmiyoruz.  Burada  dikkat edilmesi gereken husus bu yola kiracının her zaman, kiraya vereninse ancak on yıl sonra başvurabileceğidir. Çatılı işyeri kira sözleşmelerinin sona erdirilmesine ilişkin bir başka hukuki imkan, sözleşmenin tahliye davası yoluyla sona erdirilmesidir. Tahliye davası, verilen kararın kesinleşmesi ile işyeri kira sözleşmesini sona erdirir. Dolayısı ile tahliye davası yenilik doğuran dava olup dava sonunda verilecek olumlu karar kurucu niteliktedir. Tahliye davası  açma  sebepleri  kanunda  belirtilenlerle  sınırlıdır.  Buna   dava  sebeplerinin                                                  35  Bu süre nispi emredici olup kiracı lehine kısaltılabilir hatta kaldırılabilir ancak uzatılamaz. EREN, 2021, N. 1384. Buna karşın, sürenin mutlak emredici nitelikte olduğu yönünde bkz. GÜMÜŞ, 2012, s. 316. 36  On yıllık uzama süresinin çok uzun olduğuna ilişkin eleştiri için bkz. ÖZDOĞAN / OYMAK, 2013, s. 532. Eren de bu sürenin uzun olduğunu, ilk fırsatta 5 yıla indirilmesini tavsiye etmektedir. EREN, 2021, N. 1387. 37  TBK m. 329 vd. 38  BURCUOĞLU, Haluk,  Konut ve Çatılı İşyeri Kira Sözleşmelerinde, Sözleşmeye Aykırılık Nedeniyle Fesih  ve  İade  İstemi  İle  İlgili  Yargıtay  Uygulamasının  Değerlendirilmesi ,  Yaşar  Üniversitesi Elektronik Dergisi, Prof. Dr. Aydın Zevkliler e Armağan, Cilt: 8, Özel Sayı, İzmir, 2013, s. 659. 136     sınırlılığı  ilkesi denir. Bu ilke TBK m. 354 te  Dava yoluyla kira sözleşmesinin sona erdirilmesine ilişkin hükümler, kiracı aleyhine değiştirilemez  şeklinde ifade olunmuştur. Tahliye sebepleri kiraya verenden ya da kiracıdan kaynaklanabilir. Çatılı işyeri kira sözleşmeleri bakımından kiraya verenden kaynaklanan tahliye sebepleri kısaca kiraya verenin belirli kişilere ilişkin işyeri ihtiyacı, yeni malikin ihtiyacı ve kiralananın yeniden inşa ve imarıdır. Çatılı işyeri kira sözleşmeleri bakımından kiracıdan kaynaklanan tahliye sebepleri ise kiracının yazılı tahliye taahhüdü, iki haklı ihtar sebebiyle tahliye ve kiracının veya birlikte yaşadığı eşinin aynı ilçe veya belde belediye sınırları içinde oturmaya elverişli bir konutunun bulunmasıdır.   II. KÜRESEL  SALGININ  İŞYERİ  KİRA  SÖZLEŞMELERİNE  ETKİSİNE İLİŞKİN GÖRÜŞLER   İçişleri  Bakanlığı nın  15.03.2020  tarihli   COVID-19  Tedbirleri   başlıklı  Ek Genelgesi ile birçok işyerinin faaliyeti tüm ülkede küresel salgının yayılmasını önlemek amacıyla durdurulmuştur.  Mart 2020 den bu yana idare, küresel salgınla mücadele etmek üzere çeşitli tedbirler almakta ve yer yer bu tedbirleri gevşetmektedir. İdare tarafından faaliyetleri  geçici  süreyle  durdurulan  işyerleri  için  akdedilen  kira  sözleşmelerinin akıbetinin ne olacağı doktrinde tartışmalıdır: A.  Kiralananda Ayıp Bulunduğu Görüşü ve Değerlendirilmesi Bir  görüşe  göre,  İçişleri  Bakanlığı  Genelgesi  kiraya  verenin  kiralananı sözleşmeye  uygun  şekilde  teslim  ve  sözleşme  süresince  kullanıma  uygun  şekilde                                                  39  TBK m. 352. Detaylı bilgi için bkz. İPEK, Eyüp,  6098 Sayılı Türk Borçlar Kanunu İle Konut ve Çatılı İşyeri Kiralarında Tahliye Sebeplerine İlişkin Getirilen Yenilikler , Türkiye Barolar Birliği Dergisi, Yıl: 2012, Sayı:102, s. 59-92; AYDOĞDU / KAHVECİ, 2021, s. 672 vd.; ÖZTÜRK, 2017, s. 1553. 40  CUMALIOĞLU, Emre,  Covid-19 (Yeni Korona Virüs) Pandemisinin Kira Sözleşmelerine Etkileri , COVID-19 Salgınının Hukuki Boyutu, (der. Prof. Dr. Muhammet Özekes), İstanbul, 2020, On İki Levha  Yayıncılık,  s.  356;  İLERİ,  Çiğdem,   Alman  Hukuku  Uygulamaları  Işığında  Covid-19 Önlemlerinin  İşyeri  Kira  Sözleşmeleri  Bakımından  Sonuçları ,  Marmara  Üniversitesi  Hukuk Fakültesi Hukuk Araştırmaları Dergisi, Yıl: 2021, Cilt: 27, Sayı: 1, s. 847; ÖZDEMİR, 2020, s. 1166; DAŞLI, Engin,  COVİD-19 Salgını Bağlamında AVM Kiraları ve Ekonomik Ayıp , Lexpera Blog 2020. https://blog.lexpera.com.tr/covid-19-salgini-baglaminda-avm-kiralari-ve-ekonomik-ayip/ (erişim tarihi 07.02.2022). 137     bulundurma  borcu  bakımından  ayıba  sebebiyet  vermiştir  ve  kiraya  veren  ayıptan sorumluluk hükümleri uyarınca sorumlu olacaktır. Görüş sahipleri arasında bu durumun hukuki ayıp teşkil ettiğini kabul eden yazarlar bulunduğu gibi ekonomik ayıp teşkil ettiğini kabul eden de vardır.  Hukuki ayıp bulunduğunu savunan yazarlar arasında kiracının başvurabileceği hukuki çareler bakımından da görüş ayrılığı bulunmaktadır. Bu noktada kiracının ayıp nedeniyle kira bedelinde indirim ya da önemli ayıp nedeniyle sözleşmenin feshini talep edebileceği savunulduğu gibi ayıplı ifanın kiraya verenin temerrüdüne sebep olacağı ve kiracının buna dayanarak sözleşmeden dönebileceği de savunulmaktadır.  Küresel  salgının  ayrıca  alışveriş  merkezlerinde  yer  alan  işyerleri  bakımından ekonomik ayıba sebebiyet verdiği görüşü de dile getirilmiştir.  Hukuki ayıp, doktrinde kira konusu malın kullanılmasına bir hukuk kuralı veya yargı kararının engel olması, kira konusu malın kullanımının elverişsiz hale gelmesi şeklinde tanımlanmaktadır. Ekonomik ayıbın ise, doktrinde bir işyerinde kiraya veren tarafından bildirilen ve özellikle vaat edilen iş hacminin sağlanamadığı ve kar elde edilemediği durumları ifade ettiği kabul edilmektedir. Kanaatimizce, küresel salgının etkisiyle işyerlerinin kapanması halinde kiralananın niteliğinde herhangi bir eksiklik veya değişiklik bulunmadığından dolayı ayıptan söz                                                  41  CUMALIOĞLU, 2020, a, s. 356; ÖZDEMİR, 2020, s. 1166. 42  DAŞLI, 2020. 43  Ayıp nedeniyle indirim görüşü hakkında detaylı açıklama için bkz. İLERİ, 2021, s. 847. 44  CUMALIOĞLU, 2020, a, s. 356.  Öte yandan yazara göre, kiralananda Genelge ile durdurulan faaliyet yürütülüyorsa ve bu faaliyet sözleşmenin temeliyse bu durumda amaç bozulduğundan ve hukukumuzda amacın bozulmasına  yönelik bir düzenleme olmadığından imkânsızlık hükümleri uygulanacaktır. CUMALIOĞLU, 2020, a, s. 358. 45  ÖZDEMİR, 2020, s. 1166.  46  DAŞLI, 2020. 47  GÜMÜŞ, Mustafa Alper, 6098 Sayılı Türk Borçlar Kanunu na Göre Borçlar Hukuku Özel Hükümler Cilt-1, 3. Bası, Vedat Kitapçılık, İstanbul 2013, s. 262; ZEVKLİLER / GÖKYAYLA, 2020, s. 275. Satış sözleşmesinde benzer yönde hukuki ayıp tanımı için bkz. KILIÇOĞLU, 2021, s. 76. 48  EREN, 2015, s. 330. 138     edilemez. Zira küresel salgın nedeniyle ortaya çıkan etki, bizzat işyeri kira sözleşmesine konu olan  işyeri ne ilişkin değildir; bilakis işyerinde icra edilen işe, faaliyete ilişkindir. Bu sebeple kira sözleşmesine konu işyerinden kaynaklanan bir hukuki ve ekonomik ayıptan söz etmek mümkün değildir. Ayrıca edimin ifasının ayıplı olduğu durumlarda kullanılabilecek haklar TBK m. 305 vd. da düzenlenmiştir. Temerrüt ise farklı bir hukuki kurumdur. Ayıplı bir ifa durumunda temerrütten ve onun hukuki sonuçlarından söz etmek çelişki oluşturur.  B.  İmkânsızlık Görüşü ve Değerlendirilmesi Bir diğer görüşe göre ise, küresel salgın nedeniyle idare tarafından faaliyetleri durdurulan işyerleri bakımından geçici ya da sürekli imkânsızlık söz konusu olabilir. İmkânsızlığın bulunduğunu kabul eden görüş sahiplerinden bir kısmına göre, idare tarafından faaliyetleri durdurulan işyerlerine ilişkin olarak akdedilen kira sözleşmeleri bakımından geçici ifa imkânsızlığı söz konusu olur. Geçici ifa imkânsızlığının, tüm işyerleri bakımından uygulanıp uygulanmayacağı konusunda görüş sahipleri arasında ayrılık bulunmaktadır.                                                   49  Aynı  yönde  bkz.  BİLGİN  YÜCE,  Melek,   Koronavirüs  Salgını  Nedeniyle  Hükümet  Kararıyla Kapatılan İşyerlerinin Kira Sözleşmelerinin Akıbetinin Değerlendirilmesi , COVID-19 Salgınının Hukuki Boyutu, (der. Prof. Dr. Muhammet Özekes), On İki Levha Yayıncılık, İstanbul, 2020, s. 436; GÜNDOĞDU, Fatih / URAL, Nihal,  Koronavirüs (Covid 19) Tedbirlerinin Kira Sözleşmelerine Etkisi , COVID-19 Salgınının Hukuki Boyutu, (der. Prof. Dr. Muhammet Özekes), On İki Levha Yayıncılık, İstanbul, 2020, s. 373; MAKARACI BAŞAK, Aslı / ÖKTEM ÇEVİK, Seda / YÖRÜK, Işılay,  Korona Virüsün İşyeri Kira Sözleşmelerine Etkisi , COVID-19 Salgınının Hukuki Boyutu, (der. Prof. Dr. Muhammet Özekes), On İki Levha Yayıncılık, İstanbul, 2020, s. 396. 50  BAYSAL,  Başak  /  UYANIK,  Murat  /  YAVUZ,  M.  Selim,   Koronavirüs  2019  (Covid-19)  ve Sözleşmeler , COVID-19 Salgınının Hukuki Boyutu, (der. Prof. Dr. Muhammet Özekes), On İki Levha Yayıncılık, İstanbul, 2020, s. 276; ETAN, Aslı / MELENGİÇ, İrem,  COVİD-19 Salgınının Kira ve Eser Sözleşmeleri Üzerindeki Etkilerinin Değerlendirilmesi , Adalet Dergisi, Yıl: 2020/1, Sayı: 64, s.  197;  ÖZER,  Tolga,   Covid-19  Salgınının  İş  Yeri  Kiralarında  Kiracının  Kira  Bedelini Ödeme Borcuna Etkisi , COVID-19 Salgınının Hukuki Boyutu, (der. Prof. Dr. Muhammet Özekes), On İki Levha Yayıncılık, İstanbul, 2020, s. 454; YILDIRIM, Abdülkerim, Koronavirüs Krizinin Özel Hukuk Sözleşmelerine Etkisi , Terazi Hukuk Dergisi, Yıl: 2020, Cilt: 15, Sayı; 166, s. 990; BİLGİN YÜCE, 2020, s. 429; GÜNDOĞDU / URAL, 2020, s. 372; MAKARACI BAŞAK / ÖKTEM ÇEVİK / YÖRÜK, 2020, s. 397; ÖZDEMİR, 2020, s. 1163. 51  BAYSAL / UYANIK / YAVUZ, 2020, s. 276; BİLGİN YÜCE, 2020, s. 429; GÜNDOĞDU / URAL, 2020, s. 372; MAKARACI BAŞAK / ÖKTEM ÇEVİK / YÖRÜK, 2020, s. 397; ÖZDEMİR, 2020, s. 1163; ÖZER, 2020, s. 454; YILDIRIM, 2020, s. 990. 139     Geçici imkânsızlığın hukuki sonucunun ne olacağı, kira sözleşmesine etkisi görüş sahipleri arasında tartışmalıdır. Zira geçici imkânsızlık kavramı ve hukuki sonuçları konusunda  TBK de  bir  düzenleme  bulunmamaktadır.  Bir  görüş,  geçici  ifa imkânsızlığının, borcu sona erdirmeyeceğini, bu noktada kural olarak borçlu temerrüdüne ilişkin hükümlerin uygulanması gerektiğini kabul etmektedir. Bu durumda, kanunda ya da sözleşmede açık hüküm bulunmadıkça ifa zamanı kendiliğinden ertelenmez. Borçlu temerrüdünün kusura bağlı olmayan sonuçları doğar ve dolayısıyla alacaklı sözleşmeden dönebilir ya da sürekli borç ilişkilerinde sözleşmeyi feshedebilir.  Geçici imkânsızlığın hukuki sonucuna ilişkin olarak bir diğer görüş ise, geçici imkânsızlık halinde, ifa zamanının imkânsızlığın ortadan kalkmasına kadar ertelenmesi gerektiğini kabul eder. Buna göre, sözleşmelerde karşılıklı borçlar askıya alınarak tarafların borcun ifasını talep hakkı ertelenir. Yargıtay Hukuk Genel  Kurulu  geçici imkansızlığı  başka  bir  bağlamda  değerlendirdiği  kararında,  geçici  imkânsızlık durumunda  akde tahammül süresi  denilen geçici bir süre boyunca ifayı engelleyen imkânsızlık  halinin  ortadan  kalkmasının  beklenmesi  gerektiğini  kabul  etmiştir. Yargıtay ın  geçici  imkansızlığın  sonucuna  ilişkin  bu  yaklaşımının  kabul  edilmesi gerektiğini savunan ikinci görüş sahiplerine göre, COVID-19 küresel salgını nedeniyle idare tarafından faaliyetleri durdurulan işyerleri bakımından kiraya verenin kiralananı kullanıma  elverişli  durumda  bulundurma  borcunun  ifası  geçici  süreyle  imkânsız olduğundan bu dönemde kiracının da kira bedelini ödeme borcu söz konusu olmaz. Kiracının kira bedeli ödeme borcu imkânsızlığın ortadan kalktığı ana kadar ertelenecektir. Kanaatimizce, kiraya verenin kullandırma borcu açısından küresel salgın dönemi için imkânsızlık doğduğunu söylemek isabetli değildir. Zira kiraya veren edimini ifa                                                  52  ÖZÇELİK,  Ş.  Barış,   Covid-19  Salgını  Çerçevesinde  Alınan  Önlemlerin  Sözleşme Hukuku ve Mücbir Sebep Kavramı Açısından Değerlendirilmesi , COVID-19 Salgınının Hukuki Boyutu, (der. Prof. Dr. Muhammet Özekes), On İki Levha Yayıncılık, İstanbul, 2020; YÜCEL, Özge,  COVID 19 Salgınının Borç İlişkilerine Hukuksal Etkileri , Terazi Hukuk Dergisi, Yıl: 2020, Cilt: 15, Sayı; 166, s. 1194. 53  ÖZÇELİK, 2020, s. 286. 54  ETAN / MELENGİÇ, 2020, s. 197; MAKARACI BAŞAK / ÖKTEM ÇEVİK / YÖRÜK, 2020, s. 398; YILDIRIM, 2020, s. 989. 55  YHGK, E. 2010/193, K. 2010/235, T. 28.04.2010. Karar için bkz. www.lexpera.com.tr 140     edebilecek durumda ve aynı zamanda ifa etmeye de devam etmektedir. Kiraya verenin kullandırma borcunu ifa etmesine engel olan bir durum söz konusu değildir. Örneğin, tekstil ürünleri satan bir mağazaya ilişkin işyeri kira sözleşmesinde, kiracı kira konusu mağazaya giriş çıkış yapabilmekte, bu işyerinde kiracıya ait olan ürünler sergilenmeye ve aynı  zamanda  depo  olarak  kullanılmaya  devam  etmektedir.  Hatta  online  alışveriş sistemine  geçen  sektörler,  işyeri  kira  sözleşmesine  konu  mağazaları  işyeri  olarak kullanmaya ve bu işyerlerinde yer alan ürünleri internet üzerinden pazarlamaya devam edebilmektedir. Dolayısıyla, küresel salgının ve bu sebeple alınan tedbirler nedeniyle işyerinin kiracı tarafından kullanılamaması değil; işyerinde yürütülen işin, faaliyetin kendisinin icra edilememesi veya sınırlı şekilde icra edilebilmesi söz konusudur. Ayrıca geçici imkânsızlık görüşünü savunan bazı yazarlar hem sözleşmenin askıya alınacağını ve kira bedeli borcunun askıda olan dönem için doğmayacağını hem de kira bedelinde uyarlamaya gidilerek indirim talep edileceğini kabul etmektedir ki, bu da çelişkili bir durum oluşturur.  İmkânsızlığın hukuki sonucuna yönelik bir başka görüş, geçici imkânsızlığa yol açan sebebin ne zaman ortadan kalkacağı belli değilse sürekli imkânsızlık bulunduğunu kabul etmektedir. Buna göre, ifa engelinin ne zaman ortadan kalkacağı öngörülebiliyorsa geçici; öngörülemiyorsa sürekli imkânsızlık vardır. Gerçekten de, kira sözleşmesinin süresi ve amacına bakılarak küresel salgının  yarattığı hukuki ve fiili durumun kira sözleşmesinden beklenen menfaati tamamen ortadan kaldırdığı sonucuna ulaşılmaktaysa ve dolayısıyla ifanın makul bir sürede gerçekleşmeyeceği öngörülmekteyse bu takdirde genişletilmiş bir sonuç olarak borç ilişkisinin ve borçların ifa imkânsızlığına bağlı olarak sona erdiğinin kabul edilmesi gerekir.  Bir fuar organizasyonu için stant kiralanması ve bu organizasyonun ileri bir tarihe ertelenmemek üzere iptal edilmesinde örneğinde olduğu üzere bazı somut sözleşmeler bakımından küresel salgın nedeniyle sürekli imkânsızlık                                                  56  GÜNDOĞDU / URAL, 2020, s. 372; YILDIRIM, 2020, s. 989. 57  BİLGİN YÜCE, 2020, s. 427; YÜCEL, 2020, s. 1195. Kırca/Özdemir e göre, ancak mutlak kesin vadeli kira sözleşmeleri bakımından imkânsızlık söz konusu olabilir. KIRCA, Çiğdem / ÖZDEMİR, Eren,  Pandeminin İşyeri Kira Sözleşmelerine İfasına Etkisi , Pandeminin (COVID-19 un) Sözleşmelerin İfasına Etkisi, (der. Prof. Dr. Çiğdem Kırca / Doç. Dr. F. Tülay Karakaş), Yetkin Yayınevi, Ankara, 2021, s. 121. 141     söz konusu olabilir. Somut sözleşme özelinde küresel salgın üzerine alınan tedbir nedeniyle sürekli imkansızlığın söz konusu olması imkân dahilindeyse de, işyeri kira sözleşmeleri  esas  itibariyle  süreklilik  unsuru  barındırması,  küresel  salgın  nedeniyle tedbirlerin  geçici  nitelikte  olması  ve  küresel  salgının  ticari  hayat  üzerindeki  etkisi değişkenlik göstermesinden dolayı küresel salgının işyeri kira sözleşmelerinde sürekli imkânsızlığa sebebiyet vermeyeceği değerlendirmesi yapılabilir. C.  Mücbir Sebep Görüşü ve Değerlendirilmesi İdare tarafından faaliyetleri geçici süreyle durdurulan işyerleri için akdedilen kira sözleşmelerinin akıbetinin ne olacağı konusunda doktrindeki bir başka yaklaşım, mücbir sebebin bulunduğunu kabul eder. Mücbir sebep, borçlunun faaliyet ve işletmesi dışında meydana gelen (harici), genel bir davranış kuralının ya da borcun ihlaline kaçınılmaz ve mutlak şekilde neden olan, öngörülmesi ve karşı konulması mümkün olmayan olağanüstü bir  olaydır.  Doktrinde  COVID-19  küresel  salgını  mücbir  sebep  olarak nitelendirilmektedir. Öte yandan salgın, genellikle başlı başına sözleşmenin ifasını engelleyen olay değildir. Bu yaklaşım uyarınca, salgın neticesinde anılan işyerlerinin kapatılması, toplantı düzenleme yasağı, seyahat yasağı, sokağa çıkma yasağı, karantina gibi tedbirler hukuki imkânsızlık suretiyle borcun sona ermesine sebebiyet verebileceği gibi borcun hiç, zamanında ya da gereği gibi ifa edilmemesine de sebebiyet verebilir.  Kanaatimizce,  COVID-19  küresel  salgınının  kendisi  ya  da  küresel  salgının sebebiyet verdiği durumlar, somut sözleşme bakımından mücbir sebep teşkil edebilir.  Bu durumda ortaya çıkan mücbir sebebin hangi hukuki sonuca yol açtığının somut sözleşme bakımından incelenmesi gerekir. Nitekim küresel salgının işyerin kira sözleşmelerine                                                  58  Örnek için bkz. BİLGİN YÜCE, 2020, s. 417. 59  OĞUZ, Arzu,  COVID 19, Mücbir Sebep ve Sözleşmelere Etkisi , Terazi Hukuk Dergisi, Yıl: 2020, Cilt: 15, Sayı: 166; ÖZÇELİK, 2020, s. 283.  60  KAYIŞ, Ferhat,  Koronavirüs (Covı̇d-19) Salgınının Konut ve Çatılı İş Yerleri Kiralarına Etkileri Üzerine Düşünceler , Avrasya Sosyal ve Ekonomi Araştırmaları Dergisi, Yıl: 2020, Cilt: 7, Sayı: 4, s. 71; ŞEN, Elif,  COVID-19 ve İfa İmkansızlığı , Bir Küresel Salgın ve Hukuk, (der. Doç. Dr. Murat Batı / Dr. Öğr. Üyesi Sezai Çağlayan), Seçkin Yayıncılık, Ankara 2021, s. 446; ETAN / MELENGİÇ, 2020, s. 177; OĞUZ, 2020, s. 1277; ÖZDEMİR, 2020, s. 1157. 61  ÖZÇELİK, 2020, s. 284. 142     etkisine ilişkin yapacağımız değerlendirmede bu salgının mücbir sebep teşkil edebileceği ve bunun hukuki sonuçlarının ne olması gerektiği ayrıntılı bir şekilde ortaya konulacaktır. D.  Kira  Sözleşmesinin  Önemli  Nedenle  Feshi  Görüşü  ve Değerlendirilmesi Doktrinde  bir  başka  yaklaşım,  COVID-19  küresel  salgınının  kira  ilişkisinin devamını  taraflar  için  çekilmez  hale  getiren  önemli  bir  sebep  olduğunu  kabul etmektedir. Bu nedenle kiracı, olağanüstü fesih yoluna başvurabilir.  Küresel salgın ve bu sebeple alınan tedbirler, kira sözleşmesini taraflar ve özellikle kiracı bakımından çekilmez hale getirebilir. Bu durumda başvurulabilecek hukuki yol, kira sözleşmesinin önemli nedenle feshi, sona erdirilmesidir. Ancak kiracının sözleşme ilişkisini sona erdirmeksizin sözleşmeyi ayakta tutarak sadece küresel salgının devam ettiği dönem için hukuki çare aradığı bir durumda, önemli nedenle fesih yaklaşımı tek başına çözüm sunmaktan uzaktır. Biz de, bu görüşümüzü oluştururken diğer hukuki imkanların yanı sıra önemli nedenle fesih imkanına da yer vereceğiz. E.  Kira Sözleşmesinin Uyarlanması Görüşü ve Değerlendirilmesi Doktrinde ifade edilen COVID-19 küresel salgını nedeniyle başvurulabilecek bir diğer hukuki çare ise sözleşmenin uyarlanmasıdır. Bu görüş de yerinde olmakla birlikte uyarlamanın hangi hukuki temelde olacağı ve ne şekilde yapılacağı önem taşır; ki, biz de sonraki başlık altında bu konuyu inceleyeceğiz.   III. KÜRESEL SALGININ İŞYERİ KİRA SÖZLEŞMELERİNE ETKİSİNİN DEĞERLENDİRİLMESİ                                                  62  ÖZÇELİK, 2020, s. 1162.  63  ARAT, Ayşe,  Küresel Salgının İşyeri Kiralarına Etkisi ve Çözüm Önerileri , COVID-19 Salgınının Hukuki Boyutu, (der. Prof. Dr. Muhammet Özekes), On İki Levha Yayıncılık, İstanbul, 2020, s. 443; KARACAN ÇETİN, Hatice,  Türkiye'de ve Kara Avrupası Hukuk Sistemini Benimseyen Diğer Ülkelerde Covid–19 Salgını Çerçevesinde Alınan Tedbirlerin Borçlar Hukuku Alanında Sözleşmeler Üzerindeki Hukuki Etkileri , Bir Küresel Salgın ve Hukuk, (der. Doç. Dr. Murat Batı / Dr. Öğr. Üyesi Sezai Çağlayan), Seçkin Yayıncılık, Ankara, 2021, s. 539; BAYSAL / UYANIK / YAVUZ, 2020, s. 280; ETAN / MELENGİÇ, 2020, s. 199; GÜNDOĞDU / URAL, 2020, s. 377; İLERİ, 2021, s. 847; KIRCA / ÖZDEMİR, 2021, s. 128; MAKARACI BAŞAK / ÖKTEM ÇEVİK / YÖRÜK, 2020, s. 402; ÖZDEMİR, 2020, s. 1166; ŞEN, 2021, s. 448; YILDIRIM, 2020, s. 991; YÜCEL, 2020, s. 1200. 143     COVID-19 küresel salgınının işyeri kira sözleşmelerine etkisini tespit etmek için öncelikle  iki  hususun  belirlenmesine  ihtiyaç  vardır:  İlk  olarak  COVID-19  küresel salgınının hukuki nitelendirilmesi yapılmalı ardından idare tarafından işyerlerine ilişkin alınan tedbirler değerlendirilmelidir. A.  Küresel Salgının Hukuki Bakımdan Nitelendirilmesi COVID-19  küresel  salgınının  hukuki  nitelendirilmesi  yapılması  bu  durumun hukuki sonuçlarının belirlenmesi açısından önemlidir. Pandemi, dünyada birden fazla ülkede veya kıtada, çok geniş bir alanda yayılan ve etkisini gösteren salgın hastalıklara verilen genel isimdir. Buna göre, burada bir küresel salgın söz konusudur. İlk kez 31.12.2019 tarihinde Çin Halk Cumhuriyeti nin Wuhan kentinde duyurulan COVID-19 virüs (Koronavirüs)65 küresel salgını, Dünya Sağlık Örgütü tarafından 11.03.2020 de  pandemi  olarak ilan edilmiştir. Türkiye de ilk COVID-19 vakası Sağlık Bakanı tarafından 11 Mart 2020 de kamuoyuna duyurularak küresel salgına ilişkin olarak zorunlu ve öneri niteliğinde tedbirler ilan edilmiştir. Somut işyeri kira sözleşmesi özelinde, COVID-19 küresel salgını, kiracının faaliyet ve işletmesi dışında meydana gelen (harici), genel bir davranış kuralının ya da borcun ihlaline kaçınılmaz ve mutlak şekilde neden olan, öngörülmesi ve karşı konulması mümkün olmayan olağanüstü bir olay olduğundan mücbir sebep teşkil edebilir.68. B.  İdare Tarafından İşyerlerine İlişkin Alınan Tedbirler ve Önemi                                                  64  https://www.cnnturk.com/saglik/pandemi-nedir-dsonun-pandemic-aciklamasi-ne-demek (erişim tarihi 07.02.2022). 65  https://www.who.int/docs/default-source/coronaviruse/situation-reports/20200121-sitrep-1-2019ncov.pdf?sfvrsn=20ac_4 (erişim tarihi 07.02.2022). 66  https://www.who.int/dg/speeches/detail/who-director-general-s-opening-remarks-at-the-mediabriefing-on-covid-19---11-march-2020. (erişim tarihi 07.02.2022). 67  https://www.aa.com.tr/tr/koronavirus/saglik-bakani-koca-turkiyede-ilk-koronavirus-vakasiningoruldugunu-acikladi/1761466 (erişim tarihi 07.02.2022). 68  Aynı yönde bkz. ETAN / MELENGİÇ, 2020, s. 177; KAYIŞ, 2020, s. 71; OĞUZ, 2020, s. 1277; ÖZDEMİR, 2020, s. 1157; ŞEN, 2021, s. 446. COVID-19 küresel salgınının mücbir sebep teşkil ettiği Hazine ve Maliye Bakanlığı tarafından yayımlanan 518 Sıra No.lu Vergi Usul Kanunu genel tebliğinde de kabul edilmiştir. Ayrıca 4735 sayılı Kamu İhale Sözleşmeleri Kanunu m. 10/1-c ve 6491 sayılı Türk Petrol Kanunu m. 16/1-ç de, salgın hastalıklar mücbir sebep olarak kabul edilmiştir.  144     Ülkemizde küresel salgının yayılmasını önlemek amacıyla İçişleri Bakanlığı nın 15.03.2020 tarihli  COVID-19 Tedbirleri  başlıklı Ek Genelgesiyle,  tiyatro, sinema, gösteri merkezi, konser salonu, nişan/düğün salonu, çalgılı/müzikli lokanta/kafe, gazino, birahane, taverna, kahvehane, kıraathane, kafeterya, kır bahçesi, nargile salonu, nargile kafe, internet salonu, internet kafe, her türlü oyun salonları, her türlü kapalı çocuk oyun alanları (AVM ve lokanta içindekiler dahil), çay bahçesi, dernek lokalleri, lunapark, yüzme  havuzu,  hamam,  sauna,  kaplıca,  masaj  salonu,  SPA  ve  spor  merkezlerinin bulunduğu  birçok  işyerinin  faaliyeti  durdurulmuştur.  69  Genelge  çerçevesinde  bu işyerlerinin faaliyetleri durdurulmuş ve faaliyetlere kademeli ve belirli önlemleri almak kaydıyla daha sonraki süreçte izin verilmiştir. Böylece idare, olağan olmayan bir durum karşısında küresel salgın ile mücadele bağlamında bazı işyerlerinin faaliyetlerini geçici süreyle durdurmuş, bazı işyerlerinin faaliyetlerini ise süre ya da müşteri sayısı gibi yönlerden kısıtlamıştır.  İdare tarafından işyerlerine ilişkin alınan tedbirlerin önemi, tedbirler kapsamındaki bir faaliyet alanının küresel salgın sebebiyle ortaya çıkan olağanüstü durumdan doğrudan etkilendiğinin ispatında kendini gösterir. Bu durumda faaliyeti durdurulan veya kısıtlanan işyerinde kiracı olan bir kimse, küresel salgından doğrudan etkilendiğini ayrıca ispat etmek zorunda kalmayacaktır. Buna karşılık, idare tarafından alınan tedbirler kapsamında yer almayan işyerinde kiracı olan bir kimse de burada açıklanan hukuki imkânlardan yararlanabilir.  Zira  hem  sokağa  çıkma  kısıtlamaları  hem  de  vatandaşların  tercihleri neticesinde  kiracının  işleri  durma  noktasına  gelmiş  ve  kira  bedelini  ödemesi  aşırı derecede güçleşmiş olabilir. Bu durumda bu tür bir işyerindeki kiracının ayrıca küresel salgından olumsuz etkilendiğini ispat etmesi gerekir.   IV. KÜRESEL  SALGININ  İŞYERİ  KİRA  SÖZLEŞMELERİNE  ETKİSİ SEBEBİYLE KİRACININ SAHİP OLDUĞU HUKUKİ İMKÂNLAR A.  Genel Olarak                                                  69  https://www.icisleri.gov.tr/81-il-valiligine-koronavirus-tedbirleri-konulu-ek-genelge-gonderildi  (erişim tarihi 07.02.2022). 145     Küresel salgının işyeri kira sözleşmelerine etkisi sebebiyle kiracının sahip olduğu hukuki  imkânları  belirlemek  için  öncelikle  işyeri  kira  sözleşmesine  uygulanacak hükümlerin ve sırasının belirlenmesi gerekir. Kanun koyucu, kira sözleşmesinin sona ermesine ilişkin genel hükümler olan TBK m. 327-333 ün yanı sıra konut ve çatılı işyeri kira sözleşmeleri bakımından özel sona erme halleri öngörmüştür. Kanaatimizce kira sözleşmesinin sona ermesine ilişkin genel hükümler, konut ve çatılı işyerleri bakımından düzenleme bulunmayan hallerde ve onlara aykırı olmadığı sürece uygulanabilir zira kira sözleşmesinin  sona  ermesine  ilişkin  genel  nitelikteki  hükümlerin  uygulanmasını sınırlandıran herhangi bir özel düzenleme bulunmamaktadır. Dolayısıyla konut ve işyeri kiralarına ilişkin sözleşmeler, bildirim ve dava yolu dışında, kira sözleşmesinin sona ermesine ilişkin genel hükümlere dayanılarak (TBK m. 327-333) sona erdirilebilir. Buna göre, (çatılı) işyeri kira sözleşmelerine uygulanacak hükümler öncelikle,  Konut ve Çatılı İşyeri Kiraları  başlıklı TBK Dördüncü Bölüm İkinci Ayrımda yer alan TBK m. 339- m.356; ardından, buradaki düzenlemelere aykırı olmamak kaydıyla kira sözleşmesine ilişkin genel hükümler olan  (Kira Sözleşmesi) Genel Hükümler  başlıklı TBK Dördüncü Bölüm Birinci Ayrımda yer alan TBK m. 299-m.338, daha sonra ise borçlar hukukuna ilişkin genel nitelikteki hükümlerdir. COVID-19  küresel  salgınının  işyeri  kira  sözleşmelerine  etkisine  gelince,  bu hususun belirlenmesi bakımından kiracının küresel salgından etkilenme durumuna göre kira sözleşmesini devam ettirmeyi isteyip istememesine göre bir değerlendirme yapmak gerekir. B.  Kiracının Kira Sözleşmesini Sona Erdirmek İstemesi Halinde Sahip Olduğu Hukuki İmkânlar Kiracı mevcut hal ve şartlar altında kira ilişkisini devam ettirmek istemiyor, yani sözleşmeyi sona erdirmek istiyorsa işyeri sözleşmesinin belirli ya da belirsiz süreli olmasına göre fesih hakkını ya da önemli sebeple olağanüstü fesih hakkını kullanabilir.  1. Belirli Süreli İşyeri Kira Sözleşmelerinde Fesih Hakkı 146     Belirli süreli kira sözleşmeleri bakımından kiracı, TBK m 347/1 e istinaden sürenin bitiminden en az on beş gün önce bildirimde bulunmak suretiyle işyeri kira sözleşmesini sona erdirebilir. Kira süresinin bitimi uygunsa, bu yol tercih edilebilir. 2. Belirsiz Süreli İşyeri Kira Sözleşmelerinde Fesih Hakkı Belirsiz süreli kira sözleşmeleri bakımından ise TBK m.347/2 e istinaden işyeri kira sözleşmesini sona erdirebilir. Belirsiz süreli kira sözleşmelerinde, kiracı her zaman, kiraya veren ise kiranın başlangıcından on yıl geçtikten sonra, genel hükümlere göre fesih bildirimiyle işyeri kira sözleşmesini sona erdirebilir. 3. Önemli Sebeple Olağanüstü Fesih Hakkı İşyeri kira sözleşmeleri bakımından uygulanması tartışmalı olmakla birlikte, bizim de  katıldığımız  görüş  uyarınca  konut  ve  çatılı  işyeri  kiralarında  TBK  m.  331 e başvurulabilir.  COVID-19  küresel  salgını,  kira  ilişkisinin  devamını  taraflar  için çekilmez hale getiren önemli bir sebeptir. Bu nedenle kiracı olağanüstü fesih yoluna başvurabilir.  Kira sözleşmesinin önemli sebeple feshi TBK m. 331 de düzenlenmektedir. TBK m. 331 e göre, ortaya çıkan önemli nedenlerin kendisi için kira ilişkisini çekilmez hale getirdiği taraf, sözleşmeyi yasal fesih bildirim süresine uyarak her zaman feshedebilir. Bu çerçevede işyeri kira sözleşmeleri bakımından hem kiracı hem de kiraya veren, küresel salgının oluşturduğu etkiyle ortaya çıkan kira sözleşmesinin çekilmez hale gelmesine dayanarak TBK m. 331 gereğince sözleşmeyi feshedebilir. TBK  m.  331  hükmünün  uygulanması  bakımından  özellik  arz  eden  durumlar bulunmaktadır. Öncelikle, TBK m. 331 hükmünün uygulanması 6353 sayılı Kanunun 53. maddesi ile kiracısı TTK da tacir olarak sayılan kişiler ile özel hukuk ve kamu hukuku tüzel  kişisi  olan  işyeri  kiraları  bakımından  01.07.2020  tarihine  ertelenmiştir.  Bu sözleşmeler  bakımından  sözleşmede  hüküm  yoksa  818  sayılı  eski  Borçlar  Kanunu                                                  70  Belirli ve belirsiz süreli kira sözleşmeleri hakkında ayrıntılı bilgi için bkz. YAVUZ / ACAR / ÖZEN, 2014, s. 374. 71  Aynı yönde bkz. GÜMÜŞ, Mustafa Alper, Borçlar Hukuku Özel Hükümler Kısa Ders Kitabı, 5. Baskı, Filiz Kitabevi, İstanbul, 2020, s. 305; YAVUZ / ACAR / ÖZEN, 2014, s. 577.  72  Aynı yönde bkz. ÖZDEMİR, 2020, s. 1162; ŞEN, 2021, s. 431. 147     ( eBK ) m. 264 uygulanacaktır. eBK m. 264, tazminatın miktarı ve sözleşmenin süresi yönünden TBK m. 331 den ayrılmaktadır. Olağanüstü feshe (TBK m. 331 ya da eBK m. 264) başvurmanın maddi sonuçları olduğundan uyarlamanın bir şekli olarak sözleşmenin feshini talep etmek kiracı için daha avantajlıdır. İşyeri kira sözleşmesinin kiraya veren tarafından feshine gelince, kanun koyucu tarafından  bu  hususta  bir  sınırlama  getirilmiştir.  7226  sayılı  Kanun un  Geçici  2. maddesi uyarınca 01.03.2020 tarihinden 30.06.2020 tarihine kadar işleyecek/muaccel olacak işyeri kira bedelinin ödenememesi kira sözleşmesinin feshi ve tahliye sebebi oluşturmaz. Bu düzenleme çatılı çatısız ayrımı olmadan tüm işyeri kira sözleşmeleri için getirilmiştir. Bu kanun ile getirilen düzenlemede amaç, kira bedelinin ödenememesi sebebiyle kiraya veren tarafından kira sözleşmesinin feshedilmesine ve özellikle de iki haklı ihtar ile sözleşmenin sona erdirilmesi ihtimalini ortadan kaldırmak ve tahliyeye engel olmaktır. Geçici 2. maddedeki düzenleme nedeniyle, TBK m. 352 de düzenlenmiş olan iki haklı ihtar 01.03.2020 tarihinden 30.06.2020 tarihine kadar uygulanamaz. Bu dönem için gönderilen ihtarlar haklı ihtar niteliği taşımayacağından buna bağlı olarak tahliye davası açılamaz. Buna göre kiracının kira bedelini ödeme borcunun devam ettiği durumlarda  kiraya  veren  ödenmeyen  kira  bedeli  için  tahliye  davası  açamamak  ve sözleşmeyi feshedememekle beraber, bu bedellere ilişkin temerrüt faizi talep edebilir, zira borçlu temerrüdünün kusurdan bağımsız sonuçlarından olan temerrüt  faizi işlemeye devam eder. Temerrüt faizinin talep edilebilmesi için kiraya verenin zarara uğradığını ispatlamasına gerek yoktur. Kiraya veren temerrüt faizini aşan zararını ispat ederek aşkın zararın da tazminini talep edebilir.  Açıklamalar çerçevesinde, küresel salgının etkilerine yönelik olarak çıkarılan 7226 sayılı Kanun ile getirilen düzenleme ile kiracının kira sözleşmesini sona erdirmesine                                                  73  26.03.2020 tarihli ve 31080 (Mükerrer) sayılı Resmi Gazete de yayımlanmıştır. 74  7226 sayılı Kanunda getirilen düzenleme ile kira bedelinin ödenmemesi durumunda sözleşmenin feshedilemeyeceği  düzenlenmektedir.  Hükmün  amaca  uygun  olarak  yorumlanarak  kira  bedelinin dışında  yan  giderlerin  ödenmesinde  temerrüde  düşülmesi  durumunda  da  sözleşmenin feshedilemeyeceği kabul edilmelidir. CUMALIOĞLU, 2020, a, s. 359; ÖZER, 2020, s. 453. 75  MAKARACI BAŞAK / ÖKTEM ÇEVİK / YÖRÜK, 2020, s. 407; ÖZDEMİR, 2020, s. 1164. 76  CUMALIOĞLU, 2020, a, s. 360; GÜNDOĞDU / URAL, 2020, s. 383; MAKARACI BAŞAK / ÖKTEM ÇEVİK / YÖRÜK, 2020, s. 409; ÖZDEMİR, 2020, s. 1173; ÖZER, 2020, s. 454. 148     yönelik  bir  kısıtlama  getirilmemiştir.  Bu  sebeple  belirttiğimiz  hukuki  imkânları kullanmak  suretiyle,  kiraya  verenden  farklı  olarak  kiracının  kira  sözleşmesini  sona erdirmesi mümkündür. C.  Kiracının Kira Sözleşmesini Devam Ettirmek İstemesi Halinde Sahip Olduğu Hukuki İmkân Olarak Sözleşmenin Uyarlanmasını İsteme Hakkı COVID-19 küresel salgınının işyeri kira sözleşmelerine etkisi bakımından ikinci ihtimalde kiracı, sözleşmeyi sona erdirmek istemiyor, aksine kira bedeli konusunda bir esneklik  sağlanması  kaydıyla  sözleşmeyi  ayakta  tutmak  istiyorsa  bu  durumda, başvurulabilecek  hukuki  imkânların  irdelenmesi  gerekir.  Bu  noktada  kiracının sözleşmenin uyarlanmasına başvurup başvuramayacağı incelenmelidir.  Belirtelim ki, uyarlama öncesinde tarafların bir araya gelip sözleşmelerini yeniden müzakere için adım atmaları dürüstlük kuralının bir gereğidir. 1. Uyarlamada Uygulanacak Hükümler a.  Sözleşmede Uyarlama Kaydının Bulunması Halinde Öncelikle, işyeri kira sözleşmesinde uyarlama kaydı bulunuyorsa sözleşmedeki buna ilişkin düzenlemenin uygulanması gerekir. Sözleşmede düzenleme bulunmaması ya da bulunan düzenlemenin geçersiz olması durumunda sözleşme boşluğu vardır. Sözleşme boşluğu varsa kanun hükümleriyle doldurulması, kanunda bir düzenleme bulunmadığı takdirde hâkimin hukuk yaratması yollarına başvurulabilir. İşyeri kira sözleşmesinde uyarlama kaydı bulunuyorsa duruma uygun düşmesi halinde irade serbestisi çerçevesinde öncelikli olarak sözleşmedeki düzenleme uygulanır. Ancak böyle bir hüküm genel işlem koşulu niteliği taşıyorsa, genel işlem koşullarının tabi olduğu yürürlük, yorum ve içerik denetimlerinden geçeceğini hatırlatmak gerekir. Taraflar arasındaki işyeri kira sözleşmesinde yaşanılan olağanüstü durumla ilgili –bizim örneğimizde salgın hastalık- bir hüküm bulunuyorsa bu durumda sözleşmedeki                                                  77  BAYSAL, Başak, Sözleşmenin Uyarlanması, On İki Levha Yayıncılık, İstanbul, 2009, s. 245; BAYSAL / UYANIK / YAVUZ, 2020, s. 279. 78  Uyarlama kayıtları hakkında detaylı bilgi için bkz. TOPUZ, Seçkin, Türk-İsviçre ve Alman Borçlar Hukukunda Denge Bozulması ve İfa Güçlüğü Durumlarında Sözleşmeye Müdahale, Yetkin Yayınevi, Ankara, 2009, s. 165 vd. 149     hüküm uygulanır. Sözleşmede uyarlama kaydı olarak tahammül süresi de düzenlenmiş olabilir. Ancak sözleşmedeki uyarlama kaydının ahlaka veya kişilik hakkına aykırılık nedeniyle geçersiz olmaması gerekmektedir.  İşyeri kira sözleşmesinde, deprem, savaş, ihracat yasağı gibi mücbir sebep teşkil eden haller sayılmış ancak bulaşıcı hastalık/salgın gibi bir ifadeye yer verilmemişse, yani sözleşme hükmünde sadece belirli haller sayılmış bulaşıcı hastalık bu hallerden biri olarak sayılmamışsa, bu durumda ne olacağına gelince; sözleşmede bazı mücbir sebep halleri sayılmış ve hükümde  gibi/ve benzeri  bir ifade kullanmışsa bu durumda COVID19 küresel salgını da sözleşmedeki hükme dahildir ancak bu durumda da mücbir sebep ile ilgili sayılan olayların sınırlı sayıda olmadığını örnekleme niteliğinde olduğunu ve küresel salgının mücbir sebeple ilgili sözleşme hükmünün kapsamında yer aldığını kabul etmek mümkündür.  Olumsuz uyarlama kayıtlarına gelince, bu kayıtların akıbeti tartışmalıdır. Bir görüşe göre,  sözleşme  ile  uyarlama  yapılması  tamamen  ortadan  kaldırılabileceği  gibi sınırlanabilir ancak olumsuz uyarlama kayıtları hakkın kötüye kullanılması yasağı (TMK. m. 2/2) ve ahlaka ve kişilik hakkına aykırılık denetimine tabi olur. Bir başka görüşe                                                  79  OĞUZ, 2020, s. 1276. Özçelik e göre, sözleşmedeki mücbir sebep klozunun yapısı incelenmelidir. Anglo-Amerikan hukukunda başvurulan ejusdem generis (aynı türden olma) prensibine başvurulabilir. Örneğin, sözleşmede sayılan mücbir sebep halleri sadece doğa olayları ise hukuki engellerin mücbir sebep  olarak  kabul  edilmeyeceği  sonucuna  varılır.  ÖZÇELİK,  2020,  s.  291. Topuz a  göre  ise, sözleşmede ifade edilen riskler, kıyas yoluyla genişletilemez, riziko kayıtlarının dar yorumlanması gerekir. TOPUZ, 2009, s. 175-176. 80  ARAT, Ayşe, Sözleşmenin Değişen Şartlara Uyarlanması, Seçkin Yayıncılık, Ankara, 2006, s. 152; İNCEOĞLU, M. Murat, Kira Hukuku Cilt II, On İki Levha Yayıncılık, İstanbul, 2014, s. 163; YILDIRIM,  2020,  s.  992.  İnceoğlu na  göre,   …uyarlamanın  yapılmasına  engel  olan  sözleşme hükümlerinin Türk Medeni Kanunu nun 2. maddesi ile ne derece bağdaşır olduğu da tartışmaya açıktır. Tüm bu nedenlerle Türk Borçlar Kanunu nun 138. maddenin nisbi emredici nitelikte kabul edilmesi daha isabetli olacaktır. Nitekim Yargıtay, Türk Borçlar Kanunu nun 138. maddesi henüz yürürlükte değilken dahi, uyarlamanın yapılmasını engelleyici nitelikteki sözleşme hükümlerinin varlığına rağmen, Türk Medeni Kanunu nun 2. maddesi gereğince uyarlama taleplerinin kabul edilebileceği sonucuna ulaşmıştır.  Türk  Borçlar  Kanunu nun  yürürlüğe  girmesinden  sonra  bu  yaklaşımını  sürdürmesi evleviyetle gerekir.  İNCEOĞLU, 2014, b, s. 163-164. Yargıtay HGK a göre,  Sözleşmenin yeni durumlara  uyarlanması  yapılırken  önce  sözleşmede,  daha  sonra  kanunda  bu  hususta  intibak hükümlerinin bulunup bulunmadığına bakılır. Sözleşmede ve kanunda hüküm bulunmadığı taktirde sözleşmenin değişen hal ve şartlara uydurulmasının gerekip gerekmeyeceği incelenir. Bazen de sözleşmede olumlu ve olumsuz intibak kaydı bulunmakla beraber, bu kayda dayanılarak sözleşmenin kayıtla birlikte aynen uygulanmasını talep etmek MK. md. 2/2 hükmü anlamında hakkın kötüye kullanılması manasına gelebilir. Böyle bir durumda sözleşmedeki intibak kaydına rağmen edimler arasında aşırı bir nispetsizlik çıkmışsa uyarlama yine yapılmalıdır. İşlem temelinin çöküşüne ilişkin uyuşmazlıkların giderilmesinde kaynak olarak M.K.nun 1, 2 ve 4 ncü maddelerinden yararlanılacaktır. 150     göre ise, olumsuz uyarlama kayıtları uyarlamaya engel olamayacaklarından bu kayıtlar anlamsızdır.  Kanaatimizce taraflar, işyeri kira sözleşmesine koyacakları bir uyarlama kaydı ile uyarlama hakkından önceden feragat edebilir veya uyarlamaya yönelik haklarını sınırlandırabilir. Böyle bir durumda önceden feragatin, yani olumsuz uyarlama kaydının geçerli olabilmesi için, normal şartlar altında olağanüstü olarak nitelendirilecek olan olayın gerçekleşme ihtimalinin taraflarca sözleşmede öngörülmüş olması, sadece olayı ismen zikredilmesinin yanı sıra böyle bir olayın sonucu ve etkisinin de ne olacağının öngörülmüş olması gerekir. Ancak elbette olumsuz uyarlama kayıtları da, her sözleşme hükmü gibi hakkın kötüye kullanılması yasağına ve kişilik hakkına ya da ahlaka aykırı olmama gibi sözleşme özgürlüğünün sınırlarına tabi olacaktır. b.  Uyarlamada Uygulanacak Hükümlerin Belirlenmesi Küresel salgın gibi önceden öngörülmesi mümkün olmayan olağanüstü nitelikteki olayların işyeri kira sözleşmelerine etkisinin ne olacağı konusunda,  Konut ve Çatılı İşyeri Kiraları  başlıklı TBK m. 339-m.356 arasındaki hükümlerde ve kira sözleşmesine ilişkin genel hüküm mahiyetinde olan  (Kira Sözleşmesi) Genel Hükümler  başlıklı TBK m. 299-m.338 arasındaki hükümlerde herhangi bir düzenleme bulunmamaktadır. Buna karşılık,  ürün  kirasına  ilişkin  hükümler  arasında   Olağanüstü  Durumlarda  Kira Bedelinden İndirim  kenar başlığı ile TBK m. 363 te bir hüküm getirilmiştir. Bu hüküm uyarınca, tarımsal bir taşınmazın her zamanki verimi, olağanüstü felaket veya doğal olaylar yüzünden önemli ölçüde azalırsa kiracı, kira bedelinden orantılı bir miktarın                                                  İşlem  temelinin  çöktüğünün dikkate  alınması dürüstlük  kuralının  gereğidir.  Diğer bir  anlatımla durumun değişmesi halinde sözleşmede ısrar etmek dürüstlük kuralına aykırı bir tutum olur. Değişen durumların, sözleşmede kendiliğinden bulunan sözleşme adaletini bozması halinde, taraflar bu haller için bir tedbir almadıklarından, sözleşmede bir boşluk vardır. Bu boşluk sözleşmenin anlamına ve taraf iradelerine önem verilerek yorum yolu ile ve dürüstlük kuralına uygun olarak doldurulur. (MK, md.1) Bu yönteme sözleşmenin yorum yoluyla düzeltilmesi veya değişen hal ve şartlara uyarlanması denilir. Uyarlama daha çok ve önemli ölçüde uzun ve sürekli borç ilişkilerinde söz konusu olur.   YHGK, E. 2003/599, K. 2003/599, T. 15.10.2003 www.lexpera.com.tr  81  BAYSAL, 2009, s. 196-197; Cumalıoğlu na göre de hiçbir koşulda uyarlama yapılmayacağı yönündeki sözleşme hükümleri TMK m. 2 ye aykırı ve geçersizdir. CUMALIOĞLU, Emre,  COVID-19 (Yeni Korona Virüs) Pandemisinin Özel Hukuk Sözleşmelerine Etkisinin; İmkansızlık, Amacın Bozulması, Uyarlama  ve  Ödemezlik  Def i  Bakımından  Değerlendirmesi ,  Lexpera  Blog,  2020. https://blog.lexpera.com.tr/covid-19-pandemisinin-ozel-hukuk-sozlesmelerine-etkisinin-imkansizlikamacin-bozulmasi-uyarlama-ve-odemezlik-defi-bakimindan-degerlendirmesi/  (erişim  tarihi 07.02.2022).   151     indirilmesini isteyebilir. Niteliği itibariyle küresel salgın sürecine ve bu sürecin mevcut borç ilişkilerine etkisine ilişkin bir hüküm özelliğine sahip olmasına rağmen ürün kirasına ilişkin  bir  düzenlemenin  doğrudan  işyeri  kira  sözleşmesindeki  bir  uyuşmazlığa uygulanabilmesi mümkün değildir. Bununla beraber, aşağıda açıklanacağı üzere TBK m. 363  hükmü,  işyeri  kira  sözleşmelerinin  uyarlanmasında,  uyarlamanın  ne  şekilde yapılabileceği  ve  hangi  döneme  ilişkin  olabileceği  konusunda  kıyas  yoluyla yararlanılabilecek bir hüküm özelliğine sahiptir.  İşyeri kira sözleşmesi  bakımından  küresel  salgının  etkisine ilişkin  olarak kira sözleşmesine  ilişkin  özel  hükümlerde  uygulanabilecek  bir  hükmün  bulunmadığının tespiti  karşısında  bu  durumda  uyuşmazlığın  çözümü  bakımından  Türk  Borçlar Kanunu nun genel hükümlerini değerlendirmek gerekir. Küresel salgın gibi önceden öngörülmesi mümkün olmayan olağanüstü nitelikteki bir olayın, edimin ifasını imkânsız kılmadığı, ancak sözleşmenin kurulduğu sıradaki şartları bir taraf aleyhine değiştirmek suretiyle o taraf bakımından ifanın gerçekleştirilmesini zorlaştırdığı durumlar için TBK genel  hükümleri  arasında   Aşırı  İfa  Güçlüğü   kenar  başlıklı  TBK  m.  138  hükmü getirilmiştir. Bu durumda işyeri kiraları bakımından sözleşmeyi sona erdirmek istemeyen ancak kira bedeli konusunda bir esneklik sağlanmasını isteyen kiracının, TBK m. 138 çerçevesinde sözleşmenin uyarlanmasını talep etme imkânı vardır.   Aşırı İfa Güçlüğü  başlıklı TBK m. 138 e göre,  Sözleşmenin yapıldığı sırada taraflarca  öngörülmeyen  ve  öngörülmesi  de  beklenmeyen  olağanüstü  bir  durum, borçludan kaynaklanmayan bir sebeple ortaya çıkar ve sözleşmenin yapıldığı sırada mevcut olguları, kendisinden ifanın istenmesini dürüstlük kurallarına aykırı düşecek derecede borçlu aleyhine değiştirir ve borçlu da borcunu henüz ifa etmemiş veya ifanın aşırı  ölçüde  güçleşmesinden  doğan  haklarını  saklı  tutarak  ifa  etmiş  olursa  borçlu, hâkimden  sözleşmenin  yeni  koşullara  uyarlanmasını  isteme,  bu  mümkün  olmadığı takdirde sözleşmeden dönme hakkına sahiptir. Sürekli edimli sözleşmelerde borçlu, kural olarak dönme hakkının yerine fesih hakkını kullanır.   2. Uyarlama Talep Edilebilmesinin Şartları 152     İşyeri  kira  sözleşmesinde  kiracının  uyarlama  talep  edebilmesinin  şartları  şu şekildedir: İlk olarak; sözleşmenin yapıldığı anda, taraflarca öngörülmeyen ve öngörülmesi de beklenemeyen olağanüstü bir olay meydana gelmiş olmalıdır. Uyarlama için durumun öngörülemez  olması  gerekmekle  birlikte,  durumun  öngörülebilir  olmasına  rağmen sonuçlarının bu derece olacağının öngörülemez nitelikte olması uyarlama için yeterlidir. Olağanüstü olay, savaş, deprem, salgın hastalık gibi tarafların hâkimiyet alanı dışında gerçekleşen, toplumun çoğunu etkileyen ve şahsi nitelik taşımayan olaydır. COVID-19 küresel salgını, bir küresel salgın olarak, öngörülemez nitelik taşıyan olağanüstü bir olaydır.  Somut  kira  sözleşmesi  özelinde,  küresel  salgının  olası  etkilerinin  somut sözleşmede öngörülebilir nitelik taşıyıp taşımadığı somut şartlarda makul bir kişiden öngörmesinin beklenebilir olup olmadığı değerlendirilmelidir.  İkinci  olarak;  olağanüstü  olay  kiracıdan  kaynaklanmamış  olmalıdır.  Küresel salgınının ortaya çıkmasına ve yayılmasına bizzat kiracının kendisi sebep olmadığından kiracının bir kusuru bulunmamaktadır. Üçüncü olarak; olağanüstü olay, sözleşmenin  yapıldığı sırada mevcut  olguları kendisinden ifanın istenmesini dürüstlük kuralına ayrı düşecek derecede kiracı aleyhine değiştirmiş olmalıdır. COVID-19 küresel salgını nedeniyle bazı sektörlerde faaliyetlerin durdurulması neticesinde ticari hayat tamamen durmuştur. Bazı sektörlerde ise, sınırlı müşteri  alınmasına  izin  verilmesi  suretiyle  faaliyetlerin  kısıtlanması,  sokağa  çıkma kısıtlamaları  ve  vatandaşların  eve  kapanmaları  neticesinde  ticari  hayat  ağır  şekilde etkilenmiş ve işyerleri iş yapamaz duruma gelmişlerdir.                                                  82  Genel olarak sözleşmenin uyarlanması ve koşulları hakkında bilgi için bkz. EREN, Fikret, Borçlar Hukuku Genel Hükümler, 26. Baskı, Yetkin Yayınevi, Ankara, 2021, N. 1500 vd.; KILIÇOĞLU, Ahmet M., Borçlar Hukuku Genel Hükümler, Turhan Kitabevi, 25. Bası, Ankara, 2021, s. 339 vd.; KIRCA, Çiğdem,  Pandemi Sebebiyle Sözleşmelerin Uyarlanması , Pandeminin (COVID-19 un) Sözleşmelerin İfasına Etkisi, (der. Prof. Dr. Çiğdem Kırca / Doç. Dr. F. Tülay Karakaş), Yetkin Yayınevi, Ankara, 2021, s. 56 vd. 83  ARAT, 2020, s. 442; YILDIRIM, 2020, s. 991. 84  ARAT, 2020, s. 442. 85  YÜCEL, 2020, s. 1198. 153     Son  olarak;  kiracı  kira  bedelini  henüz  ödememiş  ya  da  ifanın  aşırı  ölçüde güçleşmesinden doğan haklarını saklı tutarak (ihtirazi kayıtla) ödemiş olmalıdır.  Kiralarını  peşin  olarak  ödeyen  kiracıların  uyarlama  talebinde  bulunup bulunamayacakları tartışmalıdır. Bir görüşe göre, TBK m. 138 uyarınca kiracı kira bedelini ihtirazi kayıtla ödemelidir, aksi takdirde TBK m. 138 e başvuramaz; çünkü bu durumda borçlu borcun ifasının kendisinden beklenebilir olduğunu kabul etmiş sayılır. Bizim de katıldığımız bir diğer görüşe göre ise, kanunun ruhu dikkate alınarak küresel salgınının  olağanüstülüğü  karşısında,  küresel  salgının  sonuçlarını  öngöremeyen  ve öngörmesi de beklenmeyen ve bu sebeple haklarını saklı tutacak bir kayıt koyması da mümkün olmayan ve önceden peşin olarak kira bedelini ödeyen kiracı sadece salgın tedbir  süreleri  ile  sınırlı  olarak  yaptığı  peşin  ödemeler  için  uyarlama  talebinde bulunabilir.  Borcun  küresel  salgından  ve  etkilerinden  evvel  ifa  edildiği  hallerde uyarlama yapılmayacağının kabulü kanunun amacına aykırı olacaktır. Böyle bir durumda örtülü boşluğun amaca uygun sınırlama ile doldurulacağı ve kira bedelini küresel salgının öngörülemez etkilerinden önce ödeyen kiracının da uyarlama talep edebileceği kabul edilmelidir. Kanaatimizce gerek idare tarafından alınan tedbirler kapsamında faaliyetlerinin durdurulması ya da kısıtlanması neticesinde gerekse bu tedbirler kapsamında olmamakla beraber hem sokağa çıkma kısıtlamaları hem de vatandaşların tercihleri neticesinde kiracının işleri durma noktasına gelmiş ve kira bedelini ödemesi aşırı derecede güçleşmiş olabilir. Bu durumda bu işyerleri küresel salgının cirolarına etkisini ve kira bedelini ödemede  aşırı  ifa  güçlüğüne  düştüklerini  ispat  etmek  suretiyle  bu  döneme  ilişkin uyarlama talep edebilir. 3. Uyarlamanın Şekli  TBK m. 138 hükmü, küresel salgın sebebiyle aşırı ifa güçlüğüne düşen kiracıya  hâkimden sözleşmenin yeni koşullara uyarlanmasını isteme  imkânı tanımaktadır. Bu                                                  86  BAYSAL / UYANIK / YAVUZ, 2020, s. 280; MAKARACI BAŞAK / ÖKTEM ÇEVİK / YÖRÜK, 2020, s. 402; YILDIRIM, 2020, s. 991.  87  ARAT, 2020, s. 446; KIRCA / ÖZDEMİR, 2021, s. 125. Benzer yönde bkz. ÖZDEMİR, 2020, s. 1172.  88  KIRCA / ÖZDEMİR, 2021, s. 125. 154     noktada hâkimin takdir yetkisi kullanmak suretiyle sözleşmeyi uyarlayacağı hususunda tereddüt  yoktur.  Ancak uyarlamanın hangi  surette  yapılacağı  ve uyarlamanın hangi hususlara ilişkin olacağı konusunda TBK m. 138 de bir ölçü getirilmemektedir. Nitekim uyarlama, sözleşmenin sona erdirilmesi ya da edimin yeni şartlara uygun hale getirilmesi biçiminde yapılabilir. Uyarlama, kira bedelinin bir süre ödenmemesi, kira sözleşmesinin süresinin ötelenmesi, kiraya verene bazı yan borçlar yüklenmesi, vadenin ötelenmesi ya da kira bedelinde indirim biçiminde yapılabilir ancak uygulamada genelde kira bedeli miktarında uyarlama yapılır.  Alışveriş  merkezlerinde  yer  alan  işyerleri  bakımından  kira  sözleşmelerinde uyarlamada  şu  hususa  dikkat  çekmek  gerekir:  Alışveriş  merkezlerinin  pazarlama, yönetim, reklam, elektrik, su, ısınma, soğutma, temizlik gibi ortak gider kalemleri vardır. Bu işyerlerinin faaliyetleri, Genelge ya da yönetim kararı gibi her ne sebeple olursa olsun durdurulduğu  takdirde  ortak  giderlere  ilişkin  olarak  uyarlamaya  gidilebilir  ancak güvenlik bir gider kalemi olarak işyeri kiracılarından talep edilmeye devam edilebilir. İşyeri  kira  sözleşmesinin  feshinin  de  uyarlama  çerçevesinde  talep  edilmesi mümkündür. Buna göre kiracının hem uyarlamanın bir şekli olarak sözleşmenin feshini hem de önemli sebeple kira sözleşmesinin olağanüstü feshini (TBK m. 331/eBK m.264) talep edebilmesi mümkündür. Ancak fesih isteyen kiracının uyarlamanın bir şekli olarak fesih  yoluna  başvurması  yukarıda  açıklanan  sebeplerle  kendisi  açısından  daha avantajlıdır. 4. Uyarlamada İndirim Oranının Belirlenmesinde Ölçü İşyeri  kira  sözleşmesinde  uyarlamanın  ne  şekilde  ve  ne  oranda  yapılacağının belirlenmediği durumlarda uygulamada birlik sağlamak ve bu suretle de hukuki güvenliği tesis  etmek  bakımından  uyarlamanın  öngörüldüğü  benzer  hukuki  ilişkilerden, sözleşmelerden yararlanmak mümkündür. Zira sözleşmede uyarlama kaydının bulunduğu ancak uyarlamanın ne şekilde yapılacağı konusunda düzenleme bulunmayan hallerde ya da sözleşmede uyarlamaya ilişkin hüküm bulunmaması sebebiyle TBK m.138 hükmünün                                                  89  GÜNDOĞDU / URAL, 2020, s. 379; YILDIRIM, 2020, s. 992. 90  ARAT, 2020, s. 448. 155     uygulanması gerektiği ancak uyarlamanın ne şekilde yapılacağı konusunda bir açıklık bulunmayan  hallerde  sözleşme  boşluğu  söz  konusu  olur.  Sözleşme  boşluğunun bulunduğu durumlarda ise hâkim sözleşme boşluğunu, TMK m. 1/2 hükmüne göre öncelikle tamamlayıcı nitelikte hükümlere veya örf ve adet hukukuna göre, bunlarda hüküm yoksa hukuk yaratmak suretiyle doldurmalıdır. Hâkim bu durumda TMK m. 1/2 uyarınca somut uyuşmazlığı çözmeye yönelik hukuk kuralı yaratmalı ve TMK m. 2 de yer alan dürüstlük kuralı uyarınca tarafların farazi sözleşme iradelerini tespit ederek hukuk kuralının içeriğini belirlemeli ve somut olay adaletini sağlamalıdır. İşyeri kira sözleşmelerinde sözleşmede hüküm bulunmayan hallerde uyarlamanın hukuki temeli bakımından TBK m.138 hükmünün uygulanacağı belirlenmiş olmakla birlikte  uyarlamanın  ne  şekilde  yapılacağı  konusunda  bir  ölçüye  ihtiyaç  vardır. Kanaatimizce, küresel salgın nedeniyle işyeri kira sözleşmelerinde kiracıların uyarlama talebinde  bulunmaları  halinde  uyarlamanın  ne  şekilde  yapılacağının  belirlenmesi bakımından ürün kiralarında olağanüstü durumlarda kira bedelinden indirimi düzenleyen TBK m. 363 ten kıyasen uygulanmak üzere faydalanılabilir. TBK m. 363/1 uyarınca,  Tarımsal bir taşınmazın her zamanki verimi, olağanüstü felaket veya doğal olaylar yüzünden  önemli  ölçüde  azalırsa  kiracı,  kira  bedelinden  orantılı  bir  miktarın indirilmesini isteyebilir.  TBK m. 363/1 e kıyasen işyeri kiracısı cirosunun küresel salgın nedeniyle önemli ölçüde azaldığını ispatlamak suretiyle uyarlamanın bir şekli olarak ve sadece küresel salgının etkisiyle sınırlı olarak hakimden TMK m. 4 te kendisine tanınan takdir yetkisine göre belirleyeceği oranda kira bedelinden indirim talep edebilir.  Nitekim  ürün  kirasına  ilişkin  bir  kararında  Yargıtay  Hukuk  Genel  Kurulu,  …Hakimin  olağanüstü  durumlarda  sözleşmeye  müdahale  edebileceği  ve  davadaki nitelemenin uyarlama olmayıp, indirim davası olduğu kabul edilmekle, 2007 yılına ilişkin kirada  yapılacak  indirimin  sözleşmeye  göre  belirlenen  diğer  yılların  kira  bedelini etkilemeyeceğini, daha açık bir deyimle 2007 yılından sonraki yılların kira tespitlerine                                                  91  CANBOLAT, Ferhat, Sözleşmelerde Amacın Gerçekleşmesi, Çökmesi ve Boşa Çıkması, Yetkin Yayınevi, Ankara, 2012, s. 275. 92  EREN, 2021, N. 1375. 93  YHGK, E. 2010/14, K. 2010/15, T. 27.01.2010. Karar için bkz. www.lexpera.com.tr (erişim tarihi 07.02.2022). 156     sözleşme hükümlerine göre ve kira indirimi dikkate alınmaksızın hesaplanması gerektiği sadece olağanüstü felaket olayının meydana geldiği yılın kira bedeline mahsus olarak kira bedelinde bir indirim yapılması yoluna gidileceğini ve diğer yıllara ilişkin sözleşme ile  belirlenen  kira  bedellerinin  aynen  geçerliliğini  koruyacağını  kabul  etmek gerekmektedir. Bu durumda mahkemece, yukarıda açıklanan maddi ve hukuki olgular dikkate alınarak 818 sayılı Borçlar Kanunun 282. maddesi gereğince kuraklığın etkili olduğu 2007 yılı kirasında yapılması gereken indirimin kapsamının alınacak bilirkişi raporu ile adalet ve hakkaniyet ölçüleri içerisinde 4721 sayılı Türk Medeni Kanunun 4. maddesinin hâkime tanıdığı takdir yetkisi de göz önünde tutularak belirlenerek, bu miktara hükmedilmesi gerekirken davanın reddine ilişkin önceki hükümde direnilmesi doğru olmamıştır…  şeklinde bir tespit  yapmak suretiyle indirim oranını belirleme yetkisinin TMK m. 4 te kendisine tanınan takdir yetkisi uyarınca hakime ait olacağına karar vermiştir.  TBK m. 363 ün kıyasen uygulanmasının faydası ve etkisi kira bedelinin peşin olarak ödenmesinde görülür. Bu hükmün kıyasen uygulanması neticesinde kiracı kira bedelini peşin ödemiş olsa da uyarlama talep edebilecektir. 5. Uyarlamada Oran ve Süre Uyarlama, işyeri kira sözleşmesinin küresel salgından ve tedbirlerden ne oranda etkilendiğine  göre  yapılır.  İdare  tarafından  alınan  tedbirlerin  kapsamında  bulunan işyerleri bakımından, tedbirlerin ortalama kazanca etkisi belirlenmelidir. Kiraya verenin de  menfaati  göz  önünde  bulundurularak  bu  etki  oranında  kira  bedelinde  indirim yapılmalıdır. Uyarlamanın her bir işyeri özelinde ayrı ayrı değerlendirilerek yapılması gerekmekle beraber, mahkemelerin daha hızlı ve birbirine denk kararlar verebilmesini sağlamak üzere sektörel bazda yol gösterici nitelikte kira bedellerinde uyarlama oranları belirlenebileceği savunulmuştur: Belirli bir süre boyunca faaliyeti tamamen durdurulan işyerleri, örneğin, kuaförler, güzellik salonları ve spor salonları için %40; ancak kademeli olarak normale dönüşte bu oran %20 veya %10 ; belirli bir süre boyunca faaliyeti                                                  94  ARAT, 2020, s. 447. 157     kısıtlanan işyerleri, örneğin, yemek işletmeleri için %30 şeklinde oranlar önerilmiştir. Kanaatimizce uyarlamada oran bakımından salgın nedeniyle alınan tedbirler başta olmak üzere, salgının ekonomik hayatta etkisi esas belirleyici olmalı, kiraya verenin de menfaati göz önünde bulundurulmalı ve de ülkenin içinde bulunduğu ekonomik durum da dikkate alınmalı, uyarlamada uygulanacak oran her somut sözleşme özelinde belirlenmelidir. Uyarlama,  sözleşme  ilişkisinin  tamamı  için  yapılabilir  ancak  küresel  salgın nedeniyle yapılacak olan uyarlama ileriye etkili olarak değil, küresel salgının işyerlerini önemli  ölçüde  olumsuz  etkilediği  süre  için  sınırlı  olarak  kira  bedelinde  uyarlama (indirim) biçiminde yapılmalıdır. Nitekim uygulamada yakın dönemde yargı kararına konu  olan  bir  olayda  Bursa  Bölge  Adliye  Mahkemesi,  restoran  olarak  işletilen  bir işletmeye  yönelik  işyeri  kira  sözleşmesi  bakımından  yapılan  başvuru  üzerine  kira bedelinde uyarlama kararı vermiştir. Söz konusu kararda ihtiyati tedbir kararı verilmek suretiyle 6 aylık bir dönem için %50 indirim uygulanmak suretiyle ve 6 ay sonra yeniden değerlendirilmek üzere uyarlama kararı verilmiştir. Benzer şekilde, Yargıtay Hukuk Genel Kurulu bir kararında, ürün kirası bakımından olağanüstü olayın devam ettiği zaman dilimi ile sınırlı olarak uyarlama istenebileceğini, bu dönem dışındaki zamana ilişkin uyarlama talebinde bulunulamayacağını kabul etmiştir.                                                   95  ARAT, 2020, s. 447-448. Doktrinde Akıncı, bu şekilde önerilen oranlara karşı çıkmakta, yapılacak indirim oranının belirlenmesinde ciroya bakılması gerektiğini savunmaktadır. Ancak mutlaka bir oran belirleneceği takdirde, kiraya verenin ve kiracının fedakarlığa eşit oranda katlanması gerektiğinden bahisle bu oranın kapanan işyerleri için %50 olarak belirlenmesi gerektiğini savunmaktadır.  AKINCI, Şahin,  COVID 19 un Borç İlişkilerine ve Bazı Borçlar Hukuku Sözleşmelerine Etkisi , İstanbul Ticaret Üniversitesi Sosyal Bilimler Dergisi, Covid-19 Hukuk Özel Sayısı, Yıl: 2020/2, Cilt: 19, Sayı: 38, s. 91 vd. Kırca ya göre de,  İşyerlerinin kapatılması halinde yarı yarıya paylaşımın en uygun yol olduğu söylenebilir.  KIRCA, 2021, s. 92. 96  Aynı yönde bkz. GÜNDOĞDU / URAL, 2020, s. 380; YÜCEL, 2020, s. 1196. 97  Bursa Bölge Adliye Mahkemesi 4. HD, E. 2020/1103, K. 2020/1008, T. 28.9.2020. Karar için bkz.  www.lexpera.com.tr. (erişim tarihi 07.02.2022). Ayrıca aynı yönde Bursa Bölge Adliye Mahkemesi 4. HD, E. 2020/1226, K. 2020/1086, T. 07.10.2020. Karar için bkz. www.lexpera.com.tr. (erişim tarihi 07.02.2022).  98  Kararda bu husus;  …Davadaki istek 2006-2007 kira dönemindeki kuraklık nedeniyle sadece bu yıllara ilişkindir. Mahkemenin kabulünün aksine sözleşmenin bu dönem dışındaki yıllara uyarlanma isteği ve olanağı yoktur. Diğer taraftan; sözleşme hukukunda asıl olan sözleşmeye bağlılık ilkesi olup, bu ilke sözleşme hukukunun temelini oluşturur. Borçlar Kanunu'nun 270 ila 298. maddeleri ise hasılat kirasına ilişkindir. Hasılat kirasına ilişkin hükümler zirai ürün kirası esas alınarak düzenlenmiştir. Ne var ki; BK'nın 282. maddesinde belirtilen dava konusu olayda söz konusu olan aşırı kuraklık gibi olağanüstü durumlar sözleşmede önceden var olan sözleşme adaletini bozmakta, taraflar daha önce bunlara karşı bir önlem de alamadıklarından sözleşme koşulları bir taraf aleyhine ağırlaşmış olmaktadır. Tarafların 158      SONUÇ COVID-19 küresel salgını, olağanüstü nitelikte bir olay olup, küresel salgını hukuki bakımdan  mücbir sebep  olarak nitelendirmek mümkündür. Küresel salgının işyeri kira sözleşmelerine  etkisi,  işyerlerinde  yürütülen  faaliyetlere,  bu  faaliyetlerin  küresel salgından etkilenmiş olup olmamasına göre değişmektedir.  Bir işyeri, küresel salgından olumsuz etkilenmemiş, mevcut durumunu muhafaza etmişse bu durumda kira sözleşmesi bakımından küresel salgının ektisinden söz edilemez.  Buna karşılık, küresel salgın süresince gerek alınan idari tedbirler sebebiyle gerekse doğrudan sürecin kendisinden etkilenmişse kira sözleşmesinde bu tür durumlara ilişkin hüküm bulunup bulunmadığına bakılmalıdır.  İşyeri kira sözleşmesinin tarafları, küresel salgın veya buna benzer olağanüstü nitelikteki bir olayı önceden öngörmüş ve bu sebeple sözleşmeye hüküm koymuş ise bu durumda sözleşme hükmü  uygulanır.  İşyeri kira sözleşmesinde hüküm  bulunmayan hallerde sözleşmenin akıbeti bakımından ikili bir ayırıma gitmek gerekir.  Kiracı mevcut hal ve şartlar altında kira ilişkisini devam ettirmek istemiyor, yani sözleşmeyi sona erdirmek istiyorsa; belirli süreli kira sözleşmeleri bakımından TBK m. 347/1 e istinaden sürenin bitiminden en az on beş gün önce bildirimde bulunmak suretiyle ve belirsiz süreli kira sözleşmeleri bakımından ise TBK m. 347/2 e dayanmak suretiyle işyeri kira sözleşmesini sona erdirebilir. Kiracı ayrıca, kiraya ilişkin genel hükümler arasında bulunan TBK m. 331 e dayanarak COVID-19 küresel salgını nedeniyle önemli sebeple olağanüstü fesih yoluna başvurabilir. Ancak olağanüstü feshe (TBK m. 331 ya da eBK m. 264) başvurmanın maddi sonuçları olduğundan uyarlamanın bir şekli olarak sözleşmenin feshini talep etmek kiracı için daha avantajlıdır.                                                  iradelerini etkileyip sözleşmeyi yapmalarına neden olan şartlar daha sonra önemli surette değişmişse artık taraflar o akitle bağlı tutulamazlar, değişen koşullar karşısında Borçlar Kanunu'nun 282. maddesi uyarınca kira bedelinden gerekli indirimin yapılması gerekebilir. Davacı, açıklanan nedenlerle kira bedellerinde ve kiralama şartlarında uyarlama talep etmiştir. Dava konusu zeytinliklerdeki verim düşüklüğünün gerçek sebebinin aşırı kuraklık olduğu belirlenmiş olmasına göre mahkemece, yukarıda açıklanan ilkeler de nazara alınarak davacının talepleri doğrultusunda bir karar verilmesi gerekirken, önceki kararda direnilmesi usul ve yasaya aykırıdır.  şeklinde ifade edilmiştir. YHGK, E. 2009/456, K. 2009/496, T. 11.11.2009. Karar için bkz. www.lexpera.com.tr (erişim tarihi 07.02.2022).  159     Kiracı, sözleşmeyi sona erdirmek istemiyor, aksine kira bedeli konusunda bir esneklik  sağlanması  kaydıyla  sözleşmeyi  ayakta  tutmak  istiyorsa  bu  durumda,  kira sözleşmesine  ilişkin  hükümler  arasında  bu  tür  durumlar  için  uygulanabilecek  bir düzenleme bulunmadığından TBK genel hükümlerine ve bu çerçevede TBK m. 138 hükmüne istinaden sözleşmenin uyarlanmasını isteyebilir.  Uyarlamanın ne şekilde ve ne oranda yapılacağının belirlenmediği durumlarda uygulamada birlik sağlamak ve bu suretle de hukuki güvenliği tesis etmek bakımından uyarlamanın  öngörüldüğü  benzer  hukuki  ilişkilerden,  sözleşmelerden  yararlanmak mümkündür.  Bu  çerçevede  küresel  salgın  nedeniyle  işyeri  kira  sözleşmelerinde kiracıların uyarlama talebinde bulunmaları halinde uyarlamanın ne şekilde tespitinin yapılacağı hususunda ürün kiralarında olağanüstü durumlarda kira bedelinden indirimi düzenleyen TBK m. 363 ten kıyasen uygulanmak üzere faydalanılabilir. Bu suretle işyeri kiracısı cirosunun küresel salgın nedeniyle önemli ölçüde azaldığını ispatlamak suretiyle uyarlamanın bir şekli olarak ve sadece küresel salgının etkisinin devam ettiği süreye ilişkin olarak kira bedelinden indirim talep edebilir.    160    ",
     "Kaynakça": "AKINCI, Şahin,  COVID 19 un Borç İlişkilerine ve Bazı Borçlar Hukuku Sözleşmelerine Etkisi , İstanbul Ticaret Üniversitesi Sosyal Bilimler Dergisi, Covid-19 Hukuk Özel Sayısı, Yıl: 2020/2, Cilt: 19, Sayı: 38, (s. 62-103). (Akıncı, 2020) AKINCI, Şahin,  İşyeri Kiralarında  Kiracının Korunması Açısından Türk Borçlar Kanunu Tasarısının  Bazı  Hükümlerinin  Değerlendirilmesi ,  Ankara  Üniversitesi  Hukuk Fakültesi Dergisi, Yıl: 2008, Cilt: 57, Sayı: 3, (s. 33-50). (Akıncı, 2008) AKKANAT, Halil,  Kira Sözleşmesinin Sona Ermesi , Türk Borçlar Kanunu Sempozyumu, Makaleler-Tebliğler, (der. M. Murat İnceoğlu), On İki Levha Yayıncılık, İstanbul, 2012, (s. 261-273).  ALTINOK ORMANCI, Pınar, Sürekli Borç İlişkilerinin Haklı Sebeple Feshi, Vedat Kitapçılık, İstanbul, 2011. ARAL, Fahrettin / AYRANCI, Hasan, Borçlar Hukuku Özel Borç İlişkileri, 14. Baskı, Yetkin Yayınevi, Ankara, 2021. ARAT, Ayşe,  Küresel Salgının İşyeri Kiralarına Etkisi ve Çözüm Önerileri , COVID-19 Salgınının Hukuki Boyutu, (der. Prof. Dr. Muhammet Özekes), On İki Levha Yayıncılık, İstanbul, 2020, (s. 441-450). (Arat, 2020) ARAT, Ayşe, Sözleşmenin Değişen Şartlara Uyarlanması, Seçkin Yayıncılık, Ankara, 2006. (Arat, 2006) AYDIN, Gülşah Sinem, Kira Sözleşmesinin Genel Hükümlere Göre Sona Ermesi, On İki Levha Yayıncılık, İstanbul, 2013.  AYDOĞDU, Murat / KAHVECİ, Nalan, Türk Borçlar Hukuku Özel Borç İlişkileri, 5. Baskı, Adalet Yayınevi, Ankara, 2021. BAYSAL, Başak, Sözleşmenin Uyarlanması, On İki Levha Yayıncılık, İstanbul, 2009. BAYSAL, Başak / UYANIK, Murat / YAVUZ, M. Selim,  Koronavirüs 2019 (Covid-19) ve Sözleşmeler ,  COVID-19  Salgınının  Hukuki  Boyutu,  (der.  Prof.  Dr.  Muhammet Özekes), On İki Levha Yayıncılık, İstanbul, 2020, (s. 269-282). 161     BİLGİN  YÜCE,  Melek,   Koronavirüs  Salgını  Nedeniyle  Hükümet  Kararıyla  Kapatılan İşyerlerinin Kira Sözleşmelerinin Akıbetinin Değerlendirilmesi , COVID-19 Salgınının Hukuki Boyutu, (der. Prof. Dr. Muhammet Özekes), On İki Levha Yayıncılık, İstanbul, 2020, (s. 411-439). BURCUOĞLU, Haluk,  Konut ve Çatılı İşyeri Kira Sözleşmelerinde, Sözleşmeye Aykırılık Nedeniyle Fesih ve İade İstemi İle İlgili Yargıtay Uygulamasının Değerlendirilmesi , Yaşar Üniversitesi Elektronik Dergisi, Prof. Dr. Aydın Zevkliler e Armağan, Cilt: 8, Özel Sayı, İzmir, 2013, (s. 657-674).  BUZ, Vedat,  Borçların İfası ve  İfa  Edilmemesi , Türk Borçlar Kanunu Sempozyumu, Makaleler-Tebliğler, (der. M. Murat İnceoğlu), On İki Levha Yayıncılık, İstanbul, 2012, (s. 91-111). CANBOLAT, Ferhat, Sözleşmelerde Amacın Gerçekleşmesi, Çökmesi ve Boşa Çıkması, Yetkin Yayınevi, Ankara, 2012. CUMALIOĞLU, Emre,  Covid-19 (Yeni Korona Virüs) Pandemisinin Kira Sözleşmelerine Etkileri , COVID-19 Salgınının Hukuki Boyutu, (der. Prof. Dr. Muhammet Özekes), İstanbul, 2020, On İki Levha Yayıncılık, (s. 353-361). (Cumalıoğlu, 2020, a) CUMALIOĞLU,  Emre,   COVID-19  (Yeni  Korona  Virüs)  Pandemisinin  Özel  Hukuk Sözleşmelerine Etkisinin; İmkansızlık, Amacın Bozulması, Uyarlama ve Ödemezlik Def i Bakımından Değerlendirmesi , Lexpera Blog 2020. https://blog.lexpera.com.tr/covid-19pandemisinin-ozel-hukuk-sozlesmelerine-etkisinin-imkansizlik-amacin-bozulmasiuyarlama-ve-odemezlik-defi-bakimindan-degerlendirmesi/  (erişim  tarihi  07.02.2022) (Cumalıoğlu, 2020, b) DAŞLI, Engin,  COVİD-19 Salgını Bağlamında AVM Kiraları ve Ekonomik Ayıp , Lexpera Blog  2020.  https://blog.lexpera.com.tr/covid-19-salgini-baglaminda-avm-kiralari-veekonomik-ayip/ (erişim tarihi 07.02.2022).  DEMİRSATAN, Barış, Türk Borçlar Kanunu Çerçevesinde Sözleşmenin Haksız Olarak Sona Erdirilmesi, On İki Levha Yayıncılık, İstanbul, 2019. DOĞAN,  Murat,   6098  Sayılı  TBK‘na  Göre  Konut  ve  Çatılı  İşyeri  Kiralarına  İlişkin Hükümlerinin  Değerlendirmesi ,  Marmara  Üniversitesi  Hukuk  Fakültesi  Hukuk 162     Araştırmaları Dergisi, Özel Hukuk Sempozyumu Özel Sayısı, Prof. Dr. Cevdet Yavuz a Armağan, İstanbul, 2011, (s. 505-524). (Doğan, 2011, a) DOĞAN, Murat, Konut ve Çatılı İşyeri Kira Sözleşmelerinin Sona Ermesi, Adalet Yayınevi, Ankara, 2011. (Doğan, 2011, b) EREN, Fikret, Borçlar Hukuku Genel Hükümler, 26. Baskı, Yetkin Yayınevi, Ankara, 2021. (Eren, 2021) EREN, Fikret, Borçlar Hukuku Özel Hükümler, 8. Baskı, Yetkin Yayınevi, Ankara, 2021. (Eren, 2021) ERZURUMLUOĞLU, Erzan, Sözleşmeler Hukuku Özel Borç İlişkileri, 5. Baskı, Yetkin Yayınevi, Ankara, 2015.                   ETAN, Aslı / MELENGİÇ, İrem,  COVİD-19 Salgınının Kira ve Eser Sözleşmeleri Üzerindeki Etkilerinin Değerlendirilmesi , Adalet Dergisi, Yıl: 2020/1, Sayı: 64, (s. 175-204). GÖKYAYLA, Emre,  Konut ve Çatılı İşyeri Kiraları Uygulama Alanı , Yaşar Üniversitesi Elektronik Dergisi, Prof. Dr. Aydın Zevkliler e Armağan, Cilt: 8, Özel Sayı, İzmir, 2013, (s. 1203-1252). GÜMÜŞ, Mustafa Alper, Borçlar Hukuku Özel Hükümler Kısa Ders Kitabı, 5. Baskı, Filiz Kitabevi, İstanbul, 2020. (Gümüş, 2020) GÜMÜŞ, Mustafa Alper, Yeni 6098 Sayılı Türk Borçlar Kanunu na Göre Kira Sözleşmesi, 2. Baskı, Vedat Kitapçılık, İstanbul, 2012. (Gümüş, 2012) GÜMÜŞ, Mustafa Alper, 6098 Sayılı Türk Borçlar Kanunu na Göre Borçlar Hukuku Özel Hükümler Cilt-1, 3. Bası, İstanbul 2013. (Gümüş, 2013) GÜNDOĞDU, Fatih / URAL, Nihal,  Koronavirüs (Covid 19) Tedbirlerinin Kira Sözleşmelerine Etkisi , COVID-19 Salgınının Hukuki Boyutu, (der. Prof. Dr. Muhammet Özekes), On İki Levha Yayıncılık, İstanbul, 2020, (s. 363-392). 163     İLERİ, Çiğdem,  Alman Hukuku Uygulamaları Işığında Covid-19 Önlemlerinin İşyeri Kira Sözleşmeleri Bakımından Sonuçları , Marmara Üniversitesi Hukuk Fakültesi Hukuk Araştırmaları Dergisi, Yıl: 2021, Cilt: 27, Sayı: 1, (s. 825-852). İNCEOĞLU, M. Murat,  Kira Sözleşmelerinin Kurulması ve Yenilenmesi , Türk Borçlar Kanunu Sempozyumu, Makaleler-Tebliğler, (der. M. Murat İnceoğlu), On İki Levha Yayıncılık, İstanbul, 2012, (s. 245-260). (İnceoğlu, 2012)   İNCEOĞLU, M. Murat, Kira Hukuku Cilt I, On İki Levha Yayıncılık, İstanbul, 2014. (İnceoğlu, 2014, a)  İNCEOĞLU, M.  Murat, Kira Hukuku Cilt II,  On İki Levha  Yayıncılık,  İstanbul, 2014. (İnceoğlu, 2014, b)  İPEK, Eyüp,  6098 Sayılı Türk Borçlar Kanunu İle Konut ve Çatılı İşyeri Kiralarında Tahliye Sebeplerine İlişkin Getirilen Yenilikler , Türkiye Barolar Birliği Dergisi, Yıl: 2012, Sayı: 102, (s. 59-92). KARACAN ÇETİN, Hatice,  Türkiye'de ve Kara Avrupası Hukuk Sistemini Benimseyen Diğer Ülkelerde Covid–19 Salgını Çerçevesinde Alınan Tedbirlerin Borçlar Hukuku Alanında Sözleşmeler Üzerindeki Hukuki Etkileri , Bir Küresel Salgın ve Hukuk, (der. Doç. Dr. Murat Batı / Dr. Öğr. Üyesi Sezai Çağlayan), Seçkin Yayıncılık, Ankara, 2021, (s. 517549). KAYIŞ, Ferhat,  Koronavirüs (Covı̇d-19) Salgınının Konut ve Çatılı İş Yerleri Kiralarına Etkileri Üzerine Düşünceler , Avrasya Sosyal ve Ekonomi Araştırmaları Dergisi, Yıl: 2020, Cilt: 7, Sayı: 4, (s. 65-84).  KILIÇOĞLU, Ahmet M., Borçlar Hukuku Genel Hükümler, Turhan Kitabevi, 25. Bası, Ankara, 2021. (Kılıçoğlu, 2021) KILIÇOĞLU, Ahmet M., Borçlar Hukuku Özel Hükümler, Turhan Kitabevi, 3. Bası, Ankara, 2021. (Kılıçoğlu, 2021) KIRCA, Çiğdem,  Pandemi Sebebiyle Sözleşmelerin Uyarlanması , Pandeminin (COVID19 un) Sözleşmelerin İfasına Etkisi, (der. Prof. Dr. Çiğdem Kırca / Doç. Dr. F. Tülay Karakaş), Yetkin Yayınevi, Ankara, 2021, (s. 57-96). 164     KIRCA, Çiğdem / ÖZDEMİR, Eren,  Pandeminin İşyeri Kira Sözleşmelerine İfasına Etkisi , Pandeminin (COVID-19 un) Sözleşmelerin İfasına Etkisi, (der. Prof. Dr. Çiğdem Kırca / Doç. Dr. F. Tülay Karakaş), Yetkin Yayınevi, Ankara, 2021, (s. 97-136). KIRMIZI, Mustafa, Kira Hukuku, Bilge Yayınevi, Ankara, 2013.   MAKARACI BAŞAK, Aslı / ÖKTEM ÇEVİK, Seda / YÖRÜK, Işılay,  Korona Virüsün İşyeri Kira Sözleşmelerine Etkisi , COVID-19 Salgınının Hukuki Boyutu, (der. Prof. Dr. Muhammet Özekes), On İki Levha Yayıncılık, İstanbul, 2020, (s. 393-410). OĞUZ, Arzu,  COVID 19, Mücbir Sebep ve Sözleşmelere Etkisi , Terazi Hukuk Dergisi, Yıl: 2020, Cilt: 15, Sayı: 166, (s. 1275-1285). ÖZÇELİK,  Ş.  Barış,   Covid-19  Salgını  Çerçevesinde  Alınan  Önlemlerin  Sözleşme Hukuku ve Mücbir Sebep Kavramı Açısından Değerlendirilmesi , COVID-19 Salgınının Hukuki Boyutu, (der. Prof. Dr. Muhammet Özekes), On İki Levha Yayıncılık, İstanbul, 2020, (s. 283-293). ÖZDEMİR, Gencer,  COVID 19 (Koronavirüs) Salgınının İşyeri Kira Sözleşmelerine Etkisi , Terazi Hukuk Dergisi, Yıl: 2020, Cilt: 15, Sayı: 166, (s. 1154-1175). ÖZDOĞAN, Mustafa / OYMAK, Tuba, 6098 sayılı Türk Borçlar Kanunu nda Kira Genel Hükümler Konut ve Çatılı İşyeri Kirası Tahliye, Bilge Yayınevi, Ankara, 2013.  ÖZER,  Tolga,   Covid-19  Salgınının  İş  Yeri  Kiralarında  Kiracının  Kira  Bedelini Ödeme  Borcuna  Etkisi ,  COVID-19  Salgınının  Hukuki  Boyutu,  (der.  Prof.  Dr. Muhammet Özekes), On İki Levha Yayıncılık, İstanbul, 2020, (s. 451-459).       ÖZTÜRK, Mehmet,  Konut ve Çatılı İşyeri Kira Sözleşmelerinin Sona Erme Halleri , Dokuz Eylül Üniversitesi Hukuk Fakültesi Dergisi, Prof. Dr. Şeref Ertaş a Armağan, Yıl: 2017, Cilt: 19, (s. 1549-1595).                    SELİÇİ, Özer, Borçlar Kanununa Göre Sözleşmeden Doğan Sürekli Borç İlişkilerinin Sona Ermesi, Fakülteler Matbaası, İstanbul, 1976.              165     ŞEN, Elif,  COVID-19 ve İfa İmkansızlığı , Bir Küresel Salgın ve Hukuk, (der. Doç. Dr. Murat Batı / Dr. Öğr. Üyesi Sezai Çağlayan), Seçkin Yayıncılık, Ankara, 2021, (s. 437-458).  TANDOĞAN, Haluk, Borçlar Hukuku Özel Borç İlişkileri, C. I/2, Vedat Kitapçılık, İstanbul, 2008.  TOPUZ, Seçkin / CANBOLAT, Ferhat,  Kira İlişkisinin Devri - (Yeni) Türk Borçlar Kanununun İlgili 323 üncü maddesinin Değerlendirilmesi , Türkiye Barolar Birliği Dergisi, Yıl: 2011, Sayı: 95, (s. 97-134). TOPUZ, Seçkin, Türk-İsviçre  ve Alman Borçlar Hukukunda Denge Bozulması ve  İfa Güçlüğü Durumlarında Sözleşmeye Müdahale, Yetkin Yayınevi, Ankara, 2009. ÜNAL, Canan,  Kira Sözleşmelerinin Sona Erme Nedenleri , İstanbul Barosu Dergisi, Yıl: 2010, Sayı: 3, Cilt: 84, (s. 1525-1543). YAVUZ, Cevdet / ACAR, Faruk / ÖZEN, Burak, Borçlar Hukuku Dersleri Özel Hükümler, 9. Baskı, Beta Yayınevi, İstanbul, 2014. YILDIRIM, Abdülkerim, Koronavirüs Krizinin Özel Hukuk Sözleşmelerine Etkisi , Terazi Hukuk Dergisi, Yıl: 2020, Cilt: 15, Sayı; 166, (s. 986-995). YÜCEL, Özge,  COVID 19 Salgınının Borç İlişkilerine Hukuksal Etkileri , Terazi Hukuk Dergisi, Yıl: 2020, Cilt: 15, Sayı; 166, (s. 1189-1202). ZEVKLİLER, Aydın / GÖKYAYLA, Emre, Borçlar Hukuku Özel Borç İlişkileri, 20. Bası,"
}