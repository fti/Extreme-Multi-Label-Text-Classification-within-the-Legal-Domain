{
     "Tip": "Makale",
     "Dergi İsmi": "",
     "Üniversite İsmi": "Hacettepe Üniversitesi",
     "Gün": "13",
     "Ay": "03",
     "Yıl": "2022",
     "Cilt": "1",
     "Sayı": "11",
     "Başlık": "ANONİM ŞİRKETLERDE PAY SAHİPLİĞİ HAKLARI VE REKABET HUKUKU İLİŞKİSİ: DODGE V. FORD KARARI ÜZERİNDEN BİR DEĞERLENDİRME",
     "Title": "THE RELATIONSHIP BETWEEN SHAREHOLDER RIGHTS IN STOCK CORPORATIONS AND COMPETITION LAW: AN EVALUATION THROUGH DODGE V. FORD DECISION",
     "Yazar İsmi": [
          "Murat Can PEHLİVANOĞLU"
     ],
     "Danışman İsmi": "",
     "Anahtar Kelimeler": [
          "Dodge v. Ford",
          "Kar payı dağıtımı",
          "Genel kurul kararı yoluyla rekabet hukuku ihlali",
          "Anonim şirket genel kurul kararları",
          "Hâkim durumun kötüye kullanılması"
     ],
     "Keywords": [
          "Dodge v. Ford",
          "Distribution of dividends",
          "Competition law violations through general assembly resolutions",
          "General assembly resolutions in stock corporations",
          "Abuse of dominance"
     ],
     "Özet": "Amerika Birleşik Devletleri Michigan Eyaleti Yüksek Mahkemesi nin 1919 tarihli Dodge v. Ford kararı sebep olduğu tartışmalarla yüz yılı aşkın süredir öğreti ve uygulamanın ilgisini çekmeye devam etmektedir. Karar, çoğunluk durumdaki bir pay sahibinin azınlıktaki pay sahiplerinin aleyhine olacak biçimde kâr payı dağıtılmasını engellemesi olayını ve ayrıca ticaret şirketlerinin amacının pay sahipleri için kazanç elde etmek  olduğu  görüşünü  somutlaştıran  yönüyle  bilinmektedir.  Bununla  beraber,  karara  esas  olgular incelendiğinde, uyuşmazlığın birbiriyle rakip durumundaki iki pay sahibinden biri tarafından diğerininiktisadi olarak güçlenmesini engelleme niyeti ve eylemi neticesinde doğduğu görülmektedir. Bu yönüyle Dodge v. Ford kararı, anonim  şirketlerde genel kurul kararları yoluyla rekabet hukuku ihlallerinin gerçekleşmesinin  mümkün  olduğuna  işaret  etmektedir.  Karardan  hareketle  bu  çalışmada,  kâr  payı dağıtımına ilişkin bir genel kurul kararının 4054 sayılı Rekabetin Korunması Hakkında Kanun uyarınca hâkim durumun kötüye kullanılması hali teşkil edebileceği ortaya konulmaktadır. Bu durumda söz konusu genel kurul kararının butlanına hükmedilmesi gerektiği ancak Karar bakımından iptal yaptırımının uygun düştüğü değerlendirilmektedir. Aksi yaklaşımın korporatif nitelikteki işlemler yoluyla rekabet hukuku ihlallerinin önünü açacağı görüşü benimsenmektedir.",
     "Abstract": "Dodge v. Ford decision given by the Michigan Supreme Court in the United States continues to attract the attention of the scholarship and practitioners, thanks to the debates it caused. The decision is well-known for its content on a majority shareholder declining to have the dividends distributed at the expense of the minority shareholders and its opinion expressing that the purpose of a corporation is to generate profit for its shareholders. Still, when its facts are examined, it is understood that the conflict is based on a shareholder s purpose and action to prevent another shareholder from obtaining the finances to better compete with the dividend distributing corporation. Accordingly, the Dodge v. Ford decision shows that competition law violations may take place through general assembly resolutions in stock corporations. Based on this decision, this article provides that a general assembly resolution declining to distribute dividends may be regarded as an act of abuse of dominance under the 4054 numbered Law on the Protection of Competition. While the general assembly resolution would need to be held void in such a case, it is contemplated that annulment should be the remedy in the context of the decision. A contrary approach would clear the way for competition law violations through internal corporate actions.",
     "Metin": "Amerika Birleşik Devletleri ( ABD ) Michigan Eyaleti Yüksek Mahkemesi nin 1919 tarihli  Dodge v. Ford  kararı ( Karar ), aradan geçen yüz yılı aşkın süreye rağmen halen  Amerikan  şirketler  hukukunun  mihenk  taşı  vasfındaki  içtihatlarından görülmektedir. Kararın genel olarak şirketler hukuku yönüyle bilinmesine ve anılmasına karşın, konusunu teşkil eden uyuşmazlığın esasında pay sahipleri arasındaki rekabet bulunmaktadır.3.  Dolayısıyla  Kararın,  rekabet  hukukuna  ilişkin  bir  kısım  ihlallerin korporatif düzlemdeki işlemler suretiyle gerçekleşmesinin mümkün olduğunu gösteren bir ikinci önemli yönü daha bulunmaktadır.  Karara  konu  uyuşmazlık  dava  öncesinde,  yargılama  sırasında  ve  sonrasında Amerikan toplumunun oldukça ilgisini çekmiş olup, günümüzde dahi Amerikan hukuk öğretisinde  şirketlerin  amacının  ne  olduğu  konusundaki  bilimsel  tartışmaların  odak noktasında bulunmaktadır. Türk hukuk öğretisinde ise, inceleyebildiğimiz kadarıyla, Kararı şirketler hukuku veya rekabet hukuku bakımından etraflıca değerlendiren bir çalışma bulunmadığı,  ancak bazı  yazarların kendi çalışma konularıyla sınırlı olarak şirketler  hukukuna  ilişkin  yabancı  hukuk  sistemlerinden  söz  ederken  Karara  ismen yollama yaptığı görülmektedir. Bu  çalışmada,  Karar  ve  Karara  esas  uyuşmazlık  Türk  hukuku  bakımından değerlendirilmekte, kişiler arasında piyasada gerçekleşen bir rekabetin nihayetinde bu kişilerin aynı zamanda ortağı bulundukları bir anonim şirketin genel kurulunda pay sahipliği haklarını kullanımlarına etkisi ve sonuçları incelenmektedir. Bu doğrultuda, şirketler hukuku ile rekabet hukuku arasındaki ilişki ise şirketler hukuku yönünden anonim şirketlerde kâr payı dağıtımı kararı ve rekabet hukuku yönünden hâkim durumun kötüye kullanılması kuramı üzerinden ele alınmakta, neticede rekabet hukukunu ihlal                                                       2    STOUT, Lynn A.,  Why We Should Stop Teaching Dodge v. Ford , Virginia Law and Business Review, Yıl: 2008, Cilt: 3 Sayı: 1, (s. 163- 190), s. 164. 3   ROCK, Edward B.,  Corporate Law Through an Antitrust Lens , Columbia Law Review, Yıl: 1992, Cilt: 92 Sayı: 3, (s. 497- 561), s. 523. 4   Bkz. ROCK, 1992, s. 560.   5   Bkz.  KAWAGUCHI,  Linda,   Introduction  to  Dodge  v.  Ford  Motor  Co.:  Primary  Source  and Commentary Material, Chapman Law Review, Yıl: 2014, Cilt: 17 Sayı: 2, (s. 493- 578).  6   STOUT, 2008, s. 164. 7   Bkz. GÜRBÜZ USLUEL, Aslı E., Anonim Şirketlerde Pay Sahibinin Kar Payı Alma Hakkı, BTHAE Yayınları, Ankara, 2016, s. 81; HELVACI, Mehmet / CANKAT, Rıfat,  Karşılaştırmalı Hukukta Şirket Menfaati Kavramı , Şirketler Hukuku Uyuşmazlıkları ve Tahkim, (Ed. Z. Akıncı vd.), On İki Levha Yayınları, İstanbul, 2019, (s. 521- 550), s. 531; SULU, Muhammed, Anonim Ortaklıklarda Şirket Menfaati Kavramı, On İki Levha Yayınları, İstanbul, 2019, s. 27.   532                                                                                  niteliği taşıyan bir genel kurul kararının şirketler hukuku bağlamında geçerliliği sorununa dair tespitler ortaya konulmaktadır.   I.  UYUŞMAZLIK VE KARARIN KONUSU ABD otomobil endüstrisinin tarihsel süreci incelendiğinde otomobillerin motor, gövde, tekerlek ve benzeri farklı kısımlarının farklı kişilerce üretilmesi ve daha sonra bu parçaların  satıcı  marka  tarafından  tedarik  edilmek  ve  birleştirilmek  suretiyle  ilgili otomobilin  üretilmesi  şeklinde  bir  üretim  ve  ticaret  yönteminin  bulunduğu görülmektedir. Ford şirketinin de bu yaklaşımla otomobillerinin bazı önemli kısımlarını doğrudan  Dodge  şirketi  tarafından  tedarik  ettiği  parçalarla  tamamladığı  bir  üretim modelini  benimsediği  anlaşılmaktadır. Nitekim  süreç içerisinde Dodge  tarafı (John Dodge ve Horace Dodge adlı kardeşler) Ford şirketinin sadece bir tedarikçisi olma durumundan sıyrılmış ve aynı zamanda şirketin finansman ihtiyacını karşılayan birer pay sahibi haline  gelmişlerdir. Ancak aradan  geçen zamanda Dodge ve Ford tarafları arasında  Dodge un  tedarik  koşulları  ve  özellikle  tedarik  ilişkisine  konu  mal  ve hizmetlerinin fiyatları hakkında anlaşmazlıklar meydana gelmiştir. Nihayetinde Dodge tarafı kendi otomobil markasıyla piyasaya çıkacağını duyurmuş ve bu yönde hazırlıklarını sürdürmüştür.  Söz  konusu  dönemde  Dodge  tarafı,  kendi  markası  altında  imal  edeceği otomobillerin üretim ve geliştirme maliyetlerinin önemli bir kısmının finansmanını Ford şirketinden düzenli olarak elde ettiği kâr payları suretiyle sağlamaktadır. Ancak Ford şirketinin kâr payı dağıtım politikasını değiştirerek dağıtılacak kâr payı tutarını ve Ford otomobillerinin fiyatını düşürme niyetini açıklaması ve uygulamaya koyması, Dodge                                                       8    ROCK, 1992, s. 520. 9   ROCK, 1992, s. 520. 10  ROCK, 1992, s. 520. 11  ROCK, 1992, s. 521. 12  ROCK, 1992, s. 521. 13  ROCK, 1992, s. 521.    533                                                                                  tarafını ticari olarak zor durumda bırakmıştır. Nitekim Dodge tarafı, 1916 yılında Karara konu davayı Michigan Eyaleti İlk Derece Mahkemesi nde ikame etmiş, davada Ford şirketi yönetim kurulunu yeterli miktarda kâr payı dağıtımı yapmamak ve gereksiz şekilde yeni bir otomobil fabrikası inşa etmek suretiyle yetkilerini kötüye kullanmak, ayrıca da piyasaya ucuz fiyattan otomobil sürerek rekabet hukuku ihlali gerçekleştirmekle  suçlamıştır 15. Davacılar mahkemeden Ford şirketince azami miktarda kâr payı dağıtımı yapılmasını ve inşası planlanan yeni fabrika projesinin durdurulmasını talep etmiştir. Bu  kapsamda  yeni  fabrikanın  inşası  ile  kâr  payı  dağıtımı  tutarının  sınırlanmasının birbiriyle  alakalı  olduğu,  zira  dağıtılmayan  tutarların  fabrikanın  finansmanı  için  de kullanılacağı,  ancak  yeni  fabrika  yapılmasının  hiçbir  mantığı  olmadığı  gündeme getirilmiştir.  Michigan Eyaleti İlk Derece Mahkemesi davacıların kâr payı dağıtımı talebini kısmen kabul etmiş, ayrıca fabrika projesinin durdurulmasına da karar vermiş, ancak yönetim  kurulunun  kararlarını  uygulaması  halinde  piyasada  bir   tekelleşme  gerçekleşeceği hususundaki rekabet hukuku ihlali iddiasını reddetmiştir. Bu noktada mahkemece Ford şirketinin piyasada hâkim duruma gelmesi ihtimalinin davacı pay sahiplerini  hangi  şekilde  olumsuz  etkileyeceğinin  ispatlanamadığı  vurgulanmıştır. Michigan  Eyaleti  Yüksek  Mahkemesi  tarafından  yapılan  temyiz  incelemesinde  ise, davanın Ford şirketinin çok yüksek kârlılıkla tamamladığı bir bilanço yılını takip eden ve yine yüksek kârlılık beklenen bir dönemde açıldığı, şirketin mali durumu ve geçmiş kâr dağıtımı politikası dikkate alındığında şirketin yüksek tutarda kâr payı dağıtmasının beklendiği,  aksinin  ise  keyfi  bir  davranış  olabileceği,  dolayısıyla  davacı  iddiaları karşısında  Ford  tarafının  gerekçesinin  ele  alınması  gerektiğini  belirtilmiştir.  Ford                                                       14  ROCK, 1992, s. 522.  15  ROCK, 1992, s. 522. 16  HENDERSON, M. Todd, Everything Old Is New Again: Lessons from Dodge v. Ford Motor Company, John M. Olin Program in Law and Economics Working Paper Publication No. 373, Chicago, 2007, s. 19. 17  HENDERSON, 2007, s. 20.  18  Dodge v. Ford, s. 499. 19  Dodge v. Ford, s. 503.   534                                                                                  tarafından gösterilen gerekçelere istinaden Yüksek Mahkeme, otomobil fiyatlarını planlı olarak  düşürürken  aynı  zamanda  araçların  kalitesinin  artırılmasının  Ford  şirketinin politikası olduğunu ve artırılacak üretim kapasitesiyle birlikte hesaplandığında şirketin bu şekilde yönetiminin Ford u daha çok kazanan bir şirket değil aksine daha az kazanan bir şirkete dönüştüreceğini, bu yaklaşımın da şirket hisselerinin değerini düşüreceğinin açık olduğunu tespit etmiştir.  Yargılama sırasında özellikle, çoğunluk ortak olan ve yönetim kurulunda bulunan kurucu Henry Ford un, şirketin makul düzeyde bir kâr elde etmesinin yeterli olduğu ve şahsi  hedefinin  otomobil  fiyatlarını  aşağıya  çekerken  aynı  zamanda  kullanıcı  ve çalışanlara da menfaat sağlamak olduğu yönündeki açıklamaları, bir ticaret şirketinin pay sahiplerinin  faydasına  ters  düşecek  biçimde  yönetilip  yönetilemeyeceği  sorusunu gündeme getirmiştir. Nitekim Kararın ünlü cümleleri de bu istikamette yazılmıştır:  Bir ticaret şirketi pay sahiplerinin kazancı için kurulur ve işletilir. Yöneticilerin yetkileri bu amaçla kullanılır. Yöneticilerin bu amacı yerine getirme yöntemini belirlemedeki takdir yetkisi amacın kendisini (kazanç azaltma ya da başka amaçlarla karı harcayıp ortaklara dağıtmama  şeklinde)  değiştirmez 22.  Nihayetinde  mahkemede,  kâr  payına  yönelik politikanın şirketin genel stratejisi ile bağlantısının davalı tarafından ortaya konulamadığı kanaati  oluşmuştur.  Böylece  Yüksek  Mahkeme,  kararın  fabrikanın  durdurulması kısmını bozmuş ancak kâr payı dağıtımı konusunda  İlk Derece Mahkemesiyle aynı görüşü benimsemiştir. Fabrika projesinin durdurulması  konusundaki  yaklaşımını ise mahkeme şu şekilde ifade etmiştir:  Ürünlerin satış fiyatının her an artırılabileceği gözetildiğinde, daha büyük bir işletmenin neticeleri net olarak öngörülemez. Hakimler ticaret uzmanı değiller 24.  Kararda  Yüksek  Mahkemenin  çoğunluktaki  pay  sahibinin  şirketi  kendi  şahsi hedefleri  istikametinde  yönetmesi  durumuna  karşı  duyduğu  endişenin  etkili  olduğu                                                       20  Dodge v. Ford, s. 504. 21  Dodge v. Ford, s. 504. 22  Dodge v. Ford, s. 507.  23  HENDERSON, 2007, s. 25. 24  Dodge v. Ford, s. 508.   535                                                                                  belirtilmektedir. Ancak Karara ilişkin dava dosyasına yansıyan bilgi ve belgeler bir kenara  bırakıldığında,  Henry  Ford un  şirketin  çoğunluk  pay  sahibi  olarak  kâr  payı dağıtılmasından en çok kendisi faydalanabilecek durumda iken bu dağıtımdan iki temel sebepten ötürü imtina ettiği değerlendirilmektedir: Henry Ford, (1) Dodge tarafının Ford un rakibi konumundaki bir işletmeyi kurmak ve büyütmek için ihtiyaç duyduğu parayı  elde  etmelerine  vesile  olmak  istememektedir;  (2)  Dodge  tarafına  kâr  payı dağıtmayıp onları zor durumda bırakarak, onların Ford şirketindeki paylarını daha ucuza satın almak niyetindedir. Ayrıca Henry Ford un siyasi hedefleri bulunduğu ve vergiden kaçınmak istediği gibi ikincil sebeplerinin de mevcut olduğu ifade edilmektedir. Diğer taraftan, Dodge tarafının da esasında kâr payı elde etmekle ilgilenmediği, zira kendilerine alternatif  yöntemlerle  kaynak  bulmalarının  zor  olmadığı  ve  asıl  istediklerinin  Ford tarafından yeni fabrika inşa edilerek üretim maliyetlerinin düşürülmesinin engellenmesi olduğu vurgulanmaktadır. Yine bu hususların hiçbirinin yargılama sırasında taraflarca mahkeme nezdinde dile getirilmemiş olmasının sebebinin tarafların bu hususlardaki iddialarının  tarafların  kendi  sadakat  yükümlülükleriyle  çelişecek  olması  gerçeğinde yattığını belirten görüşler de bulunmaktadır.   II. KARARIN TÜRK HUKUKU AÇISINDAN DEĞERLENDİRİLMESİ A.  Genel Olarak Kararın konusu Ford şirketi  corporation  türündeki bir ticaret şirketi olarak Türk hukukundaki  anonim şirket  türünün Amerikan muadili durumundadır. Karar konusu                                                       25  MACEY, Jonathan R.,  A Close Read of an Excellent Commentary on Dodge v. Ford , Virginia Law and Business Review, Yıl: 2008, Cilt: 3, Sayı: 1, (s. 177- 190), s. 182.  26  STOUT, 2008, s. 167.  27  WEINBERGER, Alan M.,  Henry Ford s Wingman: A Perspective on the Centennial of Dodge v. Ford , New York University Journal of Law and Business, Yıl: 2018, Cilt: 14, Sayı: 3, (s. 1013- 1048), s. 1034- 1036. 28  HENDERSON, 2007, s. 17. 29  UNKOVIC, Mary Caitlin, When Dodge v. Ford Meets Ben and Jerry s: Reconciling 100 Years of Bad Precedent with the Reality of Modern Business, Yayınlanmamış Doktora Tezi, Berkeley, University of California Berkeley, 2020, s. 2.  30  Bkz. İMREGÜN, Oğuz, Amerikan Ortaklıklar Hukukunun Anahatları, İÜHF Yayınları, İstanbul, 1968, s. 35.   536                                                                                  davada, davacı taraf  bir anonim şirketin ortağı  durumunda bulunan azınlıktaki pay sahipleridir (Dodge tarafı). Esas sermaye paylarının çoğunluğunu elinde bulunduran pay sahibi  aynı  zamanda  şirketin  yönetim  kurulundadır  (Henry  Ford).  Azınlıktaki  pay sahiplerinin sahibi olduğu şirketin (Dodge) ve çoğunluktaki pay sahibinin kontrolündeki dava  konusu  şirketin  (Ford)  aynı  piyasada  rakip  durumda  oldukları  bilinmektedir. Dolayısıyla, Amerikan hukukunda şirketler hukuku yönünden davanın esas konusu kâr payı dağıtımı yetkisini elinde bulunduran şirket yönetim kurulunun bu yetkisini hukuka uygun  biçimde  kullanmaması  meselesi  değil,  çoğunluk  pay  sahibinin  azınlık  pay sahibinin haklarını ihlal etmesi olarak görülmektedir. Dodge tarafının Ford şirketindeki pay sahipliği Dodge ile Ford arasındaki ticari ilişkiler  vesilesiyle  başlamış,  Dodge  tarafına  Ford  şirketinden  bir  kısım  alacakları karşılığında da pay verilmiştir. Yine Dodge, piyasada Ford ile rekabet içerisindeki diğer şirketlere de otomobil motor ve parçalarının satışını gerçekleştiren bir şirket olup, her ne kadar daha sonraki süreçte münhasıran Ford için tedarikçilik  yapsa da Ford ile bu münhasır tedarik sözleşmesi senelik olarak yenilenmektedir. Bu anlamda uyuşmazlığın esasında tedarik sözleşmesinin de bir rolü bulunsa da uyuşmazlık ne taraflar ne de mahkeme  tarafından  tedarik  sözleşmesi  yükümlülükleri  bakımından  ele  alınmıştır. Dolayısıyla, Türk anonim şirketler hukuku yönünden mezkûr tedarik ilişkisinin pay sahiplerinin şirkete borçlanma  yasağı  (TTK m.  358) veya  yönetim  kurulu üyesinin şirketle  işlem  yapma  yasağı  (TTK  m.  395)  bağlamında  incelenmesi  ihtiyacı bulunmamaktadır.  Benzer şekilde,  TTK sisteminde anonim şirketlere ilişkin hükümler içerisinde yönetim kurulu üyeleri için bir rekabet yasağı cari olmakla beraber (TTK m. 396), yönetim kurulu üyesi olmayan pay sahipleri için geçerli bir rekabet yasağı düzenlemesi bulunmamaktadır. Elbette 4721 sayılı Türk Medeni Kanunu ( TMK ) m. 2 dürüstlük                                                       31  STOUT, 2008, s. 168.  32  MITCHELL, Dalia T.,  From Dodge to EBay: The Elusive Coprorate Purpose , Virginia Law and Business Review, Yıl: 2019, Cilt: 13, Sayı: 2, (s. 155- 211), s. 172. 33  WEINBERGER, 2018, s. 1019. 34  Bu konuda genel bir değerlendirme için bkz. GÖKSOY, Yaşar Can,  Ortaklıklar Hukukunda Rekabet Yasaklarının Kapsamı , DEÜHFD Yıl: 2007, Cilt: 9 Sayı: Özel Sayı, (s. 633- 681), s. 647- 649.   537                                                                                  kuralı kadar, şirketin haklı nedenle feshine ilişkin TTK m. 531 hükmünün de ortakların şirkete ve diğer pay sahiplerine karşı sadakat yükümlülüğünün ve bu arada şirketle rekabetten kaçınma yönünde bir yükümlülüğünün bulunmadığı kabulünün sınırlarını çizdiği gözden uzak tutulmamalıdır. Yine de Dava konusu olayda bulunduğu şekliyle bir ortaklık yapısının oluşmasının, sürdürülmesinin veya azınlıktaki pay sahibinin (Dodge tarafı) yukarıda belirtilen niyetini hayata geçirmesinin önünde anonim şirketler hukuku bağlamında kural olarak bir engel olmadığı değerlendirilmektedir. Ancak tarafların işlem ve eylemlerinin rekabet hukuku yönünden ayrıca incelenmesi pekâlâ gereklidir.  O halde nihayetinde dava konusu uyuşmazlığın Türk anonim şirketler hukuku bağlamında korporatif nitelikte olduğu anlaşılmaktadır. Zira anonim şirketlerde pay sahipleri  şirket  işlerine  ilişkin  haklarını  genel  kurulda  kullanmaktadır  (m.  407(1)). Nitekim TTK m. 408(2)(d) uyarınca kâr payı üzerinde tasarrufa anonim şirket genel kurulu yetkilidir. Üstelik bu yetki genel kurulun devredilemez görev ve yetkilerinden sayıldığından bunun yönetim kuruluna devredilmesi de mümkün değildir. Dolayısıyla, Türk hukuku gözünden Karara esas uyuşmazlık, iki pay sahibi arasında genel kurulda pay sahipliğinden kaynaklı hakların kullanılması sırasında ve sebebiyle doğmuş olmakta, nihayetinde de bu pay sahiplerinin oyları vasıtasıyla somutlaşan bir kâr dağıtımına ilişkin genel  kurul kararının  geçerliliğine karşı başvurulacak  yasal  yollara  ve uygulanacak yaptırımlara dair olmaktadır.  B.  Anonim Şirketler Hukuku Açısından  Karar, şirketler hukuku bakımından şirketlerde kârın dağıtımı konusunda alınacak kararlar  bağlamında  pay  sahiplerinin  menfaatleri  ile  şirketin  menfaatleri  arasındaki çatışmanın,  şirketin  hukuki  niteliği  gereği  cari  amacı  çerçevesinde  çözümlenmesini                                                       35  PULAŞLI, Hasan, Şirketler Hukuku Genel Esaslar, Adalet Yayınevi, Ankara, 2020, s. 595. 36  Sadakat yükümlülüğünün pay sahipleri bakımından bir değerlendirmesi için bkz. NOMER, N. Füsun, Anonim Ortaklıkta Pay Sahibinin Sadakat Yükümlülüğü, Beta, İstanbul 1999. Rekabet yasağı ile sadakat yükümlülüğü arasındaki bağlantı için bkz. AŞIK, Pınar,  Anonim Şirketlerde Rekabet Yasağı (TTK M. 396) , Ankara Barosu Dergisi, Yıl: 2017, Cilt: 75, Sayı: 4, (s. 163- 202), s. 170- 175. 37  Korporatif uyuşmazlıkların şirketin iç işlerine ilişkin ihtilafları ve özellikle pay sahipleri, yöneticiler, yönetim kurulu ve şirket arasındaki hukuki ilişkilerden kaynaklı uyuşmazlıkları işaret ettiği yönünde bkz. PEHLİVANOĞLU, Murat Can,  Yönetim Kurulunda Cinsiyet Kotası Uygulamasının Amerikan Şirketler Hukuku Açısından Değerlendirilmesi , Tüzel Kişilik Penceresinden Anonim Ortaklık Sempozyumu, (Ed. Havva Karagöz, vd.), On İki Levha Yayıncılık, İstanbul, 2021, (s. 641- 649), s. 645.   538                                                                                  benimseyen yönüyle anılmaya devam etmektedir. O halde Kararın anonim şirketler hukuku açısından incelenmesinde, TTK m. 331 uyarınca anonim şirketlerin kanunen yasaklanmamış her türlü ekonomik amaç ve konular için kurulabileceği hükmünden hareketle,  anonim  şirketlerin  iktisadi  amaç  takibinden  vazgeçemeyeceği  ve  pay sahibinin kâr payı hakkının da bu iktisadi amaçtan doğduğu dikkate alınmalıdır. Bu kapsamda Karar, TTK tahtında anonim şirketin kâr payı üzerinde tasarrufu ve pay sahiplerinin bu tasarrufa karşı koyma imkanları yönünden değerlendirilmelidir.  TTK m. 408(2)(d) uyarınca kâr payı üzerinde tasarrufa yetkili olan anonim şirket genel kurulunun şirkette dağıtılabilecek bir kâr bulunması halinde kâr dağıtımına ilişkin olumlu veya olumsuz kararı, esasında karın dağıtılması veya kârın yedek akçe olarak şirkette tutulması arasında bir tercih yapılmasından ibaret görülmektedir. Yine genel kurul kârın tasarrufu konusunda bir karar almadığı sürece, herhangi bir pay sahibinin bu şirket malvarlığı üzerinde bir talebi bulunamamaktadır. Kâr payı dağıtımına dair genel kurul tarafından verilen kararlar, toplantıda hazır bulunmayan veya olumsuz oy veren pay sahipleri hakkında da geçerli olmaktadır (TTK m. 423). Nihayetinde pay sahiplerinin dağıtılması kararlaştırılmış net dönem kârına kural olarak esas sermaye payı oranında katılma hakkı bulunmaktadır (TTK m. 507(1)).  Anonim şirketlerde kâr payı ancak net dönem karından ve serbest yedek akçelerden dağıtılabilmektedir (TTK m. 509(2)). Hiç kuşkusuz anonim şirketin yönetim kurulu kanuni görev ve yetkilerini icra etmek suretiyle genel kurulun kar üzerindeki tasarruf                                                       38  PIERCE, Fields,  Dynamic Corporate Purpose: Decentralizing the Choice over Director Orientation , Vanderbilt Law Review Yıl: 2022, Cilt: 75 Sayı: 1, (s. 325- 364), s. 328. 39   İktisadi amaç  kavramı hakkında bkz. PULAŞLI, Hasan,  Türk, İsviçre ve Alman Hukukuna Göre ‘İktisadi Amaç  Kavramının Şirket ve Dernekler Bakımından Değerlendirilmesi , BATIDER Yıl: 2016, Cilt: 32, Sayı: 2, (s. 25- 59), s. 26.  40  YANLI, Veliye,  Anonim Ortaklıklarda Kârın Tamamen Devrine İlişkin Bir Tasarruf Yapılabilir Mi? , İHFM Yıl: 1997, Cilt: 50 Sayı: 4, (s. 201- 216), s. 212. 41  PINAR,  Hamdi  /  TÜRKOĞLU,  S.  Özlem  /  TUTULMAZ,  Esra,   Sermaye  Şirketlerinin Özkaynaklarının Korunmasına Yönelik Türk Ticaret Kanunu Geçici M 13 ile Kabul Edilen COVID- 19 Önlemleri , İstanbul Hukuk Mecmuası Yıl: 2020, Cilt: 78 Sayı: 2, (s. 579- 610), s. 587.  42  ÇELİKBOYA, Kerem, Anonim Şirketlerde Pay Sahibinin Kar Payı Hakkı, On İki Levha Yayınları, Ankara, 2021, s. 309. 43  Öğretideki birinci kar pay dağıtımının zorunluluğu tartışması için bkz. ÇELİKBOYA, 2021, s. 85- 91.    539                                                                                  kararını belirli istikametlere  yönlendirebilmektedir. Örneğin,  yönetim kurulu yıllık faaliyet raporunu genel kurula sunmakla yükümlü olup (TTK m. 514), Şirketlerin Yıllık Faaliyet Raporunun Asgari İçeriğinin Belirlenmesi Hakkında Yönetmelik m. 12(1)(d) uyarınca yıllık faaliyet raporunda şirketin kâr payı dağıtım politikası ve kâr dağıtımı yapılmayacaksa bunun  gerekçesi  ile dağıtılmayan karın nasıl kullanılacağına ilişkin önerinin de yer alması gerekmektedir. Bununla beraber, şirket genel kurulunun aldığı kâr dağıtımı kararının hangi gerekçeye dayandığını açıklaması gerekmemekte ve bu konuda ispat külfetinin ancak karara karşı açılacak bir davada davalı şirkete yükletileceği kabul edilmektedir.  Pay sahiplerinin genel kurulda kâr payı hakkında oy kullanırken anonim şirketin menfaatinden  çok  bireysel  menfaatlerine  yönelik  bir  oy  kullanma  tasarrufunda bulunmaları  elbette  mümkündür.  Bu  anlamda,  bir  pay  sahibinin  genel  kurulda  oy kullanırken  gerçek  niyetinin  ne  olduğunu  açıklamayacağı  şüphesizdir.  Ancak  her durumda TTK sisteminde anonim şirketlerde genel kurulun kâr payı üzerindeki tasarruf yetkisi kanun hükümleriyle çevrelenmiş olup, söz konusu kararlar açısından yokluk, butlan  (TTK  m.  447)  ve  iptal  edilebilirlik  (TTK  m.  445)  yaptırımları uygulanabilmektedir. Yine pay sahipleri oy hakkını kullanırken anonim şirketin veya diğer pay sahiplerinin menfaatlerini gözetmek zorunda bulunmasalar da son tahlilde TMK  uyarınca  hakkın  kötüye  kullanılmaması  ilkesinin  pay  sahibinin  oy  hakkını kullanımı bağlamında dikkate alınması gerektiği ifade edilmektedir.  Netice itibariyle Karar konusu olguların mevcut bulunduğu bir uyuşmazlığın Türk hukuku uyarınca çözümlenmesine çalışıldığında, yeterli miktarda kâr payı dağıtılması                                                       44  GÜRBÜZ USLUEL, 2016, s. 68. 45  Resmî Gazete Tarihi: 28.02.2012 Sayısı: 28395. 46  Yargıtay 11. H.D. E. 1982/487 K. 1982/479 T. 09/02/1982; Yargıtay 11. H.D. E. 2012/13234 K. 2014/3514 T. 25/02/2014. 47  SOYKAN, İsmail Cem,  Sermaye Artırımı Kararının Dürüstlük Kuralına Aykırılığı , Türk Ticaret Kanunu Sempozyumu III, (Ed. Arslan Kaya, vd.), On İki Levha Yayıncılık, İstanbul, 2020, (s. 195- 222), s. 209. 48  GÜRBÜZ USLUEL, 2016, s. 70. 49  TEOMAN,  Ömer,  Anonim  Ortaklıkta  Pay  Sahibinin  Oy  Hakkından  Yoksunluğu,  BTHAE Yayınları, Ankara, 1983, s. 13.   540                                                                                  gerektiği görüşünde olan bir pay sahibi, koşullarının oluşmasına rağmen yeterli kâr payı dağıtılmamasına ilişkin genel kurul kararının TTK m. 445 uyarınca dürüstlük kuralına aykırı olduğunu ileri sürerek kararın iptalini dava etme yolunu seçecektir. Zira genel kurulun hiç kâr dağıtmamasına ya da kârı yetersiz dağıtmasına ilişkin tasarruf yetkisinin önemli bir sınırını dürüstlük kuralı ve bu doğrultuda iptal davası çizmektedir. Bu çerçevede, şirketin devamlı olarak gelişmesi için dahi hiç kâr dağıtılmadan sürekli yedek akçe ayrılamayacağına işaret edilmektedir. Nitekim öğretide tek bir sefere mahsus kâr dağıtımının ya da kâr payı hakkının ihlalini içeren kararların TTK m. 445 dairesinde iptal edilebilir  nitelikte  olduğu  vurgulanmakta,  içtihatların  da  kâr  payı  dağıtımının koşullarının  oluşmasına  karşın  kâr  dağıtımı  yapılmamasını  ilgili  genel  kurul  kararı açısından bir iptal nedeni sayabildiği görülmektedir. Benzer şekilde, şirketin süregelen kâr dağıtım politikasından sapması halinin tek başına bir iptal sebebi sebebi olamamakla beraber  dürüstlük  kuralına  aykırılık  bakımından  yol  gösterici  olabileceği  ifade edilmektedir.  Karar konusu olgular olarak incelendiğinde ortada pay sahibine kâr payının hiç veya yetersiz biçimde dağıtılmasını gerektiren, şirket veya genel pay sahibi menfaatini korumaya  yönelik  bir  genel  kurul  kararının  bulunmadığı  değerlendirilmektedir. Dolayısıyla bu şekilde bir kararın kural olarak iptal yaptırımına tabi tutulması gerekmekle beraber,  söz  konusu  genel  kurul  kararının  konusu  itibariyle  rekabet  hukukundan                                                       50  ÜÇIŞIK, Güzin / ÇELİK, Aydın, Anonim Ortaklıkta Finansal Tablolar, Yedek Akçeler ve Kar Dağıtımı, On İki Levha Yayınları, İstanbul, 2018, s. 476.  51  Yargıtay 11. H.D. E. 2016/10594 K. 2018/4304 T. 05/06/2018. Ayrıca bkz. TEKİNALP, Ünal, Sermaye Ortaklıklarının Yeni Hukuku, Vedat Kitapçılık, İstanbul 2020, s. 398. 52  ÜÇIŞIK / ÇELİK, 2018, s. 364. 53  Bkz. GÜRBÜZ USLUEL, 2016, s. 77; ÜÇIŞIK / ÇELİK, s. 365; KIRCA, İsmail, Anonim Şirket Genel Kurul Kararlarının Hükümsüzlüğü, On İki Levha Yayınları, İstanbul, 2022, s. 35. 54  Bkz. Yargıtay 11. H.D. E. 2014/14684 K. 2015/1919 T. 13/02/2015. 55   ÇELİKBOYA, 2021, s. 473. 56  Bkz. Yargıtay 11. H.D. E. 2015/14100 K. 2016/8853 K. 15/11/2016:  …genel kurulda alınan kâr dağıtmama kararının davalı şirketin faaliyet gösterdiği sektörün genel gelişimi, davalı şirketin ekonomik faaliyet ve amaçları, ayrıca şirket işlemlerinin devamlı gelişmesini veyahut mümkün olduğu kadar istikrarlı kâr payı dağıtılmasını temin bakımından değerlendirilerek… . Ayrıca bkz. Yargıtay 11. H.D. E. 2016/6510 K. 2017/1252 T. 02/03/2017.  57  Uzun süre kârın hiç veya yeterli biçimde dağıtılmamasının şirketin TTK m. 531 uyarınca haklı nedenle feshini gerektirebileceği yönünde bkz. NOMER ERTAN, Füsun,  Anonim Ortaklığın Haklı Sebeple   541                                                                                  kaynaklı  kesin  nitelikte  emredici  hükümlere  aykırılık  taşıdığının  ortaya  konulması halinde bu defa butlan yaptırımının uygulanması, aşağıda özel olarak incelendiği üzere, pekâlâ mümkündür. Öte yandan, yönetim kurulunun kâr payına ilişkin önerilerini dile getireceği  faaliyet  raporunun  gerçeğe  uygun  ve  dürüst  olması  gerekliliği  (TTK  m. 516(1)), yönetim kurulu üyelerinin görevlerini tedbirli bir yöneticinin özeniyle yerine getirme  ve  şirket  menfaatlerini  gözetme  yükümlülüğüyle  birlikte  düşünüldüğünde, yönetim kurulunun genel kurula yaptığı önerinin kanun veya esas sözleşme hükümlerine aykırı olması halinde TTK m. 553 dairesinde  hukuki sorumluluğunu  doğurması da mümkündür. C.  Rekabet Hukuku Açısından Türk hukukunda teşebbüslerin rekabet özgürlüğünün bulunduğu kabul edilmekle birlikte, bu özgürlük sınırsız görülmemektedir. Yine Anayasa m. 167 gereği devlet piyasaların sağlıklı ve düzenli işlemelerini sağlayıcı ve geliştirici tedbirleri alma ve piyasalarda tekelleşme ve kartelleşmeyi önleme konusunda ödevlidir. Bu doğrultuda, rekabet  hayatını  düzenleyen  kanunlardan  birini  4054  sayılı  Rekabetin  Korunması Hakkında Kanun ( RKHK ) oluşturmaktadır. RKHK üç tür faaliyeti yasaklamış olup, bu faaliyetler RKHK m. 4 te  rekabeti sınırlayıcı anlaşma, uyumlu eylem ve kararlar , RKHK m. 6 da  hâkim durumun kötüye kullanılması  ve RKHK m. 7 de  birleşme veya devralma  kenar başlıkları altında düzenlenmiştir.  Bu  çalışmanın  konusuyla  ilgili   hâkim  durumun  kötüye  kullanılması   kuramı dairesinde   hâkim  durum   kavramı   belirli  bir  piyasadaki  bir  veya  birden  fazla teşebbüsün, rakipleri ve müşterilerinden bağımsız hareket ederek fiyat, arz, üretim ve dağıtım  miktarı  gibi  ekonomik  parametreleri  belirleyebilme  gücü   olarak                                                       Feshi Davası- TTK m. 531 Üzerine Düşünceler , İÜHFM Yıl: 2015, Cilt: 73 Sayı: 1, (s. 421- 440), s. 427; BADAK, Zehra, Türk Ticaret Kanunu na Göre Anonim Şirkette Pay Sahibinin Kâr Payı Hakkı, On İki Levha Yayıncılık, İstanbul, 2018, s. 279. 58  TTK ve sair kanunlarda yer alan kesin nitelikte emredici hükümlere aykırı genel kurul kararlarının batıl olduğu  yönünde  bkz.  MOROĞLU,  Erdoğan,  Anonim  Ortaklıkta  Genel  Kurul  Kararlarının Hükümsüzlüğü, On İki Levha Yayınları, İstanbul, 2017, s. 166. 59  Bkz. ÜÇIŞIK / ÇELİK, 2018, s. 477. 60  Bkz. PEHLİVANOĞLU, Murat Can,  Tarım Sektörü, Haksız Rekabet ve Son Dakika Sipariş İptalleri , BUHFD Yıl: 2020, Cilt: 15, Sayı: 195- 196, (s. 1545- 1571), s. 1561.   542                                                                                  tanımlanmaktadır (RKHK m. 3). Nitekim RKHK m. 6(1) hükmünce  bir veya birden fazla  teşebbüsün  ülkenin  bütününde  ya  da  bir  bölümünde  bir  mal  veya  hizmet piyasasındaki hâkim durumunu tek başına yahut başkaları ile yapacağı anlaşmalar ya da birlikte davranışlar ile kötüye kullanması hukuka aykırı ve yasaktır . Bu doğrultuda, bir teşebbüsün iç dinamikleri sayesinde büyüyerek hâkim durum elde etmesi değil, elde ettiği hâkim  durumu  rekabeti  bozmak  amacıyla  kullanması  yasaklanmıştır.  Rekabet hukukunun gözünde hâkim duruma gelen bir teşebbüs, artık hâkim durumda bulunmayan bir teşebbüsün gerçekleştirmiş olması halinde hukuka aykırı sayılmayacak eylemlerin kendisi için rekabet hukuku ihlali sayılabileceği bir yeni sorumluluk düzlemine adım atmış olmaktadır.  Aşağıda hâkim durumun kötüye kullanılması şeklindeki bir eylemin bir anonim şirket  genel  kurul  kararı  yoluyla  gerçekleşip  gerçekleşemeyeceği  özel  olarak değerlendirilmektedir. Ancak bu kısma geçilmeden önce, RKHK m. 6 hükmü gözünden, böyle bir eylemi gerçekleştiren  teşebbüsün  ilgili genel kurul kararının sahibi anonim şirket mi yoksa buna oy veren pay sahibi mi olduğu ayrıca incelenmelidir. Zira RKHK sisteminde  teşebbüs  kavramı,  piyasada mal veya hizmet üreten, pazarlayan, satan gerçek ve tüzel kişilerle, bağımsız karar verebilen ve ekonomik bakımdan bir bütün teşkil eden birimler  olarak tanımlanmaktadır (RKHK m. 3). Bu anlamda hâkim durumun tespitinde ilgili ürün piyasası ve ilgili coğrafi pazar belirlendikten sonra pazar payı da dikkate alınmak suretiyle bir teşebbüsün hâkim durumda olup olmadığının belirlenmesi gerekmektedir. O halde genel kurul kararının neticede kararı alan anonim şirketin iradesi olarak kabul edilmesi sebebiyle, hâkim durumda olma halinin de bu şirkette aranması, yani  teşebbüs  olarak bu anonim şirketin ele alınması gerekecektir.  Diğer taraftan,  yeterli kâr payı dağıtılmamasına dair bir genel kurul kararının alınmasına sebep olan çoğunluk pay sahibinin hâkim durumu kötüye kullanan teşebbüsün kendisi olarak sorumlu tutulması konusunda Rekabet Kurulunun ekonomik bütünlük                                                       61  RKHK M. 6 Madde Gerekçesi.  62  MUNYAI, Phumudzo S.,  Competition Law and Corporate Social Responsibility: A Review of the Special Responsibility of Dominant Firms in Competition Law , De Jure Law Review, Yıl: 2020, Sayı: 53, (s. 267- 285), s. 269.  63  GÜVEN, Pelin, Rekabet Hukuku, 2. Baskı, Yetkin Yayınları, Ankara, 2008, s. 274.   543                                                                                  yaklaşımı çerçevesinde takdir yetkisi bulunduğu unutulmamalıdır. Yine de bu takdir yetkisi kullanılırken dört husus dikkate alınmalıdır. İlk olarak, şirketin kendisinin hâkim durumda olduğu bir pazarda şirketin pay sahibinin de aynı zamanda hâkim durumda bulunması söz konusu olamayacağından pay sahibi açısından ayrıca bir  hâkim durum  unsuru vücut bulmayacak ve her durumda ortada zaten hukuken sorumlu tutulabilecek bir teşebbüs  mevcut  bulunduğundan  ayrıca  pay  sahibini  sorumlu  tutmaya  gerek kalmayacaktır. Diğer taraftan, pay sahibinin salt çoğunlukta olması onun şirketin aldığı her  kararda  kontrolde  bulanacağı  ve  RKHK  m.  6  anlamında   teşebbüsün   kendisi addedileceği anlamına da gelmemektedir. Ayrıca pay sahibi ile şirketin ancak birlikte hâkim duruma gelebildikleri hallerde bu defa pay sahibinin şirketle birlikte bir ekonomik bütün olarak hâkim teşebbüs olarak sorumluluğunun doğacağının kabulü gerekir. Son olarak çoğunluk pay sahibinin oy hakkını kullanmak suretiyle ilgili kötüye kullanma eyleminin gerçekleşmesinde belirleyici etki göstermesi halinde RKHK m. 16(4) uyarınca idari para cezası verilebileceği, RKHK m. 9(1) dairesinde ihlale son verici tedbirlerin bu çoğunluk pay sahibini konu alacak biçimde uygulanabileceği ve RKHK m. 57 uyarınca müteselsil sorumluluğunun doğabileceği dikkatten uzak tutulmamalıdır.   III. GENEL KURUL KARARI YOLUYLA REKABET HUKUKU İHLALİ RKHK  m.  6(2)  hükmünde  kötüye  kullanma  halleri  sayılmış  ve  m.  6(2)(a) hükmünde  ticari faaliyet alanına başka bir teşebbüsün girmesine doğrudan veya dolaylı olarak  engel  olunması  ya  da  rakiplerin  piyasadaki  faaliyetlerinin  zorlaştırılmasını amaçlayan eylemler  kötüye kullanma hallerinden öngörülmüştür. Bu çerçevede, yıkıcı fiyat uygulaması, aşırı fiyat uygulaması, indirim sistemleri, prim sistemleri, mal veya hizmet  almayı  ya  da  vermeyi  kesme  uygulaması  RKHK  m.  6(2)(a)  kapsamında                                                       64  KOCADAĞ, Nilgün, Rekabet Hukuku Kapsamında Ana Şirketin Yavru Şirket İhlallerinden Doğan Sorumluluğu, Rekabet Kurumu Yayınları Yayın No. 312, Ankara, 2015, s. 61. 65  Örneğin, ana ortaklık ve bağlı ortaklık arasındaki ilişki bağlamında bağlı ortaklıkların RKHK m. 6 eylemleri dahil dışa yönelik faaliyetleri açısından, ana ortaklık veya ekonomik bütünlüğün ihlali yapan teşebbüs kapsamına dahil edilip edilmeyeceğinin her olayın özelliklerine göre tespit edilmesi gerektiği yönünde  bkz.  SANLI,  Kerem  Cem,  Rekabetin  Korunması  Hakkında  Kanun da  Öngörülen Yasaklayıcı Hükümler ve Bu Hükümlere Aykırı Sözleşme ve Teşebbüs Birliği Kararlarının Geçersizliği, Rekabet Kurumu Yayınları Yayın No. 49, Ankara, 2000, s. 36.    544                                                                                  görülmektedir. Üstelik hâkim durumdaki teşebbüsün kendisine yarar sağlamamasına karşın  rekabeti  sınırlayıcı  davranış  sergilemesi  de  yine  mezkûr  yasak  kapsamında değerlendirilmektedir. RKHK m. 6(2) hükmünün saydığı haller örnek kabilinden olup, 6. Madde ihlallerinin hukuki işlemler ve sözleşmeler yoluyla da gerçekleştirilebileceği ifade edilmektedir. Nitekim genel olarak RKHK hükümlerinin bir tüzel kişinin genel kurul kararı yoluyla ihlal edilebileceği Kurulun da kabulündedir.  Şirketler hukuku yönünden bir anonim şirketin genel kurul kararı bu tüzel kişinin kendi  iradesini  açıklamaktadır.  Dolayısıyla,  genel  kurul  kararı  bir  hukuki  işlem niteliğindedir  ve  onu  meydana  getiren  pay  sahibi  oylarından  bağımsız  bir  varlığa sahiptir. Münferit pay sahiplerinin genel kurul toplantısında oy kullanmaları ise şirketin iradesi olarak nitelendirilecek hukuki sonuca tek yanlı bir hukuki işlem ile katkıda bulunulmasından ibaret görülmektedir. Bu doğrultuda RKHK m. 6 hükmünün bir tüzel kişinin  genel  kurul  kararı  yoluyla  ihlalinin  mümkün  olup  olmadığının değerlendirilebilmesi için Rekabet Kurulu nun genel kurul kararıyla rekabet hukuku ihlallerine  dair  RKHK  m.  4  hükmü  çerçevesindeki  bazı  yönlendirici  kararlarının incelenmesi önem taşımaktadır.  Rekabet  Kurulu nun  07-  14/121-  40  Karar  Sayılı  15.02.2007  Karar  Tarihli kararında, İstanbul Gümrük Müşavirleri Derneği (İGMD) tarafından yayımlanan asgari müşavirlik  ücretleri  tablosunun  RKHK  m.  4  hükmüne  aykırılığı  iddiası değerlendirilmiştir.  Buna  göre,  İGMD  Tüzüğü  dairesinde  İGMD  yönetim  kurulu tarafından tespit edilen ve akabinde İGMD genel kurulu tarafından kabul edilen asgari                                                       66  GÜVEN, 2008, s. 350. 67  Danıştay 10. D. E. 2001/355 K. 2003/4245 T. 04/11/2003. 68  RKHK M. 6 Madde Gerekçesi.  69  SANLI, 2000, s. 439. 70  Rekabet Kurulu nun 07- 63/764- 272 Karar Sayılı ve 02.08.2007 Karar Tarihli Kararı, Par. 320. 71  İMREGÜN, Oğuz,  Anonim Ortaklıklarda Genel Kurul Kararlarına Karşı Pay Sahiplerinin İptal Davası Açma Hakkı , Prof. Dr. Hayri Domaniç e Armağan, İÜHF Yayınları, İstanbul, 1995, (s. 127- 137), s. 127. 72  MOROĞLU, 2017, s. 11 ve 13. 73  TEOMAN, 1983, s. 4. 74  Ayrıca bkz. Rekabet Kurulu nun 02- 04/40- 21 Karar Sayılı ve 22.01.2002 Karar Tarihli Kararı.   545                                                                                  ücret tablosu, Gümrük Müsteşarlığı nın tasdikini müteakip uygulamaya konulmaktadır. Rekabet Kurulu, İGMD için  teşebbüs birliği  nitelendirmesi yapmış, kanuni dayanağı bulunmayan bir tüzük hükmüne istinaden asgari ücret tablosu belirlenmesine ilişkin hükmün değiştirilmesi ve asgari ücret ilanı uygulamasına son verilmesi gerektiği, zira asgari ücret belirlenmesinin RKHK m. 4(a) anlamında yasaklanan rekabeti sınırlayıcı nitelikte teşebbüs birliği kararlarından olduğu kanaatine varmıştır.  Rekabet Kurulu nun 06- 45/572- 156 Karar Sayılı ve 22.06.2006 Karar Tarihli kararında,  Türkiye  Seyahat  Acenteleri  Birliği  (TÜRSAB)  tarafından  Kasım  2001 tarihinde alınan genel kurul kararı ile yüksek giriş aidatı uygulanarak piyasaya girişlerin engellenmesi suretiyle RKHK hükümlerinin ihlal edildiği iddiası değerlendirilmiştir. Kararda genel kurula giriş ücretini belirleme yetkisinin rekabeti sınırlayıcı bir yetki olmadığı,  ayrıca  bunun  bir  kanunla  verilmiş  olmasının  da  alınan  kararın  RKHK hükümlerine aykırı olamayacağı anlamına gelmediği, çünkü RKHK sistemine aykırılık taşıyan hususun genel kurula kanunla böyle bir yetki tanınması değil de genel kurulun bu yetkiyi kullanış biçiminde olduğu belirtilmiştir.  Son olarak, Rekabet Kurulu nun 11- 45/1083- 377 Karar Sayılı ve 17.08.2011 Karar Tarihli kararında, EDAK Ecza Kooperatifi nin 2010 hesap yılına ilişkin genel kurul toplantısında alınan ve ortaklara dağıtılacak kar paylarının yüzde onu karşılığında Çağdaş Eczacılar Laboratuvarı na ait ürünlerden alınmasını öngören kararı ele almıştır. Buna göre, EDAK bir kooperatif statüsündedir ve Çağdaş Eczacılar Laboratuvarı onun bir iştirakidir. Yine EDAK ana sözleşmesine göre EDAK genel kurulu risturn dağıtımının şekil  ve  zamanını  belirleme  konusunda  yetkilidir.  Neticede,  Çağdaş  Eczacılar Laboratuvarının ürünlerinin eczanelere de ulaştırıldığı göz önüne alındığında eczacıların genel kurul kararıyla buradan ürün almaya zorlandıkları iddiasının dayanaksız kaldığı kanaatine varılmıştır.                                                        75  Rekabet Kurulu nun 07- 85/1044- 404 Karar Sayılı ve 08.11.2007 Karar Tarihli takip eden kararında ise, 1618 sayılı Kanunda yapılan değişiklikle giriş ücretinin yasal dayanağa kavuşturulması sebebiyle artık genel kurul kararıyla üye kayıt ücretinin belirlenmesinin mümkün olmadığından herhangi bir işlem yapılmasına gerek bulunmadığı belirtilmiştir.   546                                                                                  Anılan Kurul kararları ışığında, RKHK hükümlerinin ve dolayısıyla RKHK m. 6 hükmünün  ihlalinin  pekâlâ bir tüzel  kişinin genel  kurul kararıyla  gerçekleştirilmesi hukuken  mümkün  görülmektedir.  Yine  genel  kurulun,  kararını  bir  kanundan  aldığı yetkiyle vermiş olmasının da sonucu değiştirmeyeceği, zira genel kurulun bir kanunun verdiği  yetkiyi  bir  başka  kanunu  ihlal  edecek  şekilde  kullanmaması  gerektiği anlaşılmaktadır. Üstelik bir kararın oybirliğiyle alınmış olması da cari ihlali ortadan kaldırmamaktadır. Dolayısıyla, bir anonim şirketin kâr payı dağıtımına ilişkin bir genel kurul  kararı  vasıtasıyla  RKHK  hükümlerinin  ihlal  edilebilmesinin  önünde  rekabet hukukuna  ilişkin  kanun  hükümlerinden  kaynaklı  bir  engel  bulunmadığı  sonucuna varılmaktadır. Bu yaklaşımla, Karar konusu olayda cari yetersiz kâr dağıtımına dair genel kurul  kararı,  hâkim  durumdaki  teşebbüsün  daha  önce  düzenli  olarak  sağladığı  bir finansman kaynağını bu defa ortadan kaldırması durumunda olduğundan ilk bakışta RKHK  m.  6(2)(a)  hükmü  dairesinde  rakibin  piyasaya  girişinin  engellenmesi  veya faaliyetlerinin zorlaştırılması şeklinde bir eylem olarak değerlendirilebilecektir.   IV. İHLAL  SEBEBİ  GENEL  KURUL  KARARININ  GEÇERLİLİĞİ SORUNU Bir anonim şirketin kâr dağıtımından imtina etmesinin RKHK m. 6 anlamında bir ihlal olarak kabul edilebileceği durumlarda kâr payı dağıtılmamasına yönelik genel kurul kararının  hukuki  akıbetinin  belirlenmesi  gerekmektedir.  Genel  manada  RKHK hükümlerinin emredici nitelikte olduğu ifade edilmekte, bu anlamda bir eylemin hâkim durumun  kötüye  kullanılması  olarak  kabul  edilebilmesi  için  eylemi  gerçekleştiren teşebbüsün kusurlu olması da aranmamaktadır. Öte yandan,  bu kanuna aykırı anlaşma                                                       76  Bkz. Rekabet Kurulu nun 06- 45/572- 156 Karar Sayılı ve 22.06.2006 Karar Tarihli Kararı. 77  Rekabet Kurulu nun 07- 28/256- 89 Karar Sayılı ve 28.03.2007 Karar Tarihli Kararı, Par. 810. 78  Mezkûr hükümdeki ibarenin son derece geniş olduğu ve neredeyse rekabette üstünlük sağlayacak her eylemin  rakiplerin  faaliyetini  de  zorlaştıracağı  yönünde  bkz.  ÖZKAN,  Ahmet  Fatih,   Hâkim Durumdaki  Teşebbüslerin  Dışlayıcı  Kötüye  Kullanma  Niteliğindeki  Davranışlarının Değerlendirilmesine İlişkin Kılavuz Taslağı nın Eleştirisel Bir Değerlendirmesi , İÜHFD Yıl: 2013, Cilt: 4 Sayı: 1, (s. 311- 350), s. 341.   79  GÜVEN, 2008, s. 732. 80  GÜVEN, 2008, s. 346.   547                                                                                  ve kararların hukuki niteliği  kenar başlığını taşıyan RKHK m. 56 uyarınca RKHK m. 4 hükmüne  aykırı  anlaşma  ve  teşebbüs  birlikleri  kararının  geçersiz  olacağı  ilkesi benimsenmiştir. Ancak RKHK m. 56 da RKHK m. 4 e yollama yapılırken m. 6 dan hiç söz  edilmemesi,  maddenin  hâkim  durumun  kötüye  kullanılması  hallerinde uygulanabilirliğini ve hukuki  niteliğini belirsizleştirmektedir. Öğretide  hukuki  işlem niteliğindeki hâkim durumun kötüye kullanılması hallerine RKHK m. 56 hükmünce geçersizlik yaptırımının uygulanması gerektiği yönünde hâkim bir görüş bulunmakta, üstelik bu ihlal türünde bir muafiyet durumu da söz konusu olamadığından geçersizlik yaptırımında askıda bir durumun dahi olmayacağı belirtilmektedir. Yine RKHK m. 6 hükmünün  RKHK  m.  56  kapsamında  bulunmadığının  kabul  edilmesi  halinde  dahi, mezkûr  hükmün  kamu  düzenini  korumaya  yönelmiş  bir  kesin  emredici  hüküm durumunda olmasından dolayı 6098 sayılı Türk Borçlar Kanunu ( TBK ) m. 27(1) hükmünce hükümsüzlük doğuracağı vurgulanmaktadır.  Öte  yandan,  RKHK  m.  6  hükmüne  aykırı  eylemlerin  ve  RKHK  m.  56 düzenlemesinin TTK m. 445 ve TTK m. 447 ayrımlarından hangisi kapsamında etki göstereceğinin  belirlenmesi  önem  taşımaktadır.  Zira  pay  sahibinin  kârdan  yoksun bırakılamaması yönünde bir vazgeçilmez hakkının bulunduğu değerlendirildiğinde, bu ayrımın mağdur pay sahiplerinin haklarının korunması bakımından önemli sonuçları bulunmaktadır. Hâkim durumun kötüye kullanılması hali teşkil eden yeterli veya hiç kâr  dağıtmama  biçimindeki  bir  genel  kurul  kararının  TTK  m.  445  uyarınca  kanun hükümlerine  aykırı  bir  genel  kurul  kararı  olarak  değerlendirilmesi  halinde,  karar tarihinden itibaren üç ay içinde iptal davası açılması gerekecek, üç aylık süre içinde dava açılmaması  halinde  ise  artık  kararın  geçersizliğinin  ileri  sürülmesi  mümkün                                                       81  Bkz.  KAYA,  Ali,  Rekabet  Hukukunda  Ayrımcılık  Suretiyle  Hâkim  Durumun  Kötüye Kullanılması, On İki Levha Yayınları, İstanbul, 2018, s. 330- 334. 82  GÜVEN, 2008, s. 729. 83  SANLI, 2000, s. 441. 84   TEKİNALP, 2020, s. 354. 85  PEHLİVANOĞLU, Murat Can,  Karşılaştırmalı Hukukta Genel Kurul Kararlarının İptali Davalarında Gösterilecek Teminat Kapsamında  Şirketin Muhtemel Zararları  Kavramı , Türkiye Barolar Birliği Dergisi, Yıl: 2020, Cilt: 32, Sayı: 146, (s. 219- 246), s. 223.    548                                                                                  olmayacaktır.  Buna  karşın,  aynı  eylemin  TTK  m.  447  uyarınca  butlan  yaptırımı kapsamında kabulü halinde ise bu karar baştan itibaren hüküm doğurmayacak, ayrıca kararın geçersizliğinin tespiti için bir dava açmaya da gerek kalmayacak, ancak gerekmesi halinde butlanın tespiti davası bir süreye bağlı kalmaksızın açılabilecektir. Dolayısıyla butlan  yaptırımı,  mağdur  pay  sahibi  açısından  daha  etkili  hukuki  sonuçlar doğurmaktadır. TTK içerisinde genel kurul kararları bakımından iptal edilebilirlik yaptırımı ile kesin  hükümsüzlük  yaptırımının  sınırları  konusunda  açık  bir  düzenleme  yer almamaktadır. Ancak TTK m. 447 için butlanın ikincilliği ilkesinin geçerli olduğu, dolayısıyla maddede sayılan sebepler tahdidi olmasa da bunlar dışındaki sebeplerde iptal etmenin yeterli ve tatmin edici bir yaptırım oluşturup oluşturmadığının dikkate alınması gerektiği belirtilmektedir. Nitekim bir genel kurul kararına konusu itibariyle butlan yaptırımının, kararın; kesin emredici hükümlere aykırı, ahlaka aykırı veya imkânsız olması  veya  nisbi  emredici  hükümlerin  kısmen  veya  tamamen  kaldırılmasını  veya değiştirilmesini öngörmesi halinde uygulanabileceği ifade edilmektedir. Bu çerçevede, mevzuatta TTK m. 447 kapsamı dışındaki emredici hükümlerin TBK m. 27(1) uyarınca butlan sebebi olmayı sürdüreceklerinin de altı çizilmekte, yani TBK m. 27(1) hükmünün anonim  şirketler  hukukuna  özgü  olmayan  emredici  hükümlere  aykırılık  halinde uygulanacağına işaret edilmektedir. O halde, RKHK m. 6 hükmüne aykırı eylem teşkil                                                       86  MOROĞLU, 2017, s. 28.  87  TTK M. 447 Madde Gerekçesi. Genel kurul kararının butlanının ileri sürülmesinin sınırını dürüstlük kuralının oluşturduğu yönünde bkz. Yargıtay 11. H.D. E. 2016/6325 K. 2017/6651 T. 28/11/2017. 88  İptal ve butlan yaptırımlarının sonuçlarının hukuki etkileri için bkz. PULAŞLI, Hasan,  Anonim Şirket Genel Kurul Kararlarının Sakatlığı ve Müeyyidesi , İÜHFM Yıl: 2013, Cilt: 61 Sayı: 2, (s. 335- 346), s. 342. 89  MOROĞLU, 2017, s. 68. Genel kurul kararları bağlamında butlan ile iptal edilebilirlik arasındaki ayrımın yapılmasında kullanılabilecek ölçütlere ilişkin görüşlerin kapsamlı bir değerlendirmesi için bkz. KIRCA, 2022, s. 55- 64.  90  TTK M. 447 Madde Gerekçesi. Ayrıca bkz. TEKİNALP, 2020, s. 403. 91  MOROĞLU, 2017, s. 75. Ayrıca bkz. Yargıtay 11. H.D. E. 2014/331 K. 2014/3503 T. 25/02/2014. 92  POROY, Reha / TEKİNALP, Ünal / ÇAMOĞLU, Ersin, Ortaklıklar Hukuku I, Vedat Kitapçılık, İstanbul 2019, s. 597. 93  KIRCA, 2022, s. 55.   549                                                                                  eden bir genel kurul kararının son tahlilde bir kesin emredici hükme aykırılıktan geçersiz olduğunun kabul edilmesi ve bu anlamda TBK m. 27(1) hükmünce butlan yaptırımı çerçevesinde ele alınması gerekecektir. Nihayetinde RKHK m. 6 hükmü bir düzen hükmü niteliğinde değildir ve doğrudan kamu düzenine ilişkindir.  RKHK m. 6(2)(a) hükmü dairesinde bir rakibin piyasaya girişinin engellenmesi veya faaliyetlerinin zorlaştırılması  unsurlarının iktisadi gerçeklere uygun olarak dar yorumlanması ve rakiplerin fiilen rekabet edebilme imkanını büyük ölçüde azaltan veya ortadan kaldıran durumların bu unsurlar dahlinde görülmesi gerektiği belirtilmektedir. Bu anlamda, ilgili eylemin ekonomik verimlilik artışına mı yoksa yalnızca rakiplerin faaliyetlerini zorlaştırmaya mı yönelik olduğu araştırılmaktadır. Bu çerçevede, Karara konu olguların cari olduğu bir uyuşmazlıkta rekabet hukuku yönünden, sadece kâr payı dağıtımının  yeterli  veya  hiç  yapılmamış  olması  sebebiyle  rakip  şirketin  finansman imkanlarından yoksun bırakılmak suretiyle piyasaya giriş imkânının ortadan kaldırıldığı veya  rakibin  faaliyetinin  büyük  ölçüde  zorlaştırıldığını  kabul  etmek  pek  de  uygun görünmemektedir. Zira rakibin ihtiyaç duyduğu miktar parayı başkaca yöntemlerle temin etmesi olanağı sürdüğü gibi, yetersiz kâr dağıtımının nihayetinde yeni bir fabrika                                                       94  Bir genel kurul kararıyla TTK m. 447 hükmünde sayılan örnek haller dışında kalan başka kanunların mutlak emredici hükümlerine aykırılık halinde, bu karara butlan yaptırımının TBK m. 27 üzerinden uygulanacağı yönünde bkz. CAN, Ozan / ÇAMLI, İlgün M.,  Türk Hukukuna Göre Anonim Şirketlerde Pay Sahiplerinin Kişisel Verilerin İşlenmesi ve Korunması , BATIDER Yıl: 2020, Cilt: 36, Sayı: 3, (s. 129- 161), s. 156. 95  KIRCA, 2022, s. 54:  Emredici hükme aykırılık her zaman genel kurul kararının hükümsüzlüğü, bu arada iptali sonucunu doğurmaz. Gerçekten düzen hükmü niteliğindeki kanuni yasaklara aykırılık halinde yapılan hukuki işlem geçerliliğini korur, ancak cezai veya idari yaptırım şeklinde başka bir yaptırım ile karşı karşıya kalınır.  96  SANLI, 2000, s. 263. 97  Bkz. Rekabet Kurulu nun 07- 89/1131- 442 Karar Sayılı 06.12.2007 Karar Tarihli Kararı.  98  Kurul un rakiplerin faaliyetini zorlaştıran eylemlerin gerçekleştirilmesi türünde bir ihlalin varlığının araştırılmasında etki bazlı bir yaklaşımı benimseme eğiliminde olduğu görülmektedir (Bkz. Rekabet Kurulu 14- 21/410- 178 Karar Sayılı 12.06.2014 Karar Tarihli Kararı).  99  Benzer şekilde, rekabet hukuku tahtında  zorunlu unsur  doktrinine göre, hâkim durumdaki bir teşebbüsün sahip olduğu bir unsurun zorunlu olduğunun kabul edilmesi halinde bu teşebbüse ilgili diğer teşebbüslerle  sözleşme  yapma  zorunluluğu  getirilebilmektedir.  Bununla  beraber   zorunlu  unsur  kavramının rakiplerin bu unsurdan faydalanmadan müşterilerine mal ya da hizmet sunamayacakları altyapı, tesis ya da hammadde olarak yorumlandığı dikkate alındığında (GÜVEN, 2008, s. 320- 325), konusunu bir miktar paranın oluşturması sebebiyle kâr payı dağıtımına dair bir genel kurul kararının zorunlu unsur kapsamında kabul edilmesi mümkün görülmemektedir.     550                                                                                  açılması  ve  fiyatların  düşürülmesi  gibi  bir  ekonomik  verimlilik  taşıyan  yönünün bulunduğu iddiası da dikkate alınmalıdır. Dolayısıyla, Karara esas olguların RKHK m. 6  hükmüne  aykırılık  teşkil  etmediği  kabul  edilerek  olayda  butlan  yaptırımının uygulanamayacağı sonucuna varılmaktadır. Ancak söz konusu genel kurul kararının halen TTK m. 445 uyarınca dürüstlük kuralına aykırılık sebebiyle iptal yaptırımına tabi tutulabileceği unutulmamalıdır.  SONUÇ Piyasada hâkim durumda bulunan bir anonim şirketin kâr dağıtımı koşullarının oluşmasına rağmen pay sahiplerine kâr payının gereği gibi dağıtılmamasına dair genel kurul kararı, bu pay sahipleri içerisinde şirketin rakibi durumundaki teşebbüslerin de bulunması halinde, sadece şirketler hukukunu değil aynı zamanda rekabet hukukunu da ilgilendiren bir karar olarak görülmelidir. Üstelik bu halde sadece kâr payı dağıtımına konu şirket değil, bu şirketin kâr payı dağıtımının gerçekleşmesine genel kuruldaki oylarıyla engel olan etki sahibi pay sahipleri de RKHK hükümlerinin denetimi alanına girmektedir. Nitekim Karara esas olguların mevcut olduğu bir uyuşmazlıkta, hukuki niteliği itibariyle bir hukuki işlem olarak görülen kâr dağıtımına ilişkin anonim şirket genel kurul kararının RKHK m. 6 bağlamında bir  eylem  olarak özellikle m. 6(2)(a) kapsamında ele alınmasının önünde bir engel bulunmamaktadır.   Karar konusu olay Türk rekabet hukuku bağlamında değerlendirildiğinde ortada RKHK m. 6 hükmüne aykırı bir eylemin bulunduğunun kesin olarak kabul edilmesi mümkün  görünmemektedir.  Dolayısıyla  şirketler  hukuku  yönünden,  şirkete  rakip konumdaki pay sahibinin davadaki talebi, genel kurul kararının emredici hükümlere aykırı olduğu değil de dürüstlük kuralına aykırı olduğu ve bu nedenle iptal edilmesi gerektiği iddiasına dayanacaktır. Karardan anlaşıldığı üzere, hâkim durumun kötüye kullanılmasının önceden öngörülemeyecek biçimlerde gerçekleşebileceği ve bu eylemin                                                       100  RKHK m. 6 tahtında yapılacak bir değerlendirmede Kurul tarafından incelenecek diğer hususlar için bkz. Hâkim Durumdaki Teşebbüslerin Dışlayıcı Davranışlarına İlişkin Kılavuz (Rekabet Kurumu nun 29.01.2014 Tarihli ve 14- 05/97- RM (1) Sayılı Kararı). 101  Yargıtay 11. H.D. E. 2015/14100 K. 2016/8853 T. 15/11/2016:  …anonim şirketin pay sahiplerine dağıtılabilecek  kârı  bulunuyorken  iyi  niyet  kurallarına  aykırı  olacak  şekilde  uzunca  bir  süre dağıtılmaması ya da yetersiz dağıtılması halinde pay sahibi bu hakkını mahkeme aracılığıyla talep edebilecektir.    551                                                                                  genel  kurul  kararları  yoluyla  vücut  bulabileceği  hususu  pay  sahipleri  arasındaki uyuşmazlıkların incelenmesinde dikkatten uzak tutulmamalıdır. Aksi yaklaşım korporatif nitelikteki işlemler yoluyla rekabet hukuku ihlallerinin önünü açacaktır. Ayrıca koşulları oluştuğu takdirde RKHK hükümlerine aykırılık teşkil edecek bir genel kurul kararına butlan yaptırımının uygulanacak olması, pay sahibi açısından iptal yaptırımından daha etkili hukuki sonuçlar doğuracaktır.",
     "Kaynakça": "  AŞIK, Pınar,  Anonim Şirketlerde Rekabet Yasağı (TTK M. 396) , Ankara Barosu Dergisi, Yıl: 2017, Cilt: 75, Sayı: 4, (s. 163- 202). BADAK, Zehra, Türk Ticaret Kanunu na Göre Anonim Şirkette Pay Sahibinin Kâr Payı Hakkı, On İki Levha Yayıncılık, İstanbul, 2018. CAN, Ozan / ÇAMLI, İlgün M.,  Türk Hukukuna Göre Anonim Şirketlerde Pay Sahiplerinin Kişisel Verilerin İşlenmesi ve Korunması , BATIDER, Yıl: 2020, Cilt: 36, Sayı: 3, (s. 129- 161). ÇELİKBOYA, Kerem, Anonim Şirketlerde Pay Sahibinin Kar Payı Hakkı, On İki Levha Yayınları, Ankara, 2021.  GÖKSOY, Yaşar Can,  Ortaklıklar Hukukunda Rekabet Yasaklarının Kapsamı , DEÜHFD Yıl: 2007, Cilt: 9 Sayı: Özel Sayı, (s. 633- 681).  GÜRBÜZ USLUEL, Aslı E., Anonim Şirketlerde Pay Sahibinin Kar Payı Alma Hakkı, BTHAE Yayınları, Ankara, 2016.  GÜVEN, Pelin, Rekabet Hukuku, 2. Baskı, Yetkin Yayınları, Ankara, 2008.  HELVACI, Mehmet / CANKAT, Rıfat,  Karşılaştırmalı Hukukta Şirket Menfaati Kavramı , Şirketler Hukuku Uyuşmazlıkları ve Tahkim, (Ed. Z. Akıncı vd.), On İki Levha Yayınları, İstanbul, 2019, (s. 521- 550).  HENDERSON, M. Todd, Everything Old Is New Again: Lessons from Dodge v. Ford Motor Company, John M. Olin Program in Law and Economics Working Paper Publication No. 373, Chicago, 2007.   552                                                                                  İMREGÜN, Oğuz,  Anonim Ortaklıklarda Genel Kurul Kararlarına Karşı Pay Sahiplerinin İptal Davası Açma Hakkı , Prof. Dr. Hayri Domaniç e Armağan, İÜHF Yayınları, İstanbul, 1995, (s. 127- 137).  İMREGÜN, Oğuz, Amerikan Ortaklıklar Hukukunun Anahatları, İÜHF Yayınları, İstanbul, 1968. KAYA,  Ali,  Rekabet  Hukukunda  Ayrımcılık  Suretiyle  Hâkim  Durumun  Kötüye Kullanılması, On İki Levha Yayınları, İstanbul, 2018. KAWAGUCHI,  Linda,   Introduction  to  Dodge  v.  Ford  Motor  Co.:  Primary  Source  and Commentary Material , Chapman Law Review, Yıl: 2014, Cilt: 17 Sayı: 2, (s. 493- 578).  KIRCA, İsmail, Anonim Şirket Genel Kurul Kararlarının Hükümsüzlüğü, On İki Levha Yayınları, İstanbul, 2022.  KOCADAĞ, Nilgün, Rekabet Hukuku Kapsamında Ana Şirketin Yavru Şirket İhlallerinden Doğan Sorumluluğu, Rekabet Kurumu Yayınları Yayın No. 312, Ankara, 2015. MACEY, Jonathan R.,  A Close Read of an Excellent Commentary on Dodge v. Ford , Virginia Law and Business Review, Yıl: 2008, Cilt: 3, Sayı: 1, (s. 177- 190). MITCHELL, Dalia T.,  From Dodge to EBay: The Elusive Coprorate Purpose , Virginia Law and Business Review, Yıl: 2019, Cilt: 13, Sayı: 2, (s. 155- 211).  MOROĞLU, Erdoğan, Anonim Ortaklıkta Genel Kurul Kararlarının Hükümsüzlüğü, On İki Levha Yayınları, İstanbul, 2017.  MUNYAI, Phumudzo S.,  Competition Law and Corporate Social Responsibility: A Review of the Special Responsibility of Dominant Firms in Competition Law , De Jure Law Review, Yıl: 2020, Sayı: 53, (s. 267- 285).  NOMER ERTAN, Füsun,  Anonim Ortaklığın Haklı Sebeple Feshi Davası- TTK m. 531 Üzerine Düşünceler , İÜHFM Yıl: 2015, Cilt: 73 Sayı: 1, (s. 421- 440). NOMER, N. Füsun, Anonim Ortaklıkta Pay Sahibinin Sadakat Yükümlülüğü, Beta, İstanbul 1999.   553                                                                                  ÖZKAN,  Ahmet  Fatih,   Hâkim  Durumdaki  Teşebbüslerin  Dışlayıcı  Kötüye  Kullanma Niteliğindeki Davranışlarının Değerlendirilmesine İlişkin Kılavuz Taslağı nın Eleştirisel Bir Değerlendirmesi , İÜHFD Yıl: 2013, Cilt: 4 Sayı: 1, (s. 311- 350).  PEHLİVANOĞLU, Murat Can,  Yönetim Kurulunda Cinsiyet Kotası Uygulamasının Amerikan Şirketler Hukuku Açısından Değerlendirilmesi , Tüzel Kişilik Penceresinden Anonim Ortaklık Sempozyumu, (Ed. Havva Karagöz, vd.), On İki Levha Yayıncılık, İstanbul, 2021, (s. 641- 649). PEHLİVANOĞLU,  Murat  Can,   Karşılaştırmalı  Hukukta  Genel  Kurul  Kararlarının  İptali Davalarında Gösterilecek Teminat Kapsamında  Şirketin Muhtemel Zararları  Kavramı , Türkiye Barolar Birliği Dergisi, Yıl: 2020, Cilt: 32, Sayı: 146, (s. 219- 246).  PEHLİVANOĞLU,  Murat  Can,   Tarım  Sektörü,  Haksız  Rekabet  ve  Son  Dakika  Sipariş İptalleri , BUHFD, Yıl: 2020, Cilt: 15, Sayı: 195- 196, (s. 1545- 1571). PIERCE,  Fields,   Dynamic  Corporate  Purpose:  Decentralizing  the  Choice  over  Director Orientation , Vanderbilt Law Review Yıl: 2022, Cilt: 75 Sayı: 1, (s. 325- 364). PINAR,  Hamdi  /  TÜRKOĞLU,  S.  Özlem  /  TUTULMAZ,  Esra,   Sermaye  Şirketlerinin Özkaynaklarının Korunmasına Yönelik Türk Ticaret Kanunu Geçici M 13 ile Kabul Edilen COVID- 19 Önlemleri , İstanbul Hukuk Mecmuası Yıl: 2020, Cilt: 78 Sayı: 2, (s. 579- 610), s. 587. POROY,  Reha  /  TEKİNALP,  Ünal  /  ÇAMOĞLU,  Ersin,  Ortaklıklar  Hukuku  I,  Vedat Kitapçılık, İstanbul 2019.  PULAŞLI, Hasan, Şirketler Hukuku Genel Esaslar, Adalet Yayınevi, Ankara, 2020 PULAŞLI, Hasan,  Anonim Şirket Genel Kurul Kararlarının Sakatlığı ve Müeyyidesi , İÜHFM Yıl: 2013, Cilt: 61 Sayı: 2, (s. 335- 346). PULAŞLI, Hasan,  Türk, İsviçre ve Alman Hukukuna Göre ‘İktisadi Amaç  Kavramının Şirket ve Dernekler Bakımından Değerlendirilmesi , BATIDER Yıl: 2016, Cilt: 32, Sayı: 2, (s. 25- 59).    554                                                                                  ROCK, Edward B.,  Corporate Law Through an Antitrust Lens , Columbia Law Review, Yıl: 1992, Cilt: 92 Sayı: 3, (s. 497- 561). SANLI, Kerem Cem, Rekabetin Korunması Hakkında Kanun da Öngörülen Yasaklayıcı Hükümler  ve Bu  Hükümlere Aykırı Sözleşme ve  Teşebbüs Birliği Kararlarının Geçersizliği, Rekabet Kurumu Yayınları Yayın No. 49, Ankara, 2000.  SOYKAN, İsmail Cem,  Sermaye Artırımı Kararının Dürüstlük Kuralına Aykırılığı , Türk Ticaret Kanunu Sempozyumu III, (Ed. Arslan Kaya, vd.), On İki Levha Yayıncılık, İstanbul, 2020, (s. 195- 222).  STOUT, Lynn A.,  Why We Should Stop Teaching Dodge v. Ford , Virginia Law and Business Review, Yıl: 2008, Cilt: 3 Sayı: 1, (s. 163- 190). SULU,  Muhammed,  Anonim  Ortaklıklarda  Şirket  Menfaati  Kavramı,  On  İki  Levha Yayınları, İstanbul, 2019. TEKİNALP, Ünal, Sermaye Ortaklıklarının Yeni Hukuku, Vedat Kitapçılık, İstanbul 2020. TEOMAN, Ömer, Anonim Ortaklıkta Pay Sahibinin Oy Hakkından Yoksunluğu, BTHAE Yayınları, Ankara, 1983.  WEINBERGER, Alan M.,  Henry Ford s Wingman: A Perspective on the Centennial of Dodge v. Ford , New York University Journal of Law and Business, Yıl: 2018, Cilt: 14, Sayı: 3, (s. 1013- 1048). UNKOVIC, Mary Caitlin, When Dodge v. Ford Meets Ben and Jerry s: Reconciling 100 Years of Bad Precedent with the Reality of Modern Business, Yayınlanmamış Doktora Tezi, Berkeley, University of California Berkeley, 2020. ÜÇIŞIK, Güzin / ÇELİK, Aydın, Anonim Ortaklıkta Finansal Tablolar, Yedek Akçeler ve Kar Dağıtımı, On İki Levha Yayınları, İstanbul, 2018.  YANLI, Veliye,  Anonim Ortaklıklarda Kârın Tamamen Devrine İlişkin Bir Tasarruf Yapılabilir Mi? , İHFM Yıl: 1997,"
}