{
     "Tip": "Makale",
     "Dergi İsmi": "",
     "Üniversite İsmi": "Hacettepe Üniversitesi",
     "Gün": "12",
     "Ay": "05",
     "Yıl": "2020",
     "Cilt": "2",
     "Sayı": "10",
     "Başlık": "BİLİŞİM SİSTEMİNE GİRME SUÇUNUN YARGI KARARLARI BAĞLAMINDA İNCELENMESİ",
     "Title": "A BRIEF REVIEW OF THE OVERNIGHT ACCOMMODATION TAX",
     "Yazar İsmi": [
          "Ertuğrul AKÇAOĞLU"
     ],
     "Danışman İsmi": "",
     "Anahtar Kelimeler": [
          "Konaklama vergisi",
          "turist vergisi",
          "turizm payı"
     ],
     "Keywords": [
          "Overnight accommodation tax",
          "tourist tax",
          "tourism surcharge"
     ],
     "Özet": " TBMM 2019 senesi içinde turizm sektörünü ilgilendiren bir yeni vergi ile bir yeni fon ihdas etti. Bu yazıda Aralık 2019 da hukukumuza giren  konaklama vergisi  ve bu vergiyle ilişkili olduğu ölçüde, Temmuz 2019 dan beri var olan  turizm payı  ele alınmakta; konaklama vergisi temel unsurları bakımından  kısaca incelenmekte ve değerlendirilmektedir. Konaklama vergisinin yurt dışındaki benzerleri ile mukayesesi yapılmakta, özellikleri ortaya konulmakta ve turizm sektörü üzerindeki olası etkilerine değinilmektedir.",
     "Abstract": "In 2019, Turkish Parliament passed two acts regarding a new tax and a new surcharge concerning the tourism sector. This article briefly examines and evaluates the  overnight accommodation tax  that entered to Turkish tax system in December 2019 in terms of its fundamental elements, as well as the  tourism surcharge  that has existedsince July 2019 with regards to its relevance with the overnight accommodation tax. The article compares the accommodation tax with its counterparts abroad; assesses its characteristics and briefly addresses its possible effects on the tourism sector.",
     "Metin": "7 Aralık 2019 günü Resmî Gazete de yayımlanan 7194 sayılı Kanun mevcut vergi kanunlarında pek çok değişiklik yapmasının yanı sıra vergi sistemimize bazı yeni vergiler de ekledi. Bunlar,  Dijital Hizmet Vergisi ,  Değerli Konut Vergisi  ile bu yazının konusunu oluşturan  Konaklama Vergisi dir. 7194 sayılı Kanun, 4. bölümünde yer alan 9. maddesi ile 6802 sayılı Gider Vergileri Kanunu nun 2. kısmının 2. bölümünü  Konaklama Vergisi  olarak yeniden adlandırdı ve mülga 34. maddesini yeniden düzenleyerek adı geçen vergiyi ihdas etti. Bu verginin esasen 1 Nisan 2020 de yürürlüğe girmesi öngörüldüyse de tüm dünyayı etkisi altına alan Covid-19 salgınının Mart ayı başında ülkemizi de etkilemeye başlaması üzerine, alınan ekonomik tedbirler kapsamında, verginin yürürlüğü 1 Ocak 2021 e ertelendi.2 Konaklama vergisi, bu yazının müellifi gibi, turizm sektörü içinde yer almayanlar için yeni bir vergi olabilir. Ancak, aslında hem dünyada pek çok örneği olan hem de uzun süredir ülkemizin gündeminde olan bir vergi olduğunu ifade etmek gerekir. Kaldı ki, konaklama  vergisi  konusu  itibariyle  yalnız  da  değildir.  Bu  verginin  sistemimize girmesinden altı ay kadar önce, 15 Temmuz 2019 tarihli Resmi Gazete de yayımlanan 7183  sayılı  Kanunla,3   Turizm  Payı   adı  altında  bir  yeni  mali  yükümlülük  daha sistemimize girmişti. 1 Ekim 2019 da yürürlüğe giren turizm payını da konaklama vergisi ile birlikte kısaca ele almak konunun bütüncül bir şekilde kavranabilmesi için gereklidir.TBMM, 7194 sayılı, Dijital Hizmet Vergisi ile Bazı Kanunlarda ve 375 Sayılı Kanun Hükmünde Kararnamede Değişiklik Yapılması Hakkında Kanun, 7 Aralık 2019 (Resmi Gazete, Sayı: 30971), https://www.resmigazete.gov.tr/eskiler/2019/12/20191207-1.htm 2   TBMM, 7226 sayılı, Bazı Kanunlarda Değişiklik Yapılmasına Dair Kanun, 26 Mart 2020 (Resmi Gazete, Sayı: 31080 - Mükerrer), m. 51,  https://www.resmigazete.gov.tr/eskiler/2020/03/20200326M-1.htm 3   TBMM, Türkiye Turizm Tanıtım ve Geliştirme Ajansı Hakkında Kanun, 15 Temmuz 2019 (Resmi Gazete, Sayı: 30832), https://www.resmigazete.gov.tr/eskiler/2019/07/20190715-1.htm 389Akçaoğlu                                                                                  Hacettepe HFD, 10(2) 2020, 388-405   Vergi ve paya ilişkin düzenlemelere değinmeden önce, dünyadaki konaklama vergisi örneklerine ve ülkemizdeki yasalaşma sürecine de kısaca bakmak, konunun bütüncül bir şekilde ele alınabilmesi bakımından yararlı olacaktır.  I.  GENEL OLARAK KONAKLAMA VERGİSİ Öncelikle, daha genel bir kavram olarak turizm ya da turist vergisini anmak gerekir. Zira konaklama vergisi dünyada turist ya da turizm vergisi olarak adlandırılan bir vergi türünün bir görünümü olarak karşımıza çıkmaktadır. Aynı kapsamda, adı şehir vergisi, otel vergisi, kültür vergisi, yatak vergisi olan benzer başka vergiler de bulunmaktadır.4 Avrupa Tur Operatörleri Ticaret Birliği ETOA nın derlediği bilgilere göre Avrupa Birliği  üyesi  28  (27)5  ülkeden  19 unda  turizm  vergileri  yürürlüktedir.6  Örneğin Avrupa da en çok turist çeken üç ülke olan Fransa, İspanya ve İtalya da durum şöyle görünmektedir: Fransa da 1910 yılından beri  taxe de sejour  denen, adını dilimize  konaklama vergisi  ya da  ziyaret vergisi  diye çevirebileceğimiz bir vergi bulunmaktadır.7 Bu vergi otel, turistik tesis yöneticileri tarafından müşterilerin konaklama bedellerinin kişi başına %1 i ile %5 i arasındaki bir oranda tahsil edilmekte ve belediyelere ödenmektedir.8 Bu vergi ile amaçlanan şehirlerin turizm nedeniyle oluşan masraflarını karşılamak, turistik                                                       4   BOZDOĞANOĞLU, Burçin,  Konaklama Vergisi Uygulaması ve Türkiye de Uygulanabilirliği , Maliye Dergisi, Yıl: Ocak-Haziran 2013, Sayı: 164, s. 132 vd. 5   Bilindiği üzere, Birleşik Krallık ın AB den ayrılmasından (Brexit) sonra AB nin üye sayısı 27 ye inmiştir. 6   EUROPEAN TOURISM ASSOCIATION (ETOA), ETOA s 2019 Review of European Tourism Taxes Calls for Destinations to Recognise the Value of The Visitor Economy and Risk to Competitiveness, 12 Eylül 2019, https://etoa.org/etoa-review-tourism-taxes/ 7   MINISTÈRE  DE  L'INTÉRIEUR,  Revue  Générale  d Administration,  Nancy-Paris-Strasbourg, France, 1920, s. 129 vd., https://gallica.bnf.fr/ark:/12148/bptk5578f 8   L ASSEMBLÉE DES COMMUNAUTÉS DE FRANCE, Taxe de Séjour: Les Nouveautés 2018, 6 Nisan 2018, https://www.adcf.org/articles-taxe-de-sejour-les-nouveautes-2018-4094 390Akçaoğlu                                                                                  Hacettepe HFD, 10(2) 2020, 388-405   hizmetlerin  kalitesini  artırmak,  tesisleri  ve  kamuya  açık  alanları  idame  ettirmek, iyileştirmektir.9 İspanya da Katalonya ve Balear  Adalarında turizm  vergileri ( tasa  turistica ) uygulanmaktadır. Katalonya da bu vergi konaklayanlara ek olarak gezi (cruise) gemileri ile gelen günübirlik turistlerden de alınırken, Balear Adalarında yerel idare vergiyi bir nevi çevre vergisi olarak yapılandırmıştır. Ülkenin her iki bölgesinde de uygulanan vergilerin  ortak  özelliği  gelirlerinin  sürdürülebilir  turizm  projelerine  özgülenmiş olmalarıdır.10  İtalya ise turizm vergileri ile 2011 de tanışmıştır. Daha doğrusu, 1910 dan itibaren yerel düzeyde sınırlı bir şekilde uygulanmış ve fakat 1989 da yürürlüğüne son verilmiş olan turizm vergileri 2011 de yeniden vergi sistemine dahil edilmiş ve 63 ilde merkez ilçe düzeyinde ve İtalya nın çok ziyaret  edilen tüm şehirlerinde uygulanmaktadır.11 İtalyan şehirlerinde  Tassa / Imposta di Soggiorno  yani konaklama vergisi adı altında uygulanmakta olan bu vergiye ek olarak, Venedik 2018 de ayrıca bir  günübirlik turist vergisi  ( tassa / contributo di sbarco , yani şehre iniş  (giriş) vergisi /  katılma payı almayı) kabul etmiştir. Bu verginin tarh ve tahsiline ilişkin metot netleştirilemediği için yürürlüğü Mayıs 2019 dan 1 Temmuz 2020 ye ertelenmiş bulunmaktadır.13 Halihazırda  Avrupa  Birliğinde  turist  vergileri  olmayan  ülkeler  şunlardır: Danimarka, Estonya, Güney Kıbrıs, Finlandiya, İrlanda, İsveç, Letonya ve Lüksemburg.                                                        9   L AGENCE DÉVELOPPEMENT TOURISTIQUE DE LA FRANCE, Tourist Tax in France (Taxe de Séjour), 21 Nisan 2015, https://ca.france.fr/en/news/article/tourist-tax-france-taxe-sejour 10  RAQUEL, Álamo Cerrillo, El Sector Turístico Español: Cuestiones y Retos fiscales, Barcelona, España. 2018, s. 77 vd. 11  ROTARIS, Lucia / CARROZZO, Marta,  Tourism Taxes in Italy: A Sustainable Perspective , Journal of Global Business Insights, Yıl: 2019, Cilt: 4, Sayı: 2, s. 92. DOI: https://doi.org/10.5038/26406489.4.2.1079 12  VENETO  ECONOMIA,  Tassa  di  Sbarco  a  Venezia,  Ecco  Come  Funziona,  27  Şubat  2019, https://www.venetoeconomia.it/2019/02/tassa-di-sbarco-venezia-come-funziona/ 13  ROTARIS  /  CARROZZO,  2019,  s.  93.  Ayrıca:  THE  TELEGRAPH,  Overcrowded  Venice  to Introduce  Tax  on  Tourists  from  Next  Summer,  9  Ekim  2019, https://www.telegraph.co.uk/news/2019/10/09/overcrowded-venice-introduce-tax-tourists-nextsummer/ 391Akçaoğlu                                                                                  Hacettepe HFD, 10(2) 2020, 388-405   Birlikten  kısa  süre  önce  ayrılan  Birleşik  Krallık ta  da  böyle  bir  vergi bulunmamaktadır. Ancak, yakın gelecekte bir turist vergisi konmasının mümkün olduğu söylenebilir; zira Şubat 2019 da İskoçya nın başkenti olan Edinburgh ta bu yönde bir karar alınmıştır.14 Avrupa Birliği ülkelerindeki turizm vergileri incelendiğinde tek tip olmadıkları, istisnaen ulusal, genellikle  yerel  (il ve ilçe) düzeyinde salındıkları  ifade olunabilir. Çoğunlukla  bu  vergiler  konaklama  vergisi  olarak  formüle  edilmekte  ama  bazen günübirlik ziyaretçi vergisi şeklinde de karşımıza çıkabilmektedirler. En genel hatlarıyla, vergilerin şu şekillerde belirlendiği söylenebilir:15 – Kişi başına, gecelik maktu bir tutar. – Kişi başına, tesisin kaç yıldızlı olduğu dikkate alınarak, gecelik maktu bir tutar. – Gecelik konaklama bedelinin belli bir oranı. – Konaklamayan turistler bakımından, kişi başına, günlük maktu bir tutar. Örneğin, Avusturya nın başkenti Viyana da konaklama vergisi kişi başına gecelik oda ücretinin %3,2 sine varan oranlarda alınmaktadır.16 Belçika nın Antwerp kentinde otellerde kalan kişiler gecelik €2,39 luk maktu bir konaklama vergisi ödemektedirler.17 Bu vergi Brüksel de, şehir vergisi adı altında, gecelik oda ücreti üzerinden ve otelin sınıfı (kaç yıldızlı olduğu) dikkate alınarak nispi olarak tespit edilmektedir.18 Fransa da yerel idareler verginin tespiti noktasında bu kriterlere ek olarak ayrıca hangi tatil sezonu olduğunu da dikkate almaktadırlar.19                                                       14  ETOA, (ETOA s 2019 Review). 15  ETOA, (ETOA s 2019 Review). 16  CITY  OF  VIENNA,  Local  Tax-  Account,  Declaration,  Calculation, https://www.wien.gv.at/english/e-government/financial/tax/local-tax.html 17  VISIT ANTWERP, City Tax, https://www.visitantwerpen.be/en/city-tax-226199-en 18  LEXGO, Hotel City Tax in Brussels, 10 Nisan 2017, https://www.lexgo.be/en/papers/tax-law/indirecttax/hotel-city-tax-in-brussels,112288.html  19  SERVICE-PUBLIC,  Taxe  de  Séjour  sur  les  Hébergements  Touristiques,  20  Mayıs  2019, https://www.service-public.fr/professionnels-entreprises/vosdroits/F 392Akçaoğlu                                                                                  Hacettepe HFD, 10(2) 2020, 388-405   Örnekleri çoğaltmak mümkündür. Ancak, son olarak, komşumuz Yunanistan da da 2018 den beri ve ulusal düzeyde, tutarı €0,50 ile €4,00 arasında değişen bir konaklama vergisi uygulanmakta olduğunu;20 bunun ülkenin dış borçlarını ödemek için çıkarılmış olan bir torba yasayla getirilmiş bir vergi olduğunu not etmekte fayda görmekteyiz.21  II. TÜRKİYE DE KONAKLAMA VERGİSİNİN GELİŞİM SÜRECİ Her ne kadar yukarıdaki örnekler AB ülkelerindense de AB üyesi olmayan Avrupa ülkeleriyle  Amerika  ve  Uzakdoğu  ülkelerinde  de  konaklama  üzerinden  vergiler alınmaktadır.  Bu  vergiler  çoğunlukla  yerel  yönetimlerce  toplanmakta,  merkezi yönetimlerce  toplanan  örneklerin  çoğunda  da  vergi  gelirleri  büyük  ölçüde  yerel yönetimlere aktarılmaktadır. Konaklama Vergisi Türkiye nin gündemine aslında ilk kez hazırlıklarına 2004 yılında başlanılan ve 2006 da (ve 2008 de tekrar) TBMM ye sunulan  İl Özel İdaresi ve Belediye  Gelirleri  Kanunu  Tasarısı 22  ile  girmiştir.23  Bu  kanun  tasarısı  konaklama vergisini bir yerel yönetim geliri olarak kurgulamıştı. Kanun tasarısının gerekçesinde  Turistik yörelerde bulunan il özel idareleri ve belediyeler turizm faaliyeti nedeniyle oluşan  nüfus  artışının  yükünü  çekerken,  turizmden  elde  edilen  gelirlerden  pay alamamaktadır.  Bu  durum  yol,  su,  arıtma  ve  atık  bertaraf  tesisleri  gibi  altyapı ihtiyaçlarının gerektirdiği kaynaklar ile sağlanan gelirler arasında önemli dengesizliklerin doğmasına yol açmaktadır. (…) Ülkemizin turizm potansiyeli dikkate alınarak, turizm hizmetlerinin finansmanına yardımcı olmak amacıyla Konaklama Vergisi mahalli bir vergi olarak düzenlenmektedir.  denilmekteydi.24                                                       20  GREEK TRAVEL PAGES, Greece s New Hotel Tax to Come Into Effect in 2018, 30 Haziran 2016, https://news.gtp.gr/2016/06/30/greeces-new-hotel-tax-effect-2018/ 21  GREEK TRAVEL PAGES, Greek Parliament Passes Omnibus Bill Full of Tax Hikes, 22 Mayıs 2016, https://news.gtp.gr/2016/05/22/greek-parliament-omnibus-bill-tax-hikes/ 22  T.C. BAŞBAKANLIK KANUNLAR VE KARARLAR GENEL MÜDÜRLÜĞÜ, İl Özel İdaresi ve Belediye Gelirleri Kanunu Tasarısı, 24 Ocak 2008, https://www.tbmm.gov.tr/d/1/1-0505.pdf 23  BOZDOĞANOĞLU, 2013, s. 147. 24  T.C. BAŞBAKANLIK KANUNLAR VE KARARLAR GENEL MÜDÜRLÜĞÜ, 2008, s. 16 (42). 393Akçaoğlu                                                                                  Hacettepe HFD, 10(2) 2020, 388-405   Tasarıda verginin matrahı günlük yeme, içme ve yatak ücretleri de dahil olmak üzere  ödenen  toplam  konaklama  bedeli  olarak  öngörülmüş;  oranı  ise  %3  olarak belirlenmişti. Bunun dışında bir kriter; örneğin turistik tesisin sınıflandırması (yıldız sayısı vb.), yeri veya turizm sezonu verginin tespitinde dikkate alınmayacaktı. Zamanlaması dikkate alındığında 2006/2008 tasarısının AB ye üyelik sürecinin bir gereği olarak gündeme gelmiş olabileceğini söylememiz sanırım bir hata olmayacaktır. Ancak, söz konusu tasarı yasalaşamadı. Bu noktada turizm sektörünün böyle bir verginin konmaması  yönünde  lobi  faaliyetinin  etkisinin  olmuş  olabileceği  de  düşünülebilir. Çünkü,  örneğin,  2017 de  Kültür  ve  Turizm  Bakanlığı nın  düzenlediği  3.  Turizm Çalıştayı nda  turizm  sektörünün  teşviki  ve  gelişimi  başlığı  altında  talep  edilen hususlardan biri (sıralama olarak ikincisi)  konaklama vergisi gibi sektörün rekabet şansını azaltacak vergilerin gündeme ge(tirilmemesi)  idi.25 Hal bu iken 2019 Aralık ayında, ansızın, bir merkezi yönetim / genel bütçe geliri olarak  konaklama vergisi  ile tanıştık. İlk olarak 7193 sayılı Kanun ile yasalaşan bu vergi, Cumhurbaşkanı nın söz konusu yasayı başkaca nedenlerle veto etmesi üzerine tekrar TBMM de görüşülüp bu kez 7194 sayılı Kanun olarak yasalaştı. 7194 sayılı Kanun un  teklifinin  konumuzla  ilgili  ayrı  bir  gerekçesi  olmadığı  için  7193  sayılı Kanun un  teklifinin  gerekçesine  göz  atıldığında,  teklif  sahiplerinin  dünya uygulamalarından  haberdar  oldukları;  yerli  –  yabancı  turist  ayrımı  yapmaksızın ülkemizdeki  konaklama  tesislerinde  konaklayan  kişilerden  konaklama  bedeli  ile konaklanılan tesiste konaklama esnasında yararlanılan yeme, içme, eğlenme vb. diğer                                                       25  T.C. KÜLTÜR VE TURİZM BAKANLIĞI, 3. Turizm Şurası Konaklama Sektörü Komisyonu Sonuç  Raporu,  1-3  Kasım  2017,  s.  4. https://turizmsurasi.ktb.gov.tr/Eklenti/57382,konaklamasektorukomisyonraporupdf.pdf  Aynı  şekilde, Şura nın  Yatırım-Teşvik-Finans  Komisyonu  Sonuç  Raporu nda  da  mevcut  KDV  oranlarının düşürülmesi talep edilmiştir. T.C. KÜLTÜR VE TURİZM BAKANLIĞI, 3. Turizm Şurası YatırımTeşvik-Finans  Komisyonu  Sonuç  Raporu,  1-3  Kasım  2017,  s.  6. https://turizmsurasi.ktb.gov.tr/Eklenti/57388,yatirimtesvikfinansmankomisyonraporupdf.pdf  26  TBMM, 7193 sayılı, Dijital Hizmet Vergisi ile Bazı Kanunlarda ve 375 Sayılı Kanun Hükmünde Kararnamede  Değişiklik  Yapılması  Hakkında  Kanun,  21  Kasım  2019, https://www.tbmm.gov.tr/kanunlar/k3.html 27  ADALET VE KALKINMA PARTİSİ TBMM GRUP BAŞKANLIĞI, Dijital Hizmet Vergisi Kanunu ile  Bazı  Kanunlarda  ve  375  Sayılı  Kanun  Hükmünde  Kararnamede  Değişiklik  Yapılması Hakkında Kanun Teklifi, 24 Ekim 2019, https://www.tbmm.gov.tr/d/2/2-2312.pdf 394Akçaoğlu                                                                                  Hacettepe HFD, 10(2) 2020, 388-405   hizmetlerin  bedelleri  üzerinden  vergi  alınmak  istendiği;  konaklamayan  kişilerin konaklama tesislerinde aldıkları diğer hizmetlerin ise vergilendirilmek istenmediği ve en önemlisi  bu  verginin  bir  yerel  yönetim  geliri  değil,  merkezi  yönetim  geliri  olarak kurgulandığı anlaşılmaktadır. Eski tasarılarla kıyaslandığında bu tercih değişikliğinin nedenine ilişkin bir ipucu tasarının gerekçesinde yer almamaktadır. Diğer bir ifadeyle, örneğin, konaklama vergisi gelirlerinin turizmden kaynaklı alt ve üst yapı ihtiyaçlarının karşılanması veya turizmin finansmanı için kaynak yaratılması gibi bir gerekçe bulunmamaktadır. Yunanistan ın 2018 de ulusal düzeyde bir konaklama vergisini niye koymuş olduğu hatırlandığında, Türkiye nin  de  2018-2019  mali  koşullarında  merkezi  yönetim  gelir  kaynaklarını genişletme  ihtiyacının  böyle  bir  tercih  değişikliğine  neden  olmuş  olabileceği  akla gelmektedir.  Kaldı  ki,  kanun  koyucunun  zaten  altı  ay  öncesinden  doğrudan  ülke turizminin geliştirilmesine yönelik bir mali yükümlülük,  turizm payı  ihdas etmiş olması bu olasılığı güçlendirmektedir.  III. TURİZM PAYI 7183  sayılı  Kanun un  teklifinin  gerekçesine  göz  atıldığında,  dünya  turizm pastasının  büyüklüğüne  atıf  yapıldığı,  Türkiye nin  turizm  potansiyelinin  daha  iyi değerlendirilmesi, dolayısıyla, turizm gelirlerinin artırılması için ulusal turistik değerlerin yurt içi ve dışında daha iyi tanıtımının sağlanması, önemli organizasyon ve yatırımların ülkeye  çekilmesi  ve  benzeri  amaçlarla  bir  Turizm  Tanıtım  ve  Geliştirme  Ajansı kurulduğu ve bu ajansın faaliyetlerini finanse etmek için de  turizm payı  adı altında bir mali  yükümlülük  getirildiği  anlaşılmaktadır.  Ajansın,  turizm  payı  adı  altında  kamu gücüne dayanarak elde edeceği gelirin en az  %85 i ülke tanıtımının finansmanında kullanılacaktır. Turizm  payı,  konaklama tesislerinin, bileşik  tesislerin,  yeme-içme tesislerinin, deniz  turizmi  araçlarının,  seyahat  acentelerinin,  havayolu  işletmecilerinin,  DHMİ                                                       28  ADALET VE KALKINMA PARTİSİ TBMM GRUP BAŞKANLIĞI, Türkiye Turizm Tanıtım ve Geliştirme Ajansı Hakkında Kanun Teklifi, 3 Temmuz 2019, https://www.tbmm.gov.tr/d/2/21988.pdf 395Akçaoğlu                                                                                  Hacettepe HFD, 10(2) 2020, 388-405   dışındaki  havalimanı  işletmelerinin  yatırımcı  veya  işletmecilerinin  bu  tesislerdeki faaliyetleri nedeniyle elde ettikleri net satış ve kira gelirlerinin genel olarak ‰7,5 u olarak öngörülmüştür. (Bazı hallerde oran değişmektedir.) Görülmektedir  ki,  turizm  payı  ulusal  turizm  sektörünün  tanıtımı  ve  turizm yatırımlarının finansmanı  için oluşturulmuş  bütçe dışı bir fondur. Bu fon bağımsız denetime tabidir. Bağımsız denetim Raporları Sayıştay a gönderilecek olmakla beraber, ayrı bir Sayıştay denetimi öngörülmemiştir. Turizm payı ile oluşturulan fon turizmden etkilenen yerel yönetimlerin finansmanı için getirilmemiştir. Bununla birlikte, kanaatimizce, fon kaynaklarının %15 inin bir kısmının bu şekilde değerlendirilmesinin önünde yasal bir engel de bulunmamaktadır. Kanun un 4. maddesindeki  Ajans, Bakanlıkça belirlenen turizm strateji ve politikaları doğrultusunda; (…) (d) Turizmin ülke ekonomisindeki payının artırılması amacıyla bu Kanunda belirtilen amaçları gerçekleştirmek üzere diğer her türlü faaliyet, iş ve işlemleri yapabilir, destek ve kaynak sağlayabilir.  hükmü bu doğrultuda da yorumlanabilir ve uygulanabilir. Turizm  payının  beyan  ve  ödenmesine  ilişkin  usul  hususlar  Hazine  ve  Maliye Bakanlığı nın 02.11.2019 tarihli ve 30936 sayılı Resmi Gazete de yayımlanmış olan 1 sıra numaralı  Turizm Payı Beyannamesi Genel Tebliği nde düzenlenmiştir.29  IV. KONAKLAMA VERGİSİ NİN ÖZELLİKLERİ 7194  sayılı  Kanun un  9.  maddesi  ile  Gider  Vergileri  Kanunu nun  mülga  34. maddesinin  yeniden  düzenlenmesi  suretiyle  getirilen  ve  1  Ocak  2021 de  yürürlüğe girecek olan konaklama vergisinin konusu, yükümlüsü, matrahı, oranı ve istisnalarına ile                                                       29  HAZİNE VE MALİYE BAKANLIĞI (GELİR İDARESİ BAŞKANLIĞI), Turizm Payı Beyannamesi Genel  Tebliği,  2  Kasım  2019  (Resmi  Gazete,  Sayı:  30936), https://www.resmigazete.gov.tr/eskiler/2019/11/20191102-5.htm 396Akçaoğlu                                                                                  Hacettepe HFD, 10(2) 2020, 388-405   ilgili olarak, 11.02.2020 de kamuyla paylaşılan Konaklama Vergisi Uygulama Tebliği Taslağı nı da dikkate almak suretiyle, şu temel tespitler yapılabilir: Verginin konusu, otel, motel, tatil köyü, pansiyon, apart otel, misafirhane, kamping, dağ evi, yayla evi gibi, her ne ad altında olursa olsun, konaklama tesislerinde verilen geceleme hizmeti ile bu hizmetle birlikte satılmak suretiyle konaklama tesisi bünyesinde sunulan (yeme, içme, aktivite, eğlence hizmetleri ve havuz, spor, termal ve benzeri alanların  kullanımı  gibi)  diğer  tüm  hizmetlerdir.  Öyleyse  bu  vergi  hizmet  sunumu nedeniyle  yapılan  harcamaları  vergilendiren  bir  dolaylı  vergi  olarak  karşımıza çıkmaktadır. Verginin konusunu oluşturan hizmetlerin sunum yeri ve içeriği ile ilgili olarak şu üç unsuru vurgulamak gerekir:  Vergi konusu hizmetler, (1) ne şekilde adlandırılırsa adlandırılsın, bir  konaklama tesisi nde  gerçekleşmelidir.  Kanun   konaklama  tesisi ni  örneklemek  suretiyle tanımlamış,  sınırlı  sayma  yoluna  gitmemiştir.  Tebliğ  Taslağı  da   konaklama  tesisi nitelendirmesi yapılırken turizm işletmesi belgesi veya işyeri açma ya da işletme belgesi olup  olmadığına  bakılmaksızın  konaklama  hizmeti  sunulan  bütün  tesisler 31  demek suretiyle vergi hukukunun vergiyi doğuran olayın gerçekliği ilkesi ile uyumlu şekilde bu hususu teyit etmektedir. Konaklama vergisine tabii olan hizmet, ya konaklama tesisinde sunulan (2) bir  geceleme hizmeti  ya da söz konusu (3) geceleme hizmeti ile birlikte  satılan  ve yine (4) aynı  konaklama tesisi bünyesinde sunulan  diğer tüm hizmetler olmalıdır. Geceleme hizmetinden ne anlaşılması gerektiği Tebliğ Taslağı nda  konaklama tesislerinde oda veya yer tahsis etmek suretiyle verilen, tesiste günlük yatma-barınma-kalma hizmeti                                                        30  HAZİNE  VE  MALİYE  BAKANLIĞI  (GELİR  İDARESİ  BAŞKANLIĞI),  Konaklama  Vergisi Uygulama  Tebliği  Taslağı,  11  Şubat  2020,  https://gib.gov.tr/konaklama-vergisi-uygulama-geneltebligi-taslagi-hazirlanmistir;  ayrıca, https://gib.gov.tr/sites/default/files/fileadmin/user_upload/Tebligler/Taslaklar/Kon_ver_gen_uyg_teb_taslak.pdf 31  HAZİNE VE MALİYE BAKANLIĞI (GELİR İDARESİ BAŞKANLIĞI), (Konaklama Vergisi Uygulama Tebliği Taslağı), s. 1. 397Akçaoğlu                                                                                  Hacettepe HFD, 10(2) 2020, 388-405   olarak tanımlanmaktadır.32 Öyleyse, insanlara geceyi geçirebilecekleri bir yer sunulması geceleme hizmetidir.  Kanun,  ilginç  bir  şekilde,   Vergiyi  doğuran  olay,  birinci  fıkrada  belirtilen hizmetlerin sunulması ile meydana gelir.  demek suretiyle vergiyi doğuran olayı da tanımlama lüzumu hissetmiştir. Oysa, kanunda soyut olarak ifade edilmiş olan konunun, gerçek hayatta somutlaşması yani gerçekleşmesi anlamına gelen vergiyi doğuran olayın ayrıca tanımlanmasına - kural olarak - gerek yoktur. Bunun hukuken bir anlamı ve faydası olmadığı gibi bilakis beraberinde sorunlar getirmesi mümkündür. Belki ve eğer, kanun koyucunun  verginin  konusunun  gerçekleşmesinden  içerik  ve  zaman  boyutlarıyla  ne anlamamız gerektiğine ilişkin olağandan farklı bir tercihi varsa onu kanunda ayrıca vaz etmesi gerekir, diyebiliriz. İşte o durumda vergiyi doğuran olayın ayrıca tanımlanması anlamlı hale gelir. Bir diğer dolaylı vergi olan KDV de hizmet sunumu dışındaki bazı hallerde de, örneğin, önceden fatura düzenlenmesi durumunda vergi, bu husus kanunda açıkça düzenlendiği için, doğabilmektedir.33 Bu örnekte vergiyi doğuran olayın ayrıca düzenlenmiş olması anlamlıdır. Konaklama vergisinde ise böyle bir durum yoktur. Vergi, konusunda tanımlanan (1) yerlerde, konusunda tanımlı (2) hizmetler (3) sunulduğunda doğar. Kanundaki vergiyi doğuran olay tanımında ise konuyu oluşturan üç unsurdan biri olan  yer in vurgulanması ihmal edilmiştir; hüküm bu haliyle eksiktir ve kanaatimizce yersizdir. Vergiyi doğuran olayın zaman boyutu ise kanun yerine Tebliğ Taslağı nda açıklanmaktadır.34  Bu  açıdan  Kanun  ve  Tebliğ  Taslağı  kanunilik  ilkesinin  doğru uygulanması noktasında eleştiriye açık görünmektedir. Vergiyi doğuran olay hizmet sunumunun gerçekleşmesi olduğuna göre, bunun dışındaki ve fakat ilişkili diğer hukuki işlemlerin; örneğin, fatura ve benzeri belgelerin düzenlemesinin  veya  düzenlenmemesinin,35  bedelin  önceden  veya  sonradan  tahsil                                                       32  HAZİNE VE MALİYE BAKANLIĞI (GELİR İDARESİ BAŞKANLIĞI), (Konaklama Vergisi Uygulama Tebliği Taslağı), s. 2. 33  KDV Kanunu, m. 10. 34  HAZİNE VE MALİYE BAKANLIĞI (GELİR İDARESİ BAŞKANLIĞI), (Konaklama Vergisi Uygulama Tebliği Taslağı), s. 4. 35  HAZİNE VE MALİYE BAKANLIĞI (GELİR İDARESİ BAŞKANLIĞI), (Konaklama Vergisi Uygulama Tebliği Taslağı), s. 4. 398Akçaoğlu                                                                                  Hacettepe HFD, 10(2) 2020, 388-405   edilmesinin veya edilmemesinin,36 son olarak, konaklama tesisinde geceleme hizmeti ile birlikte satılan ve sunulan diğer hizmetlerin faturada ayrıca gösterilmesinin ya da bu hizmetler için ayrıca fatura düzenlenmesinin vergiyi doğuran olayın tespiti bakımından hiçbir anlamı, değeri bulunmamaktadır. Bu  noktada,  Tebliğ  Taslağı nın  3.  sayfasındaki  bir  açıklamaya  ayrıca  olarak değinme lüzumu görmekteyiz. Taslağın ilk iki sayfasında, verginin konusu ve vergiyi doğuran olayla ilgili olarak yukarıda aktardıklarımızla uyumlu açıklamalar yer aldıktan sonra, 3. sayfada şu paragraf yer almaktadır:  Konaklama tesislerinde geceleme hizmetinden bağımsız olarak sunulan sünnet,  düğün,  kokteyl,  toplantı,  kongre,  sempozyum  ve  benzeri  organizasyon hizmetleri verginin kapsamında değildir. Söz konusu organizasyon hizmetlerinin konaklamayı  içerecek  şekilde  sunulması  halinde,  düzenlenen  faturada organizasyon  hizmetlerinin  mahiyeti  ve  tutarının  açıkça  gösterilmesi  veya  bu hizmet  için  ayrıca  fatura  düzenlenmesi  halinde  bu  hizmetler  üzerinden  vergi hesaplanmaz. Bu durumda vergi, sadece konaklama hizmetleri üzerinden alınır. 38  Söz konusu paragrafın ilk cümlesi doğrudur. Ancak, sonraki cümlelerin yanlış olduğu  kanaatindeyiz.  Konaklama  tesislerinde  düğün  ve  benzeri  organizasyon hizmetlerinin  konaklamayı  da  içerecek  şekilde  satılması  ve  (bunun  gereği  olarak) sunulması halinde, Kanun un açık lafzı karşısında, konaklama vergisi doğar. Bunun ne şekilde faturalandırıldığı (vergiyi doğuran olayın şekline ilişkin işlemler) vergiyi doğuran olayın özünü ve dolayısıyla gerçek mahiyetini yansıtan hukuki irdelemeyi değiştirmez. Gelir İdaresi Başkanlığı, düğün ve benzeri organizasyonlarda konaklama hizmetinin asli değil tali bir unsur olmasını fark etmiş ve buradan hareketle bu tür organizasyonların bedelleri üzerinden konaklama vergisi almamayı tercih etmiş olabilir. Bu tercihe, olması gereken  bakımından  bir  eleştirimiz  bulunmamaktadır;  aksine,  bu  tercihe  olumlu                                                       36  HAZİNE VE MALİYE BAKANLIĞI (GELİR İDARESİ BAŞKANLIĞI), (Konaklama Vergisi Uygulama Tebliği Taslağı), s. 4. 37  HAZİNE VE MALİYE BAKANLIĞI (GELİR İDARESİ BAŞKANLIĞI), (Konaklama Vergisi Uygulama Tebliği Taslağı), s. 3. 38  HAZİNE VE MALİYE BAKANLIĞI (GELİR İDARESİ BAŞKANLIĞI), (Konaklama Vergisi Uygulama Tebliği Taslağı), s. 3. 399Akçaoğlu                                                                                  Hacettepe HFD, 10(2) 2020, 388-405   bakmaktayız.  Ne  var  ki,  bu  bizim  veya  Gelir  İdaresi  Başkanlığı nın  değil,  kanun koyucunun yapabileceği bir tercihtir. Bir tebliğ ile vergi kanununa istisna getirilmesi vergilerin kanuniliği ilkesi ile bağdaşmamaktadır. Tebliğ Taslağı ndaki bu ifadeler hem Kanun un açık lafzıyla hem de kendi içindeki diğer açıklamalarla çelişmektedir. Verginin  yükümlüsü,  sayılan  hizmetleri  sunanlardır.  Elbette  iktisadi  anlamda yükümlü söz konusu hizmetlerden yararlananlar olacaktır. Verginin matrahı, verginin konusunu oluşturan hizmetlerin, hangi ad altında olursa olsun, KDV hariç bedellerinin toplamıdır. Kanun bunu  Konaklama vergisinin matrahı, verginin konusuna giren hizmetler karşılığında, katma değer vergisi hariç, her ne suretle olursa olsun alınan veya bu hizmetler için borçlanılan para, mal ve diğer suretlerde sağlanan ve para ile temsil edilebilen menfaat, hizmet ve değerler toplamıdır.  şeklinde ifade etmiştir. Verginin oranı matrahın %2 sidir. Yalnız, Kanun un yürülük tarihi ötelenmeseydi, bu  oran  1  Ocak  2021 e  kadar  %1  olarak  uygulanacaktı.  Kanun  Cumhurbaşkanı na verginin oranını bir kat artırma, yarısına indirme ve bu sınırlar içinde farklı oranlar belirleme yetkisini tanımıştır. Verginin istisnaları iki tanedir. Bunlar, – Öğrenci yurtları, pansiyonları ve kamplarında öğrencilere verilen hizmetler ile –  Karşılıklı  olmak  kaydıyla  yabancı  devletlerin  Türkiye deki  diplomatik temsilcilikleri,  konsoloslukları  ve  bunların  diplomatik  haklara  sahip  mensupları  ile uluslararası  anlaşmalar  gereğince  vergi  muafiyeti  tanınan  uluslararası  kuruluşlar  ve mensuplarına verilen hizmetler, olarak sayılmıştır. Verginin beyan ve ödenmesi bakımından KDV ile paralel bir mekanizma getirildiği söylenebilir. Bu vergi, ÖTV den farklı olarak, KDV matrahına dahil edilmez.  400Akçaoğlu                                                                                  Hacettepe HFD, 10(2) 2020, 388-405   DEĞERLENDİRME VE SONUÇ Konaklama vergisiyle ilgili yurt dışı örnekleri ve ülkemizde 2004 ten sonra gelişen süreç göz önüne alındığında bu verginin esasen turizmin olumsuz yönlerinden etkilenen yerel  yönetimleri  desteklemek  için  kurgulanmış  bir  gelir  modeli  olduğu;  ancak, Yunanistan gibi ülkemizde de mali sıkıntılar nedeniyle bütçeye ek kaynak yaratma ihtiyacı içinde orijinal kurgusunun dışında kullanılma gereği görülen bir vergi olarak yasalaştığı söylenebilir. Esasen bu amaç, yeni bir vergi ihdas etmek yerine, konaklama hizmetlerindeki KDV yi %8 den %10 a yükselterek ve ayrıca fiyatlandırılan veya belgelendirilen ilişkili diğer  hizmetlerin  KDV sini  de  %18 den  %20 ye  yükselterek  de  büyük  ölçüde gerçekleştirilebilirdi. Bu verginin fiyatlara yansıyacak ve dolayısıyla tüketiciler tarafından ödenecek bir vergi olması esasen ülkemiz turizm sektörünün diğer ülkelerin turizm sektörleri ile rekabetinin  etkilenmesi  bakımından  sorgulanmalıdır.  Dünya  Turizm  Örgütünün (UNWTO) 2019 da açıkladığı verilere göre Türkiye dünyanın en fazla turist gelen altıncı ülkesidir.39  İlk beşteki Avrupalı rakiplerimiz ise bizim gibi Akdeniz e sınırı olan Fransa, İspanya ve İtalya dır. Özellikle 2015-2016 daralmalarından sonra 2018 Türkiye turizmi için  önemli  bir  toparlanma  yılı  olmuştur.40  Buna  rağmen  ülkemiz  turizm  gelirleri bakımından ilk ona giremediğini ifade etmek gerekir.41 Oysa andığımız rakipler, gelirler noktasında ilk altıda bulunmaktadırlar.42 Ülkemize gelen turist sayısı ile söz konusu turistlere sunulan hizmetlerden elde edilen gelir arasındaki uyumsuzluk, ülkemizin katma değeri  düşük  hizmet  sunabilen  bir  turizm  destinasyonu  olduğu  sonucuna  bizi götürmektedir. Rakiplerine göre konaklama bedelleri daha düşük olan Türkiye de, fiyatlara %2 konaklama vergisi ve ‰7,5 turizm payının eklenmesinin göreceli olarak fiyatları pek de                                                       39  WORLD  TOURISM  ORGANIZATION  (UNWTO),  International  Tourism  Highlights  2019 Edition, Madrid, España, 2019, s. 9. DOI: https://doi.org/10.18111/9789284421152 40  UNWTO, 2019, s. 10. 41  UNWTO, 2019, s. 9. 42  UNWTO, 2019, s. 9. 401Akçaoğlu                                                                                  Hacettepe HFD, 10(2) 2020, 388-405   yükseltmeyeceği,  bu  değişikliğin  uluslararası  turizm  rekabetini  etkilemeyeceği savunulabilir.  Gerçekten  de  Rusya  Tur  Operatörleri  Birliği  (ATOR)  Başkanı nın, Türkiye nin  yeni   konaklama  vergisi   nedeniyle,  Rus  turistlerin  Türkiye  talebinin etkilenmesinin beklenmediğini yönündeki beyanı bu görüşü desteklemektedir.43 Ancak ve diğer taraftan, ülkemize gelen yabancı turistlerin ucuz tatil arayışında olan turistler olması ve yerli turistlerin alım gücünün de son yıllarda düşmüş olması birlikte dikkate alındığında, bütçe gelirlerini artırmak için getirilmiş bu vergi ile turizmin tanıtımının finansmanı için getirilmiş olan fonun bilakis turizm gelirlerinin düşmesine ve dolayısıyla, ciddi kurumlar vergisi ve daha önemlisi KDV kayıplarına yol açabileceği de düşünülebilir.  Daha  da  önemlisi  bu,  toparlanma  sürecine  yeni  girmiş  olan  turizm sektörünü tekrar dara düşürebilir. Covid-19 salgını nedeniyle bu verginin yürürlüğünün ertelenmiş olması da bu görüşü destekleyen bir argüman olarak nitelendirilebilir. Son olarak, bu kısa değerlendirmeyi hazırlarken okuduğumuz bir köşe yazısındaki bir tavsiyeyi, Tebliğ Taslağı ile kısmen çeliştiğini bile bile, okuyucuya aktarmak isteriz:  Otelde düğün yapacak olan müstakbel çiftler;  düğün gecesini düğünü yaptığınız otelde geçirirseniz düğününüz daha pahalıya mal olacaktır. Dolayısıyla düğün ile gece konaklamayı farklı otellerde yapıp düğün maliyetlerinden %2 tasarruf yapabilirsiniz. 44",
     "Kaynakça": "Dijital Hizmet Vergisi Kanunu ile  Bazı  Kanunlarda  ve  375  Sayılı  Kanun  Hükmünde  Kararnamede  Değişiklik  Yapılması Hakkında Kanun Teklifi, 24 Ekim 2019, https://www2.tbmm.gov.tr/d27/2/2-2312.pdf 394Akçaoğlu                                                                                  Hacettepe HFD, 10(2) 2020, 388-405   hizmetlerin  bedelleri  üzerinden  vergi  alınmak  istendiği;  konaklamayan  kişilerin konaklama tesislerinde aldıkları diğer hizmetlerin ise vergilendirilmek istenmediği ve en önemlisi  bu  verginin  bir  yerel  yönetim  geliri  değil,  merkezi  yönetim  geliri  olarak kurgulandığı anlaşılmaktadır. Eski tasarılarla kıyaslandığında bu tercih değişikliğinin nedenine ilişkin bir ipucu tasarının gerekçesinde yer almamaktadır. Diğer bir ifadeyle, örneğin, konaklama vergisi gelirlerinin turizmden kaynaklı alt ve üst yapı ihtiyaçlarının karşılanması veya turizmin finansmanı için kaynak yaratılması gibi bir gerekçe bulunmamaktadır. Yunanistan ın 2018 de ulusal düzeyde bir konaklama vergisini niye koymuş olduğu hatırlandığında, Türkiye nin  de  2018-2019  mali  koşullarında  merkezi  yönetim  gelir  kaynaklarını genişletme  ihtiyacının  böyle  bir  tercih  değişikliğine  neden  olmuş  olabileceği  akla gelmektedir.  Kaldı  ki,  kanun  koyucunun  zaten  altı  ay  öncesinden  doğrudan  ülke turizminin geliştirilmesine yönelik bir mali yükümlülük,  turizm payı  ihdas etmiş olması bu olasılığı güçlendirmektedir.  III. TURİZM PAYI 7183  sayılı  Kanun un  teklifinin  gerekçesine28  göz  atıldığında,  dünya  turizm pastasının  büyüklüğüne  atıf  yapıldığı,  Türkiye nin  turizm  potansiyelinin  daha  iyi değerlendirilmesi, dolayısıyla, turizm gelirlerinin artırılması için ulusal turistik değerlerin yurt içi ve dışında daha iyi tanıtımının sağlanması, önemli organizasyon ve yatırımların ülkeye  çekilmesi  ve  benzeri  amaçlarla  bir  Turizm  Tanıtım  ve  Geliştirme  Ajansı kurulduğu ve bu ajansın faaliyetlerini finanse etmek için de  turizm payı  adı altında bir mali  yükümlülük  getirildiği  anlaşılmaktadır.  Ajansın,  turizm  payı  adı  altında  kamu gücüne dayanarak elde edeceği gelirin en az  %85 i ülke tanıtımının finansmanında kullanılacaktır. Turizm  payı,  konaklama tesislerinin, bileşik  tesislerin,  yeme-içme tesislerinin, deniz  turizmi  araçlarının,  seyahat  acentelerinin,  havayolu  işletmecilerinin,  DHMİ                                                       28  ADALET VE KALKINMA PARTİSİ TBMM GRUP BAŞKANLIĞI, Türkiye Turizm Tanıtım ve Geliştirme Ajansı Hakkında Kanun Teklifi, 3 Temmuz 2019, https://www2.tbmm.gov.tr/d27/2/21988.pdf 395Akçaoğlu                                                                                  Hacettepe HFD, 10(2) 2020, 388-405   dışındaki  havalimanı  işletmelerinin  yatırımcı  veya  işletmecilerinin  bu  tesislerdeki faaliyetleri nedeniyle elde ettikleri net satış ve kira gelirlerinin genel olarak ‰7,5 u olarak öngörülmüştür. (Bazı hallerde oran değişmektedir.) Görülmektedir  ki,  turizm  payı  ulusal  turizm  sektörünün  tanıtımı  ve  turizm yatırımlarının finansmanı  için oluşturulmuş  bütçe dışı bir fondur. Bu fon bağımsız denetime tabidir. Bağımsız denetim Raporları Sayıştay a gönderilecek olmakla beraber, ayrı bir Sayıştay denetimi öngörülmemiştir. Turizm payı ile oluşturulan fon turizmden etkilenen yerel yönetimlerin finansmanı için getirilmemiştir. Bununla birlikte, kanaatimizce, fon kaynaklarının %15 inin bir kısmının bu şekilde değerlendirilmesinin önünde yasal bir engel de bulunmamaktadır. Kanun un 4. maddesindeki  Ajans, Bakanlıkça belirlenen turizm strateji ve politikaları doğrultusunda; (…) (d) Turizmin ülke ekonomisindeki payının artırılması amacıyla bu Kanunda belirtilen amaçları gerçekleştirmek üzere diğer her türlü faaliyet, iş ve işlemleri yapabilir, destek ve kaynak sağlayabilir.  hükmü bu doğrultuda da yorumlanabilir ve uygulanabilir. Turizm  payının  beyan  ve  ödenmesine  ilişkin  usul  hususlar  Hazine  ve  Maliye Bakanlığı nın 02.11.2019 tarihli ve 30936 sayılı Resmi Gazete de yayımlanmış olan 1 sıra numaralı  Turizm Payı Beyannamesi Genel Tebliği nde düzenlenmiştir.29  IV. KONAKLAMA VERGİSİ NİN ÖZELLİKLERİ 7194  sayılı  Kanun un  9.  maddesi  ile  Gider  Vergileri  Kanunu nun  mülga  34. maddesinin  yeniden  düzenlenmesi  suretiyle  getirilen  ve  1  Ocak  2021 de  yürürlüğe girecek olan konaklama vergisinin konusu, yükümlüsü, matrahı, oranı ve istisnalarına ile                                                       29  HAZİNE VE MALİYE BAKANLIĞI (GELİR İDARESİ BAŞKANLIĞI), Turizm Payı Beyannamesi Genel  Tebliği,  2  Kasım  2019  (Resmi  Gazete,  Sayı:  30936), https://www.resmigazete.gov.tr/eskiler/2019/11/20191102-5.htm 396Akçaoğlu                                                                                  Hacettepe HFD, 10(2) 2020, 388-405   ilgili olarak, 11.02.2020 de kamuyla paylaşılan Konaklama Vergisi Uygulama Tebliği Taslağı nı30 da dikkate almak suretiyle, şu temel tespitler yapılabilir: Verginin konusu, otel, motel, tatil köyü, pansiyon, apart otel, misafirhane, kamping, dağ evi, yayla evi gibi, her ne ad altında olursa olsun, konaklama tesislerinde verilen geceleme hizmeti ile bu hizmetle birlikte satılmak suretiyle konaklama tesisi bünyesinde sunulan (yeme, içme, aktivite, eğlence hizmetleri ve havuz, spor, termal ve benzeri alanların  kullanımı  gibi)  diğer  tüm  hizmetlerdir.  Öyleyse  bu  vergi  hizmet  sunumu nedeniyle  yapılan  harcamaları  vergilendiren  bir  dolaylı  vergi  olarak  karşımıza çıkmaktadır. Verginin konusunu oluşturan hizmetlerin sunum yeri ve içeriği ile ilgili olarak şu üç unsuru vurgulamak gerekir:  Vergi konusu hizmetler, (1) ne şekilde adlandırılırsa adlandırılsın, bir  konaklama tesisi nde  gerçekleşmelidir.  Kanun   konaklama  tesisi ni  örneklemek  suretiyle tanımlamış,  sınırlı  sayma  yoluna  gitmemiştir.  Tebliğ  Taslağı  da   konaklama  tesisi nitelendirmesi yapılırken turizm işletmesi belgesi veya işyeri açma ya da işletme belgesi olup  olmadığına  bakılmaksızın  konaklama  hizmeti  sunulan  bütün  tesisler 31  demek suretiyle vergi hukukunun vergiyi doğuran olayın gerçekliği ilkesi ile uyumlu şekilde bu hususu teyit etmektedir. Konaklama vergisine tabii olan hizmet, ya konaklama tesisinde sunulan (2) bir  geceleme hizmeti  ya da söz konusu (3) geceleme hizmeti ile birlikte  satılan  ve yine (4) aynı  konaklama tesisi bünyesinde sunulan  diğer tüm hizmetler olmalıdır. Geceleme hizmetinden ne anlaşılması gerektiği Tebliğ Taslağı nda  konaklama tesislerinde oda veya yer tahsis etmek suretiyle verilen, tesiste günlük yatma-barınma-kalma hizmeti                                                        30  HAZİNE  VE  MALİYE  BAKANLIĞI  (GELİR  İDARESİ  BAŞKANLIĞI),  Konaklama  Vergisi Uygulama  Tebliği  Taslağı,  11  Şubat  2020,  https://gib.gov.tr/konaklama-vergisi-uygulama-geneltebligi-taslagi-hazirlanmistir;  ayrıca, https://gib.gov.tr/sites/default/files/fileadmin/user_upload/Tebligler/Taslaklar/Kon_ver_gen_uyg_teb_taslak.pdf 31  HAZİNE VE MALİYE BAKANLIĞI (GELİR İDARESİ BAŞKANLIĞI), (Konaklama Vergisi Uygulama Tebliği Taslağı), s. 1. 397Akçaoğlu                                                                                  Hacettepe HFD, 10(2) 2020, 388-405   olarak tanımlanmaktadır.32 Öyleyse, insanlara geceyi geçirebilecekleri bir yer sunulması geceleme hizmetidir.  Kanun,  ilginç  bir  şekilde,   Vergiyi  doğuran  olay,  birinci  fıkrada  belirtilen hizmetlerin sunulması ile meydana gelir.  demek suretiyle vergiyi doğuran olayı da tanımlama lüzumu hissetmiştir. Oysa, kanunda soyut olarak ifade edilmiş olan konunun, gerçek hayatta somutlaşması yani gerçekleşmesi anlamına gelen vergiyi doğuran olayın ayrıca tanımlanmasına - kural olarak - gerek yoktur. Bunun hukuken bir anlamı ve faydası olmadığı gibi bilakis beraberinde sorunlar getirmesi mümkündür. Belki ve eğer, kanun koyucunun  verginin  konusunun  gerçekleşmesinden  içerik  ve  zaman  boyutlarıyla  ne anlamamız gerektiğine ilişkin olağandan farklı bir tercihi varsa onu kanunda ayrıca vaz etmesi gerekir, diyebiliriz. İşte o durumda vergiyi doğuran olayın ayrıca tanımlanması anlamlı hale gelir. Bir diğer dolaylı vergi olan KDV de hizmet sunumu dışındaki bazı hallerde de, örneğin, önceden fatura düzenlenmesi durumunda vergi, bu husus kanunda açıkça düzenlendiği için, doğabilmektedir.33 Bu örnekte vergiyi doğuran olayın ayrıca düzenlenmiş olması anlamlıdır. Konaklama vergisinde ise böyle bir durum yoktur. Vergi, konusunda tanımlanan (1) yerlerde, konusunda tanımlı (2) hizmetler (3) sunulduğunda doğar. Kanundaki vergiyi doğuran olay tanımında ise konuyu oluşturan üç unsurdan biri olan  yer in vurgulanması ihmal edilmiştir; hüküm bu haliyle eksiktir ve kanaatimizce yersizdir. Vergiyi doğuran olayın zaman boyutu ise kanun yerine Tebliğ Taslağı nda açıklanmaktadır.34  Bu  açıdan  Kanun  ve  Tebliğ  Taslağı  kanunilik  ilkesinin  doğru uygulanması noktasında eleştiriye açık görünmektedir. Vergiyi doğuran olay hizmet sunumunun gerçekleşmesi olduğuna göre, bunun dışındaki ve fakat ilişkili diğer hukuki işlemlerin; örneğin, fatura ve benzeri belgelerin düzenlemesinin  veya  düzenlenmemesinin,35  bedelin  önceden  veya  sonradan  tahsil                                                       32  HAZİNE VE MALİYE BAKANLIĞI (GELİR İDARESİ BAŞKANLIĞI), (Konaklama Vergisi Uygulama Tebliği Taslağı), s. 2. 33  KDV Kanunu, m. 10. 34  HAZİNE VE MALİYE BAKANLIĞI (GELİR İDARESİ BAŞKANLIĞI), (Konaklama Vergisi Uygulama Tebliği Taslağı), s. 4. 35  HAZİNE VE MALİYE BAKANLIĞI (GELİR İDARESİ BAŞKANLIĞI), (Konaklama Vergisi Uygulama Tebliği Taslağı), s. 4. 398Akçaoğlu                                                                                  Hacettepe HFD, 10(2) 2020, 388-405   edilmesinin veya edilmemesinin,36 son olarak, konaklama tesisinde geceleme hizmeti ile birlikte satılan ve sunulan diğer hizmetlerin faturada ayrıca gösterilmesinin ya da bu hizmetler için ayrıca fatura düzenlenmesinin37 vergiyi doğuran olayın tespiti bakımından hiçbir anlamı, değeri bulunmamaktadır. Bu  noktada,  Tebliğ  Taslağı nın  3.  sayfasındaki  bir  açıklamaya  ayrıca  olarak değinme lüzumu görmekteyiz. Taslağın ilk iki sayfasında, verginin konusu ve vergiyi doğuran olayla ilgili olarak yukarıda aktardıklarımızla uyumlu açıklamalar yer aldıktan sonra, 3. sayfada şu paragraf yer almaktadır:  Konaklama tesislerinde geceleme hizmetinden bağımsız olarak sunulan sünnet,  düğün,  kokteyl,  toplantı,  kongre,  sempozyum  ve  benzeri  organizasyon hizmetleri verginin kapsamında değildir. Söz konusu organizasyon hizmetlerinin konaklamayı  içerecek  şekilde  sunulması  halinde,  düzenlenen  faturada organizasyon  hizmetlerinin  mahiyeti  ve  tutarının  açıkça  gösterilmesi  veya  bu hizmet  için  ayrıca  fatura  düzenlenmesi  halinde  bu  hizmetler  üzerinden  vergi hesaplanmaz. Bu durumda vergi, sadece konaklama hizmetleri üzerinden alınır. 38  Söz konusu paragrafın ilk cümlesi doğrudur. Ancak, sonraki cümlelerin yanlış olduğu  kanaatindeyiz.  Konaklama  tesislerinde  düğün  ve  benzeri  organizasyon hizmetlerinin  konaklamayı  da  içerecek  şekilde  satılması  ve  (bunun  gereği  olarak) sunulması halinde, Kanun un açık lafzı karşısında, konaklama vergisi doğar. Bunun ne şekilde faturalandırıldığı (vergiyi doğuran olayın şekline ilişkin işlemler) vergiyi doğuran olayın özünü ve dolayısıyla gerçek mahiyetini yansıtan hukuki irdelemeyi değiştirmez. Gelir İdaresi Başkanlığı, düğün ve benzeri organizasyonlarda konaklama hizmetinin asli değil tali bir unsur olmasını fark etmiş ve buradan hareketle bu tür organizasyonların bedelleri üzerinden konaklama vergisi almamayı tercih etmiş olabilir. Bu tercihe, olması gereken  bakımından  bir  eleştirimiz  bulunmamaktadır;  aksine,  bu  tercihe  olumlu                                                       36  HAZİNE VE MALİYE BAKANLIĞI (GELİR İDARESİ BAŞKANLIĞI), (Konaklama Vergisi Uygulama Tebliği Taslağı), s. 4. 37  HAZİNE VE MALİYE BAKANLIĞI (GELİR İDARESİ BAŞKANLIĞI), (Konaklama Vergisi Uygulama Tebliği Taslağı), s. 3. 38  HAZİNE VE MALİYE BAKANLIĞI (GELİR İDARESİ BAŞKANLIĞI), (Konaklama Vergisi Uygulama Tebliği Taslağı), s. 3. 399Akçaoğlu                                                                                  Hacettepe HFD, 10(2) 2020, 388-405   bakmaktayız.  Ne  var  ki,  bu  bizim  veya  Gelir  İdaresi  Başkanlığı nın  değil,  kanun koyucunun yapabileceği bir tercihtir. Bir tebliğ ile vergi kanununa istisna getirilmesi vergilerin kanuniliği ilkesi ile bağdaşmamaktadır. Tebliğ Taslağı ndaki bu ifadeler hem Kanun un açık lafzıyla hem de kendi içindeki diğer açıklamalarla çelişmektedir. Verginin  yükümlüsü,  sayılan  hizmetleri  sunanlardır.  Elbette  iktisadi  anlamda yükümlü söz konusu hizmetlerden yararlananlar olacaktır. Verginin matrahı, verginin konusunu oluşturan hizmetlerin, hangi ad altında olursa olsun, KDV hariç bedellerinin toplamıdır. Kanun bunu  Konaklama vergisinin matrahı, verginin konusuna giren hizmetler karşılığında, katma değer vergisi hariç, her ne suretle olursa olsun alınan veya bu hizmetler için borçlanılan para, mal ve diğer suretlerde sağlanan ve para ile temsil edilebilen menfaat, hizmet ve değerler toplamıdır.  şeklinde ifade etmiştir. Verginin oranı matrahın %2 sidir. Yalnız, Kanun un yürülük tarihi ötelenmeseydi, bu  oran  1  Ocak  2021 e  kadar  %1  olarak  uygulanacaktı.  Kanun  Cumhurbaşkanı na verginin oranını bir kat artırma, yarısına indirme ve bu sınırlar içinde farklı oranlar belirleme yetkisini tanımıştır. Verginin istisnaları iki tanedir. Bunlar, – Öğrenci yurtları, pansiyonları ve kamplarında öğrencilere verilen hizmetler ile –  Karşılıklı  olmak  kaydıyla  yabancı  devletlerin  Türkiye deki  diplomatik temsilcilikleri,  konsoloslukları  ve  bunların  diplomatik  haklara  sahip  mensupları  ile uluslararası  anlaşmalar  gereğince  vergi  muafiyeti  tanınan  uluslararası  kuruluşlar  ve mensuplarına verilen hizmetler, olarak sayılmıştır. Verginin beyan ve ödenmesi bakımından KDV ile paralel bir mekanizma getirildiği söylenebilir. Bu vergi, ÖTV den farklı olarak, KDV matrahına dahil edilmez.  400Akçaoğlu                                                                                  Hacettepe HFD, 10(2) 2020, 388-405   DEĞERLENDİRME VE SONUÇ Konaklama vergisiyle ilgili yurt dışı örnekleri ve ülkemizde 2004 ten sonra gelişen süreç göz önüne alındığında bu verginin esasen turizmin olumsuz yönlerinden etkilenen yerel  yönetimleri  desteklemek  için  kurgulanmış  bir  gelir  modeli  olduğu;  ancak, Yunanistan gibi ülkemizde de mali sıkıntılar nedeniyle bütçeye ek kaynak yaratma ihtiyacı içinde orijinal kurgusunun dışında kullanılma gereği görülen bir vergi olarak yasalaştığı söylenebilir. Esasen bu amaç, yeni bir vergi ihdas etmek yerine, konaklama hizmetlerindeki KDV yi %8 den %10 a yükselterek ve ayrıca fiyatlandırılan veya belgelendirilen ilişkili diğer  hizmetlerin  KDV sini  de  %18 den  %20 ye  yükselterek  de  büyük  ölçüde gerçekleştirilebilirdi. Bu verginin fiyatlara yansıyacak ve dolayısıyla tüketiciler tarafından ödenecek bir vergi olması esasen ülkemiz turizm sektörünün diğer ülkelerin turizm sektörleri ile rekabetinin  etkilenmesi  bakımından  sorgulanmalıdır.  Dünya  Turizm  Örgütünün (UNWTO) 2019 da açıkladığı verilere göre Türkiye dünyanın en fazla turist gelen altıncı ülkesidir.39  İlk beşteki Avrupalı rakiplerimiz ise bizim gibi Akdeniz e sınırı olan Fransa, İspanya ve İtalya dır. Özellikle 2015-2016 daralmalarından sonra 2018 Türkiye turizmi için  önemli  bir  toparlanma  yılı  olmuştur.40  Buna  rağmen  ülkemiz  turizm  gelirleri bakımından ilk ona giremediğini ifade etmek gerekir.41 Oysa andığımız rakipler, gelirler noktasında ilk altıda bulunmaktadırlar.42 Ülkemize gelen turist sayısı ile söz konusu turistlere sunulan hizmetlerden elde edilen gelir arasındaki uyumsuzluk, ülkemizin katma değeri  düşük  hizmet  sunabilen  bir  turizm  destinasyonu  olduğu  sonucuna  bizi götürmektedir. Rakiplerine göre konaklama bedelleri daha düşük olan Türkiye de, fiyatlara %2 konaklama vergisi ve ‰7,5 turizm payının eklenmesinin göreceli olarak fiyatları pek de                                                       39  WORLD  TOURISM  ORGANIZATION  (UNWTO),  International  Tourism  Highlights  2019 Edition, Madrid, España, 2019, s. 9. DOI:"
}