{
     "Tip": "Makale",
     "Dergi İsmi": "",
     "Üniversite İsmi": "Hacettepe Üniversitesi",
     "Gün": "12",
     "Ay": "04",
     "Yıl": "2021",
     "Cilt": "2",
     "Sayı": "11",
     "Başlık": "SCHMITT İN OLAĞANÜSTÜ HALİ İLE AGAMBEN İN İSTİSNA HALİ:KARŞILAŞTIRMALI BİR DEĞERLENDİRME",
     "Title": "SCHMITT S STATE OF EMERGENCY AND AGAMBEN S STATE OF EXCEPTION: A COMPARATIVE EVALUATION",
     "Yazar İsmi": [
          "Damla ERCAN"
     ],
     "Danışman İsmi": "",
     "Anahtar Kelimeler": [
          "Schmitt",
          "Agamben",
          "kural",
          "norm",
          "istisna",
          "olağanüstü hal",
          "istisna hali"
     ],
     "Keywords": [
          "Schmitt",
          "Agamben",
          "rule",
          "norm",
          "exception",
          "state of emergency",
          "state of exception"
     ],
     "Özet": "Bu çalışma, Carl Schmitt in ‘olağanüstü hal  ve Giorgio Agamben in ‘istisna hali  kavramsallaştırmalarını, sırası  ile,  her  iki  düşünürün  kuramı  içerisinde  ele  almayı  ve  ortak  izlekler  üzerinden  irdelemeyi amaçlamaktadır. Bu bakımdan çalışmanın ilk bölümü Schmitt in ‘olağanüstü hal  kavramını, ikinci bölümü ise Agamben in ‘istisna hali  kavramını egemenlikle olan içkin bağlantısı, siyasallık niteliği ve hukuk ile kurduğu içsellik-dışsallık ilişkisi üzerinden incelemektedir. Çalışmanın bütününde karşılaştımalı olarak ele alındığı üzere, ‘olağanüstü hal  ve ‘istisna hali , her iki düşünürün kuramı içerisinde, egemenlikle içkin bir bağlantıyı ve siyasal niteliği haiz olup, hukukun askıda olduğu bir uzamı betimlemelerine karşın hukuka dışsal olarak tasavvur edilmemiştir. Schmitt in ve Agamben in kavramları doğrultusunda ortaya çıkan temel farkın ise, ‘olağanüstü hal den veya ‘istisna hali nden ‘olağan-durum a geri dönüş hususunda ortaya çıktığı vurgulanmıştır.",
     "Abstract": "This article aims to evaluate Carl Schmitt s concept of ‘state of emergency  and Giorgio Agamben s concept of ‘state of exception  by locating them into the broader theoretical framework of each thinker and providing a comparative assessment based on their common patterns. In this regard, the paper is divided into two parts. The first part of the article critically engages with Schmitt s conceptualization of state of emergency with respect to sovereignty, political essence, and the relationship of internality-externality that it has with legality while the second part comparatively evaluates Agamben s conceptualisation of state of exception by following the same parameters. The paper discusses in detail and illustrates that the concepts of state of emergency and state of exception are innately interlinked to sovereignty and are essentially political without being external to legality although both refers to a spatial dimension in which legality is suspended.  Thus,  Schmitt s  and  Agamben s  conceptualizations,  albeit  having  particular  internal differentiations,  are  grounded  on  comparable  parameters.  Yet,  the  article  concludes  that  the  main divergence unveils when the transition from the state of emergency or exception to normality is at stake.",
     "Metin": "Kriz  söyleminin hayatımızı kuşattığı bir çağda yaşıyoruz. Hem günlük yaşamda hem de bu günlük yaşamı anlamlandırmaya çalışan akademik literatürde hep bir şeylerin krizinden  bahsediliyor:  Ekonominin,  demokrasinin,  hukukun;  kumsala  vuran  cansız bedenlerin  görüntüsünden  kaçamadığımızda  ya  da  kendimizi  bir  intihar  saldırısının ardından  ‘ölü   sayısını  merak  ederken  bulduğumuzda  ise  ‘insanlığın   krizinden… Hayatın her alanına sirayet eden  kriz söylemi aslında basit bir gerçeği imliyor: ‘Normal  ya da ‘olağan  kabul edilen yaşayış ve varoluşa yabancı bir süreçten geçtiğimizi. Bu pencereden bakıldığında, bir yandan ‘olağanüstü hal in (/ ‘istisna hali nin)1 ne olduğunu kavramaya  yönelik  felsefi  soruşturmaların  bir  yandan  da  siyasal  sistemlerdeki dönüşümleri bu bağlamda incelemeyi hedefleyen çabaların artışı ‘normal  görünüyor. 11 Eylül ün ardından literatürde kendine ayrı bir alan oluşturmaya başlayan bu ilginin son yıllardaki mülteci krizlerinin, Batı Avrupa da meydana gelen terör saldırılarının, küresel olarak yükselen popülist hareketlerin ve son olarak da koronavirüs pandemisinin mercek tuttuğu  hukuki  açmazların  ardından  daha  da  yoğunlaşacağını  öngörmek  güç  değil. Günümüzde olağanüstü hal (/ istisna hali) anahtar sözcüğü ile dolaşıma giren akademik çalışmalar ise özellikle iki düşünürün ismini ve kuramını ön plana çıkarıyor. Bir yanda Carl Schmitt e yönelik yeni keşifler yapılırken, öbür yandan Giorgio Agamben çağın yaşayan filozofları arasında anılıyor. Bu çalışma, tam da bu noktada, olağanüstü halin (/istisna  halinin)  iki  kuramcısı  olarak  niteleyebileceğimiz  Schmitt  ve  Agamben in, kuramları içerisinde olağanüstü hali (/istisna halini) nasıl kavramsallaştırdıklarını her iki düşünürün kuramında ortak olan üç izlek üzerinden irdelemeyi hedeflemektedir. Bu itibarla, çalışmanın ana amacı, sırası ile, Schmitt in ‘olağanüstü hal i ile Agamben in                                                  1   ‘Olağanüstü hal  ve ‘istisna hali  İngilizce akademik literatüre bakıldığında ‘state of emergency  ya da ‘state  of  exception   olarak  çevrilmekte  ve  birbirlerinin  yerine  kullanılmaktadır.  Bu  bakımdan, Schmitt in dilimize ‘olağanüstü hal  olarak çevrilen Ausnahmezustand ile Agamben in ‘istisna hali  olarak çevrilen stato di eccezione kavramları İngilizce literatüre ‘state of exception  ve/veya ‘state of emergency  olarak aktarılmaktadır. Düşünürlerin orijinal metinlerinden İngilizce ye yapılan çeviriler ve her iki kavramla da işaret edilen olgunun olağan-dışı durum olduğu dikkate alındığında jenerik ve/ veya kuramsal olarak ‘olağanüstü hal  ve ‘istisna hali nin birbirlerinden ayrı kavramlar olmadığını söylemek  mümkündür. Ancak, Schmitt in  ve Agamben in orijinal dillerinden Türkçe ye  yapılan çevirilere uyumlu olarak, bu çalışma, iki düşünüre ilişkin kuramsal farkları birbirinden daha net bir biçimde serimleyebilmek için ‘olağanüstü hal  terimini kullandığında Schmitt in kuramına, ‘istisna hali  terimine başvurduğunda ise Agamben in kuramına göndermede bulunmaktadır.    1397    ‘istisna  hali   kavramlarını,  düşünürlerin  genel  kuramları  içerisine  yerleştirerek, kavramları (1) egemenlikle bağlantısı, (2) siyasallık boyutu ve (3) hukukla kurulan içsellik-dışsallık ilişkisi olmak üzere üç parametre ekseninde ele almaktır.   I. Pozitif Hukukun Ötesinde: Siyasal Bir Karar Olarak Olağanüstü Hal Weimar Almanyası nın ve Nazi rejiminin tartışmalı bir figürü olarak akademik fikirleri ile olduğu kadar politik kişiliği ile de ün salmış Carl Schmitt e yönelik ilginin, Schmitt in  İngilizce-konuşan  akademik  dünya  tarafından  keşfedilmesinden  bu  yana artarak  devam  ettiğini  söylemek  yanlış  olmayacaktır.  Alman  Nasyonal  Sosyalist Partisi ne üye olduğu 1933 yılından 1936 ya dek  Nazilerin resmi hukukçusu  olarak anılacak kadar düşünsel enerjisini partiye vakfetmiş olan Schmitt in, kötü şöhretine karşın ardında bıraktığı külliyat farklı akademik disiplinler içerisinde ve özellikle karşıt politik  kutuplardan  birçok  Schmitt  okumasına  vücut  vermiştir.   Schmitt le  birlikte, Schmitt e karşı 4 deyişinin de imlediği üzere Schmitt in siyaset ve hukuk teorisi, belirli bir sistematiği ve devamlılığı olduğu kadar, kendi içerisinde bir takım kopuşları ve dönüşümleri barındırır ki birbirinden çok farklı hatlarda ilerleyen Schmitt okumaları belki de buradan kaynaklanmaktadır. Çalışmanın ana izleği  açısından Schmitt külliyatına bakacak olursak, Schmitt olağanüstü hali ilk kez 1921 de yayınlanan Diktatörlük (Die Diktatur) isimli eserinde sistematik bir biçimde ele alır, 1922 de yayınlanan ve en ünlü eserlerinden biri olan Siyasi İlahiyat Egemenlik Kuramı Üzerine Dört Bölüm (Politische Theologie Vier Kapitel zur Lehre von der Souveränität ) de farklı bir eksende tartışarak kuramsal  açıdan  kavramı  doğrudan  ‘egemenlik in  belirleyici  unsuru  olarak  odağa yerleştirir. Olağanüstü hal ve buna ilişkin kuramsal duruşunun izleklerini daha sonraki                                                  2   GÖZTEPE, Ece,  Bir Klasik Eser Olarak Carl Schmitt in ‘Anayasa Öğretisi  , İstanbul Üniversitesi Hukuk Fakültesi Mecmuası, Yıl: 2015, Cilt: 73, Sayı:1, s. 130-134. 3   DYZENHAUS, David,  Introduction: Why Carl Schmitt? , Law as Politics Carl Schmitt s Critique of Liberalism, (der. D. Dyzenhaus, 1. Basım, Duke University Press, Durham ve Londra, s. 2. 4   MOUFFE, Chantal,  Introduction: Schmitt s Challenge . The Challenge of Carl Schmitt, 1. Basım, Verso, New York ve Londra, 1999, s. 6; KARDEŞ, M. Ertan, Schmitt le Birlikte Schmitt e Karşı. Politik Felsefe Açısından Carl Schmitt ve Düşüncesi, 1. Basım, İletişim Yayınları, İstanbul, 2015.     1398    yıllarda yayınlanan Siyasal Kavramı (Der Begriff des Politischen), Anayasa Öğretisi (Verfassungslehre), Kanunilik ve Meşruiyet (Legalität und Legitimität), henüz dilimize çevrilmemiş olan Uluslararası Avrupa Kamu Hukukunda Yeryüzünün Nomosu (Der Nomos der Erde im Völkerrecht des Jus Publicum Europaeum)  adlı eserlerinde takip etmek mümkündür. Böylelikle, olağanüstü halin, egemenlik (genel anlamıyla ya da özel olarak halk egemenliği olarak), hukuk, devlet, anayasa, kurucu iktidar/ kurulu iktidar, demokrasi, temsil, düzen, şiddet vb. ile ilişkili olarak hem siyaset kuramı içerisinde hem de anayasa hukukunun teori ve pratiğinde birbiri ile bağlantılı farklı izdüşümleri ve sonuçları olduğunu belirtmek gerekir. Çalışmanın sorunsalı ve kapsamı doğrultusunda, bu bölümün amacı, tümel ve tüketici bir biçimde Schmitt in düşüncesindeki olağanüstü hale ilişkin tüm tartışmaları ortaya koymak değil; aksine Giriş kısmında belirtildiği üzere, olağanüstü hali Schmitt in egemenlik, siyasal boyut ve hukuk ile olan içsellik-dışsallık sorunu  ile  kurduğu  ilişki  düzleminde  irdelemektir.  Bu  doğrultuda,  Diktatörlük teki olağanüstü halden kısaca bahsedilecek olmakla birlikte, temel olarak Siyasi İlahiyat ta ortaya  konan  olağanüstü  halin  kavramsal  çerçevesinin  Siyasal  Kavramı  ile  birlikte okunması  yoluyla,  Schmitt in  bu  konudaki  özgül  konumlanışı  yorumlanmaya çalışılacaktır.   Her ne kadar olağanüstü hal dendiğinde akla Siyasi İlahiyat gelse de, olağanüstü hal bahsinin ilk kez ayrıntılı olarak dile getirildiği, bu sebeple de göz ardı edilemeyecek olan yapıt Schmitt in Türkiye akademisindeki önüne geçilemez popülerliğine karşın Türkçe ye  henüz  çevrilmemiş  ve  ülkemizde  çok  da  söz  edilmeyen  1921  tarihli Diktatörlük isimli eseridir. Diktatörlük kelimesi ile özdeşleşen pejoratif anlamın dışına çıkma saikiyle hareket eden Schmitt in diktatörlük üzerine bir monografi hazırlamaktaki amacı,  diktatörlük  fikrini  sistematik  bir  biçimde  tarihsel  bağlamına  oturtmak  ve kavramın egemenlik üzerine modern siyasal düşüncelerden proleter sınıf mücadelesine kadar uzanan tarihsel alımlanış biçimlerini, hukuki boyutu da dikkate alarak göz önüne                                                  5   SCHMITT, Carl, Dictatorship, (Çev. M. Hoelzl ve G. Ward), 1. Basım, Polity Press, Cambridge, 2014, s. Xxxvii.   1399    sermektir. Schmitt diktatörlüğü jenerik olarak ‘olağanüstü hal / istisnai durum olarak tanımlar ve diktatörlüğün iki türü arasında bir ayrım yapar: Komisertal diktatörlük ve egemen diktatörlük. Her iki türde de ‘olağanüstü  durumun hem bir eylem hem de bir tepki olarak olgusal/ pratik düzlemde ortaya çıkması diktatörlüğe içkin bir özelliktir; ancak, iki diktatörlük türünü birbirinden ayıran unsur anayasa ile, yani ‘kural ı oluşturan düzenle kurulan bağda yatar. Komiseryal diktatörlük, anayasayı, onu korumak ve düzeni yeniden tesis etmek üzere askıya alır ve ufku verili anayasal düzenin yeniden sağlanması ile sınırlıdır. Egemen diktatörlükte ise, artık verili bir anayasanın askıya alınması söz konusu  değildir;  egemen  diktatör  verili  bir  anayasaya  referansla  var  olmaz,  aksine diktatörlüğünü yeni bir anayasa yapma, dolayısıyla yeni bir düzen tesis etme saiki üzerine kurar ve bu nedenle  kurucu iktidar  olarak ortaya çıkar. Schmitt in diktatörlüğün iki türüne ilişkin yaptığı şematik ayrım kuramsal seviyede son derece açık görünse de, aslında pratik düzlemde olağanüstü hali cisimleştiren diktatörlüğün komiseryal mi yoksa egemen  diktatörlük  mü  olduğuna  karar  vermek  hiç  de  kolay  değildir.  Schmitt, Diktatörlük ün  sonunda  Weimar  Anayasası nın  48.  maddesine  ilişkin değerlendirmesinde, 48. maddenin komiseryal diktatörlüğün son derece sorunlu bir türü olduğunun farkındadır ve Weimar Almanyası nın somut tarihsel deneyimi de komiseryal ve egemen diktatörlük ayrımının sınırlarını bulanıklaştırmıştır.                                                   6   ANANIADIS,  Grigoris,   Carl  Schmitt  and  Max  Adler:  The  Irreconcialiability  of  Politics  and Democracy , The Challenge of Carl Schmitt, (der. C. Mouffe), 1. Basım, Verso, New York ve Londra, 1999, s. 122. 7   ANANIADIS, 1999, s. 123. 8   SCHMITT, 2014, s. 117-118. 9   SCHMITT, 2014, s. 118. 10  SCHMITT, 2014, s. 119. 11  Schmitt in ayrımında komiseryal diktatörlük modern devlette yürütme erkinin liderliğindeki olağanüstü hal hükümetine ve bu hükümet tarafından alınan geçici önlemlere tekabül eder. Ancak, Weimar Anayasası nın 48. Maddesinde olduğu gibi (ya da 1948 Fransa örneğinin gösterdiği gibi) anayasanın yürütmeye  çok  geniş  yasama  yetkileri  tanıdığı  durumlarda,  komiseryal  diktatörlük    ile  egemen diktatörlük arasındaki ayrım bulanıklaşır.   Bkz. SCHEUERMAN, William,  States of Emergency , The Oxford Handbook of Carl Schmitt, (Der. J. Meierhenrich, vd.), 1. Basım, Oxford University Press, New York, 2016, s. 555. 12  SCHEUERMAN, 2016, s. 555.   1400    Diktatörlük ün bir yıl ardından 1922 de yayınlanan Siyasi İlahiyat ta ise Schmitt in olağanüstü  hal  kavrayışının  ve  bu  kavrayış  içerisinde  olağanüstü  halin  egemenlik, siyasallık  ve  hukukla  kurduğu  ilişkinin  Diktatörlük te  yaptığı  şematik  ayrımın geçerliliğini  sorgulatacak  derecede  farklılaştığını  Siyasal  İlahiyat ın  ilk  ve  meşhur cümlesi  somutlaştırır:   Egemen,  olağanüstü  hale  karar  verendir 13.  Olağanüstü  hal kavrayışının belirleyici ve ayırt edici unsurlarını bünyesine alan bu cümle ile başlayan Siyasi  İlahiyat la  birlikte,  Schmitt in  önceki  ayrımından  vazgeçerek  komiseryal  ve egemen diktatörlük arasındaki bir açıklığın pratikte sürdürülebilir olmadığına kanaat getirip getirmediği literatürde hala tartışılmaya devam etmektedir; ancak bu çalışma için önemli olan nokta Schmitt in devlet ve egemenlik kavramlarını işleme biçimlerinin değişmesi  ve devletin egemenliği ile  olağanüstü hale  karar verme momenti arasında kurulan zorunlu bağdır. Siyasi İlahiyat ta Schmitt, olağanüstü hali,  hukukun geri adım atarak devletin baki kaldığı  ve  prensip olarak sınırsız bir yetkinin söz konusu olduğu, yani mevcut düzenin bütünüyle askıya  alındığı durum olarak açıklar. Bu doğrultuda, 19. yüzyıl öncesinde özellikle Bodin ve Hobbes çizgisinde egemenlik kuramına içkin olan desizyonist unsurun, özellikle 19. yüzyılın liberal, normativist ve pozitivist kuramlarında kaybolduğunu öne sürerek, olağanüstü hal kuramını döneminin baskın hukuk anlayışının eleştirisi üzerine bina eder. Schmitt, her ne kadar dönemin farklı kuramcılarının isimlerini zikrederek,  onların  düşüncesinin  ana  noktalarını  eleştirse  de,  temelde  Schmitt in hedefinde Kelsen in düşüncesinde somutlaşan dönemin liberalizmi ve pozitivizmi vardır. Bu açıdan, Kelsen in ve pozitivist paradigma içerisinde kuramlarını temellendiren diğer hukuk  kuramcılarının  ortak  noktası,  hukukun  ve  devletin  tarafsızlığı  noktasında birleşerek, devletin varlığını ve egemenliği hukuk normlarına indirgemeleri, bunun bir sonucu olarak da, devleti ve hukuku birbirlerinin temeli olduğu yönündeki totolojiden türetmeleri  olarak  özetlenebilir.  Schmitt e  göre  ise,  Kelsen in  yaptığı,   egemenlik                                                  13  SCHMITT, Carl, Siyasi İlahiyat. Egemenlik Kuramı Üzerine Dört Bölüm, (Çev. A. E. Zeybekoğlu), 5. Baskı, Dost Kitabevi Yayınları, Ankara, 2016, s. 13. 14  KALYVAS, Andreas,  Editors  Note , Constellations, Yıl: 2011, Cilt: 1, Sayı: 3, s. 288. 15  MCCORMICK, John P., Carl Schmitt s Critique of Liberalism Against Politics as Technology, 1. Basım, Cambridge University Press, New York, 1997, s. 133. 16  SCHMITT, 2016, s. 19. 17  SCHMITT, 2016, s. 26-40.   1401    kavramı  sorununu  inkar  ederek 18  ya  da  erteleyerek  hukuk,  devlet  ve  egemenlik arasındaki sorunu çözmeye çalışmak, böylelikle egemenliğin atıf yaptığı temel normun  hukuki kararın özünü oluşturan berrak bir bilinçten doğmuş olduğunu es geçmektedir 19. Bu bakımdan, Schmitt e göre, egemenliğin özü, olağan hali düzenleyen hukukta değil, ona yabancı bir unsurdadır. Olağanüstü hal kavramsallaştırmasının Schmitt in kuramında egemenlikle olan kurucu ilişkisi, tam da Schmitt in pozitivist hukuk eleştirisi üzerine anlam kazanır. Egemenlik bir temel hukuk normuna atıfla anlaşılamaz, ona  bir norm yardımıyla atıf yapılamaz, tam tersine, neyin bir norm ve normatif doğruluk olduğu bir atıf noktasından yola çıkarak belirlenir 20. Bu atıf noktası ise, hukuk tarafından düzenlenmesi imkansız, hukuka  yeni ve yabancı  olan ve normatif açıdan  bir Hiç ten doğmuş  olan karar momentidir. Olağan durumda uygulanan hukuka atıfla anlaşılamayan egemenliğin varlığı ancak  olağanüstü durum da görünür hale gelir. Olağanüstü durumun, olağan hukukta öngörülememesi, bu bakımdan olağanüstü halin varlığını ortadan kaldırmaz;  aksine egemenliğin kurucu unsuru olarak onu mümkün kılar. Schmitt in de altını çizdiği gibi,   Olağanüstü hal, yani mevzu hukukta öngörülemeyecek hal, ancak son derece tehlikeli, devletin varlığını tehdit edecek bir durum vb. olarak tanımlanabilir ama gerçeğe uygun olarak tarif edilemez. Ancak bu durum, egemenliğin öznesine ilişkin soruyu, yani  egemenliğe ilişkin soruyu güncel kılar 22.  Olağanüstü halin, hukuk normu ile düzenlenemeyecek olgusal bir durum olması tam olarak egemenliğin özünü oluşturan aşkın varoluşa tekabül eder. Bu bakımdan, egemen,  hem son derece acil bir durumun söz konusu olup olmadığına, hem de bunu bertaraf etmek için ne yapılması gerektiğine karar verendir 23. Dolayısıyla, egemeni belirleyen ve                                                  18  SCHMITT, 2016, s. 30. 19  SCHMITT, 2016, s. 37. 20  SCHMITT, 2016, s. 39. 21  CRISTI, Renato, Carl Schmitt and Authoritarian Liberalism, 1. Basım, University of Wales Press, Cardiff, 1998, s. 186. 22  SCHMITT, 2016, s. 14. 23  SCHMITT t, 2016, s. 15.   1402    onu ayırt eden üç özellikten bahsedilebilir: Egemen, somut olgusal gerçekliğin olağandışı olup olmadığına karar vererek olağandışı durumu yaratan ve olağandışı durumda ‘var  olabilendir.  Schmitt in  kuramında,  egemenliğin  bir  hukuk-normunun  ötesinde  ve dışında olan olağanüstü hale karar verme momentinde cisimleşmesi, olağanüstü halin, hukuk metinlerinde düzenlense dahi, hukuki bir karar olmadığını gösterir. O halde, olağanüstü halin hukuki bir karar olmaması, kaçınılmaz olarak bu kararın niteliğine ilişkin sorgulamayı zorunlu kılar. Schmitt in olağanüstü hale ilişkin karar ile egemenlik arasında kurduğu ilişkiye niteliğini veren ‘karar ın siyasal mahiyeti, Siyasi İlahiyat ın 1932 yılında yayınlanan Siyasal Kavramı adlı eseriyle birlikte okunması ile tam olarak anlaşılabilir. Schmitt e göre, siyasal kavramı devleti öncelemekle ve devleti bir anlamda belirlemekle birlikte, devlette cisimleşir. Dost-düşman ayrımında içeriğini bulan siyasal kavramı, bu nedenle, devletin münhasır alanıdır ve diğer alanlar tarafından (hukuksal, kültürel, ekonomik vb.) belirlenmez.  Bu  noktada,  ancak   gerçek  bir  mücadele  içerisinde   somutlaşan  dostdüşman ayrımı ile olağanüstü hale ilişkin karar birbiri ile örtüşür; en yoğun ve görünür haline ise bir savaş ya da iç savaş ihtimali söz konusu olduğunda ulaşır:   Esas olan daima, bu belirleyici duruma, gerçek mücadeleye ilişkin olasılık ve sözü edilen durumun mevcut olup olmadığına dair verilen karardır (…)Kriz anının istisnai varlığı, onun belirleyici karakterini ortadan kaldırmaz, aksine ispatlar (…) İstisnai durumun özellikle belirleyici ve her şeyin özünü ortaya çıkaran bir önemi olduğu söylenebilir. Çünkü dost-düşman ayrımının nihai sonucu ancak gerçek mücadelede görülür. İnsanların yaşamındaki özgül siyasal gerilim, kaynağını bu uç olasılıktan almaktadır 25.  Schmitt in  alıntılanan  ifadesinden  de  görülebileceği  üzere,  dost-düşman  ayrımının yoğunlaştığı kriz, ani siyasal kararı gerektiren gerçek bir savaş hali ya da ihtimalidir.                                                  24  KARDEŞ, 2015, s. 104. 25  SCHMITT, Carl, Siyasal Kavramı, (Çev. E. Göztepe), 2. Basım, Metis Yayınları, İstanbul, 2012, s. 65.  26  Schmitt in de açıkça belirttiği gibi, bu durum, bilinen anlamda bir savaş olabileceği gibi, iç-düşmanın söz konusu olduğu bir iç-savaş hali de olabilir:  Devlette huzuru sağlama mecburiyeti, siyasal birlik olarak devletin, kritik anlarda, eğer varsa ‘iç düşman ını kendiliğinden tespit etmesini gerekli kılar (…) İç savaş siyasal birliğin kaderini tayin edecektir (…) O halde anayasaya böyle bir saldırı durumunda   1403    Olağan hukuk normlarını askıya alan bu  olağanüstü  siyasal kararı devlet  tayin edici siyasal birlik 27 sıfatıyla ve egemenlik vasfına dayanarak verir. Buna paralel olarak, anayasada   olağanüstü  hal   bir  hukuki  kurum  olarak  öngörülse  dahi,  egemenliğin kaynağı olarak olağanüstü hale ilişkin karar herhangi bir norm ile öngörülemez, şarta bağlanamaz ya da sınırlanamaz, aksi halde kendi varlığını koruyabilen bir siyasal birlik olarak devletten söz etmek imkansızlaşır. Dolayısıyla, olağanüstü halin, bir hukuki kurum olarak anayasada düzenlenip düzenlenmemesinden bağımsız olarak olağanüstü hale ilişkin verilen karar siyasal bir karar olarak karşımıza çıkar.  Schmitt in olağanüstü hal kavramıyla ilgili olarak üzerinde durulması gereken son nokta,  olağanüstü  halin  hukukla  kurduğu  içsellik-dışsallık  sorunudur. Her  ne  kadar olağanüstü  hal,  olağan  hukukun  askıya  alındığı  ve  hiçbir  hukuki  normun  geçerli tanınmadığı  bir  durumu  ifade  etse  de,  onun  bütünüyle  hukukun  dışında  olduğu  da söylenemez. Aksine Schmitt in, Siyasi İlahiyat la birlikte kavramsallaştırdığı biçimde bir siyasal bir potansiyel olarak olağanüstü hal, olağan hukuk normlarının olağan durumdaki geçerliliğini sağlayan unsurdur.  Schmitt in de altını çizdiği üzere, olağanüstü hale ilişkin karar,  normal düzende geçerli olan hukuk düzeninin dışında olmakla birlikte yine de  bu  düzene  aittir  çünkü  anayasanın  tümüyle  askıya  alınmasına  karar  vermeye yetkilidir 30. Dolayısıyla, olağanüstü hal, hukukun içinde olmamakla birlikte, ondan bağımsız bir durum da değildir. Schmitt, olağanüstü halin nasıl olağan durumu mümkün kılan bir potansiyel olarak egemenliğe içkin olduğunu; diğer bir ifade ile, hukuk ile olağanüstü  hal  arasındaki  diyalektiği  açıklamak  için,  her  hukuki  düzende  mevcut olduğunu düşündüğü norm ve karar unsurlarına odaklanır. Hukuk düzeninin, norm ve                                                  mücadele anayasanın ve hukukun dışında, yani silah zoruyla yürütülmek zorundadır  SCHMITT, 2012, s. 76.  27   SCHMITT, 2012, s.75. 28   BÖCKENFÖRDE, Ernst-Wolfgang,  The Concept of Political: A Key To Understand Carl Schmitt s Constitutional Theory , Law as Politics. Carl Schmitt s Critique of Liberalism, (der. D. Dyzenhaus), 1. Basım, Duke University Press, Durham ve Londra, 1998, s. 41-43. 29   PREUSS, Ulrich K.,  Carl Schmitt and the Weimar Constitution , The Oxford Handbook of Carl Schmitt, (Der. J. Meierhenrich, vd.), 1. Basım, Oxford University Press, New York, 2016, s. 475. 30   SCHMITT, 2016, s. 15. 31   Schmitt hukuk düzenindeki norm ve karar unsurlarını şu şekilde açıklamaktadır:  Her düzen, bir karara dayanır ve üzerinde kafa yormadan çok açık bir kavrammış gibi kullanılan hukuki düzen kavramı da   1404    karar olmak üzere iç içe geçmiş iki veçheden oluşması, olağanüstü halin (kararın), nasıl olağan durumu (normu) tesis eden moment olarak kavranabileceğini açıklar:  Hiçbir norm yoktur ki bir kaos durumunda uygulanabilsin. Hukuki düzenin anlamlı olabilmesi için bir düzenin oluşturulmuş olması zorunludur. Normal bir durum  yaratılmalıdır  ve  egemen,  bu  durumun  gerçekten  hüküm  sürüp sürmediğine kesin bir biçimde karar verendir 32. Bu sebeple, bir norma geçerliliğini veren, esasen arkasındaki bir  hiçten doğmuş  olan ve  olağan  durumda  kendisini  asgariye  indirmekle  birlikte  hiçbir  zaman  ortadan kalkmayan karar unsurudur. Aynı doğrultuda, normun olağan durumdaki geçerliliği ve varlığı,  devletin  varlığını  tehdit  edecek  olgusal  durumların  ortaya  çıkması  halinde olağanüstü hale ilişkin egemenin alacağı potansiyel kararda saklıdır. Bu itibarla, devletin asli görevi olan  normal durumu tesis etmek 33; ancak, normal durumda asgariye inerek varlığını devam ettiren, norm ile bağlı olmayan ve bir siyasal karar neticesinde ortaya çıkan olağanüstü halin egemenliğe içkin olarak tasavvur edilmesiyle mümkün hale gelir.   II. Homo Sacer Kimdir?: Kural ın İstisnasından Kural-olarak- İstisnaya Olağanüstü halin 20.yy deki en tartışmalı kuramcısı Schmitt olarak kabul edilmekle birlikte, Giorgio Agamben in istisna hali kavramsallaştırmasına getirdiği yeni ufkun da üzerinde durulması, olağanüstü hal meselesini farklı bir boyuttan kavrayabilmek adına zaruridir. Dil felsefesinden siyasete uzanan çok farklı sorun alanlarına ilişkin düşün üreten Agamben i meşhur kılan kavramlarından biri de, onun, genel egemenlik ve siyaset kuramının  içerisine  yerleştirdiği  ‘istisna  hali dir.  Schmitt in  olağanüstü  hal  kuramı, Benjamin in yasa koyan şiddet kavramı ve Foucault un biyopolitika tezinin hem izlerini taşıyan hem de bu farklı hatları özgün bir eleştirelliğe oturtan Agamben in istisna hali                                                  hukukun bağımsız iki unsurunu [norm ve karar] barındırır. Diğer tüm düzenler gibi hukuki düzen de bir norma değil karara dayanır  SCHMITT, 2016, s. 17. 32   SCHMITT, 2016, s. 20. 33   SCHMITT, 2012, s. 75. 34   Agamben in istisna hali kuramındaki Schmitt, Benjamin ve Foucault etkileri için Bkz. LEMKE, Thomas, Bio-politics. An Advanced Introduction. (Çev. E.F. Trump) 1. Basım, New York University Press, New York ve Londra, 2011; MCLOUGHLIN, Daniel,  The Fiction of Sovereignty and the Real   1405    kavramına literatürdeki ününü kazandıran, düşünürün, 21. yy nin başında ABD nin Irak ı işgalinden hemen sonra kaleme aldığı ve ilk kez 2003 yılında yayınlanan aynı isimli kitabıdır. Agamben in İstisna Hali (Stato di eccezione) isimli eseri tek başına okunup, kuramsal açıdan ele alınabileceği gibi, eseri, bir parçası olduğu kitap dizisiyle birlikte ele almak, düşünürün istisna hali kavramına derinlikli ve çok boyutlu bir bakış açısı sunar. Bu bakımdan çalışmanın bu bölümünde, Agamben in ‘istisna hali  temelde, 1995 tarihli Kutsal İnsan: Egemen İktidar ve Çıplak Hayat (Homo Sacer. Il potere sovrano e la nuda vita) , 1998 tarihli Tanık ve Arşiv: Auschwitz den Artakalanlar ( Quel che resta di Auschwitz: L'archivio e il testimone) ve 2003 tarihli İstisna Hali adlı eserlerinde ortaya koyduğu  yaklaşımdan  yola  çıkılarak  ele  alınacaktır.  Adı  geçen  eserlerinde  de serimlediği gibi, Agamben in felsefi sorunsalı Schmitt ten çok farklı bir hatta ilerler: olağanüstü  hale  bir  kamu  hukukçusu  bakış  açısından  yaklaşan  Schmitt in  birincil sorunsalı kurumsal anlamda devlet ve hukuki düzen iken, Agamben biyopolitik siyaset paradigması içerisinden siyasetin ve  egemenliğin  yapısını  çözümleye  girişir ve  (bir yandan  da  dille  irtibatlandırarak)  istisna  halini  farklı  bir  zeminde  kavramsallaştırır. Schmitt ile Agamben arasındaki bu temel yaklaşım farkına karşın, Agamben in istisna halini de bu çalışmanın bir önceki bölümünde kullanılan üç parametre üzerinden okumak mümkündür. Bu itibarla, çalışmanın bu bölümünün devamında, Agamben in istisna hali kavramı  egemenlik  ile  olan  ilişkisi,  siyasallık  boyutu  ve  hukukla  kurduğu  içsellikdışsallık ilişkisi üzerinden ele alınacaktır.  Agamben, İstisna Hali isimli eserinde, olağanüstü hal ya da acil durum adı altında antikiteden günümüze hukuk düzeni içinde farklı adlarla var olmuş (ya da de facto                                                  State of Exception: Giorgio Agamben s Critique of Carl Schmitt. Law, Culture and the Humanities, Yıl: 2016, Cilt: 12, Sayı: 3, (s. 509-528). 35  Esasen Agamben in İstisna hali kitabı, onun Homo Sacer [Kutsal İnsan] olarak bilinen kitap dizisindeki üçüncü kitaptır. Agamben in bu kitap projesi şu dört kitaptan oluşur: Kutsal İnsan: Egemen İktidar ve Çıplak Hayat (1995), Tanık ve Arşiv: Auschwitz den Artakalanlar (1998), İstisna Hali (2003) ve henüz dilimize çevrilmemiş olan Krallık ve Zafer (2011) Daha detaylı bilgi için bkz. MURRAY, Alex, Giorgio Agamben, (Çev. A. Aydın), 1. Basım, Phoenix Yayınları, Ankara, 2013, s. 89; LEMKE, 2011, s. 53-54. 36  Her ne kadar dilimize henüz çevrilmeyen Krallık ve Zafer (Il Regno e fa Gloria) isimli eser, Homo Sacer dizisinin son kitabı olsa da, eserin ana odak noktası ‘istisna hali  olmadığı için ve Agamben ‘istisna hali ne ilişkin özgün bakşınını önceki eserlerinde serimlemiş olduğundan, düşünürün son eseri bu çalışmadaki analize dahil edilmemiştir.    1406    uygulanmış) bir siyasi-hukuki kurum olan istisna halinin soy-kütüksel analizini sunar ve günümüzde  bunun  nasıl  kuralın  istisnasından,  kural-olarak-istisnaya  dönüştüğünü irdeler. Ancak, Agamben in istisna hali ile ilgili olarak ortaya koyduğu bu iddianın anlaşılabilir kılınması, Kutsal İnsan: Egemen İktidar ve Çıplak Hayat isimli eserindeki homo sacer figürünün ve bu figür üzerinden istisna hali ile egemenlik irtibatının açığa çıkarılması ile mümkündür. Agamben, istisna halinin ortaya çıkardığı eşik durumunu tanımlamak için Roma ceza hukukundaki homo sacer (kutsal insan) figürüne başvurur. Roma hukukundaki şekli ile homo sacer, halk tarafından yapılan yargılama neticesinde özel bir statüye mahkum edilen kişidir: Homo sacer ilan edilen kişi kurban edilemez; ancak öte yandan, bu kişiyi öldürmek cinayet suçunu oluşturmaz. Başka bir ifade ile, homo sacer in öldürülmesi ceza gerektirmez; ama aynı zamanda ilahi anlamda bir törenin öznesi olarak kurban da edilemez. Tam da bu noktada, öldürülebilen ama kurban edilemeyen homo sacer in içinde bulunduğu durum istisna halinde cisimleşen paradoksu açığa vurur:  homo sacer durumunda kişi, ilahi hukuk alanına alınmaksızın öylece insani hukukun dışında  bırakılır. Dolayısıyla, homo sacer  bütün hukuksal düzlemlerden ihraç  edildiği  için  tam  anlamıyla  hukuksuz  kalmış  bir  kişi   41  olarak  egemenliği görebileceğimiz sınır durumu, diğer bir deyişle (hukuk düzeninin) içerisi ile dışarısı arasındaki eşik alanı oluşturur. Homo sacer in içerisinde bulunduğu sınır durum, bir boş alan olarak dışarıda bırakma hali değil; bir tür ‘dışlayarak içleme, içleyerek dışlama  ilişkisi olarak egemenliğin icra edildiği istisnai uzamdır. Buradaki sınır-alan,  istisnai durumda hukuku askıya alan ve böylelikle de çıplak hayatı kendi içine çeken egemen hüküm/karar alanı dır. Bu bakımdan, Agamben e göre, egemen ile homo sacer, düzenin                                                  37  AGAMBEN, Giorgio, İstisna Hali, (Çev. K. Atakay), 1. Basım, Otonom Yayınları, İstanbul, 2006. 38  AGAMBEN, Giorgio, Kutsal İnsan Egemen İktidar ve Çıplak Hayat, (Çev. İ. Türkmen), 3. Basım, Ayrıntı Yayınları, İstanbul, 2017a, s. 90. 39  Bu noktada kurban edilememe durumunu ve bu duruma atfedilen siyasal-toplumsal olumsuzluğu açıklamak gerekir. Agamben in ifade ettiği gibi, Roma dönemindeki kurban edilme halini, modern dönemdeki ölüm cezası gibi bir olumsuzluk vasfı ile ilişkilendirmemek gerekir. Aksine, kurban edilme, Roma döneminde, kaynağını ilahi hukuktan alan bir tür  arındırma ritüeli  idi. Bkz. AGAMBEN, 2017a, s. 102 . 40  AGAMBEN, 2017a, s. 102. 41  AKSOY, Mete U.,  Kutsal İnsan: Giorgio Agamben in Egemenlik Anlatısında Kurbansal Durum, Felsefe ve Sosyal Bilimler Dergisi (FLSF), Yıl: 2016a, Cilt:1, Sayı: 22, s. 18. 42  AGAMBEN, 2017a, s. 103.   1407    (/hukukun) dışında olmak noktasında ortaklaşır ve yapısal olarak düzeni (/hukuku) bir hat gibi düşünürsek, bu hattın simetrik olan iki uç noktasında birbirlerine karşı konumlanır. Bu itibarla, Agamben in düşüncesinde istisna halinin egemenlikle ilişkisi, egemenin, bir siyasal ilişki olarak kutsal hayatı üretme gücünde, yani kural ile istisna arasındaki eşiği belirleme kudretinde somutlaşır .  Hukuki düzenden dışlayarak içleme biçimi olarak istisnai durumun homo sacer in üretiminde  cisimleşmesi,  Agamben in  yaklaşımında,  egemenliğin  ayırt  edici  niteliği olduğu kadar, siyasetin yapısına içkin temel  siyasallık biçimidir. Agamben in altını çizdiği üzere,   (…) homo sacer tabiri, ilk ‘siyasal  ilişkiye benzer bir şeyin,  yani egemenin hükmünün/ kararının nesnesi olarak içleyici bir dışlama içinde işleyen çıplak hayatın adıdır. Hayat, egemen istisna içinde kaldığı sürece kutsaldır 45. Bu bakımdan, Agamben de siyaset doğrudan hayatı hedef alır ve Schmitt ten farklı olarak biyopolitik bir ufukta konumlanır. Agamben de egemen iktidarın siyasal boyutunu belirleyen şey, ki bu Schmitt te dost-düşman ayrımı olarak tebarüz eder, çıplak hayat ile siyasal varoluş arasındaki eşiği/ sınırı saptama faaliyetidir. Siyasallık, dolayısıyla, hukuk (/ kural) ile hukukun askıya alındığı istisna hali arasındaki eşiğin belirlenmesi ile ilgili bir meseledir ve istisnai durum olarak homo sacer in üretimiyle gerçekleşir. Burada vurgulanması gereken husus, Agamben in kullandığı anlamda çıplak hayatın (/ homo sacer in kutsal hayatının),  Aristotelesçi  anlamda  tamamen  biyolojik  hayat  olarak  zoē ye  tekabül etmediğidir. Zoē , dili ve toplumsalı önceleyen salt biyolojik hayatın adıdır; bu nedenle, zoē  ye dönüş insan için mümkün değildir ve bios un alanına alınmamakla birlikte,                                                  43   Düzenin iki uç noktasında bulunan egemen ile homo sacer, aynı yapıda ve bağlantılı iki simetrik figürdü: Egemen, karşısında bütün insanların homines sacri olduğu kişi, homo sacer ise, karşısında bütün insanların egemen kesildiği kişidir  AGAMBEN, 2017a, s. 105. 44  LACLAU, Ernesto,  Bare Life or Social Indeterminacy?  Giorgio Agamben Sovereignty and Life (Ed. M. Calarco/ S. DeCaroli), Stanford University Press, Stanford, 2007, s. 17. 45  AGAMBEN, 2017a, s. 106. 46  Agamben, Foucault un biyopolitika nosyonunu (bir takım eleştirel kayıtlarla) ödünç almakla birlikte, Agamben için biyopolitika modernitenin bir sonucu değildir. Agamben e göre, siyaset, antikiteden beri biyopolitika şekilinde tezahür eder. LEMKE, Thomas,   ‘A Zone of Indistinction  – A Critique of Giorgio Agamben s Concept of Biopolitics  Outlines, Yıl: 2005, Cilt: 1, Sayı:1, s. 6 47  LEMKE, 2011, s. 54.   1408    ‘çıplak  olarak nitelenen hayat da zoē  den bir kopuştur:  Zoē  ile bios un, birbirlerini içlemek ve dışlamak suretiyle birbirlerini oluşturdukları bu belirsizlik mıntıkası, ne siyasal bios ne de doğal zoē  değil; kutsal hayattır 49. Bu itibarla, egemenin hukuku dışlayarak  içlediği  ve  homo  sacer  figüründe  cisimleşen  istisna  halini  yaratması, Agamben in bakış açısından, siyasallığın meydana geldiği ve işlediği zemini oluşturur. Agamben in istisna hali ile ilgili üzerinde durulması gereken bir diğer nokta ise, egemenlik  ve  siyasallık  bahislerinde  homo  sacer in  özgül  pozisyonunu  açıklamak amacıyla değinilmiş; ancak henüz serimlenmemiş olan, istisna halinin hukukla kurduğu içsellik-dışssallık  ilişkisidir.  Agamben in  istisna  hali,  Schmitt in  olağanüstü  haline benzer bir şekilde, hukuka tamamen yabancı, yani dışşal değildir; dolayısıyla,  istisna halinin [potansiyelliği] olağan hukuk düzeninin kuruluşunu ve tanımlanmasını mümkün  kılar.  Fakat,  Schmitt ten  farklı  olarak  Agamben de  içsel-dışsal  olma  durumu  bir referens noktası olma biçiminde değil, ‘içleyerek dışlama, dışlayarak içleme  biçiminde bir belirsizlik mıntıkası, yani eşik alanını oluşturma biçiminde karşımıza çıkar:   Aslında, istisna hali, hukuki düzenin ne dışında, ne de içindedir ve istisna halinin tanımı sorunu, tam olarak, iç ile dışın birbirini dışlamadığı, tersine birbirini belirlediği bir eşik ya da bir ‘ne o, ne bu  bölgesi ile ilgilidir. Normun askıya  alınması,  ortadan  kaldırılması  anlamına  gelmez  ve  askıya  almanın kurduğu yasasızlık bölgesi, hukuk düzeni ile bağlantısız değildir 51.  İstisna hali ile yaratılan bu eşik, homo sacer in kutsal hayatına; diğer bir ifade ile, egemenin hükmünün doğrudan nesnesi haline gelen çıplak hayata denk düşer. Ancak Agamben, ‘istisna hali  noktasındaki konumlanışını Schmitt ten bir adım öteye taşıyarak, moderniteye değin olağan hukuki düzenin varlığını mümkün kılan bir diyalektik ilişki biçimi  olarak  ‘istisna  hali nin,  modernite  ile  birlikte  olağan  hukuk  düzeninin                                                  48  MURRAY, 2013, s. 96. 49  AGAMBEN, 2017a, s. 112. 50  AGAMBEN, Giorgio, Tanık ve Arşiv. Auschwitz den Artakalanlar, (Çev. A.İ. Başgül), 2. Basım, Dipnot Yayınları, Ankara, 2017b, s. 50. 51  AGAMBEN, 2006, s. 33.   1409    devamlılığını sağlayan bir potansiyalite olmaktan çıkarak; aksine olağan düzenin kendisi haline geldiğini öne sürer ve kural-olarak-istisna kavramını devreye sokar. Son olarak, istisna halinin hukuk ile kurduğu içsellik-dışsallık ilişkisini farklı bir boyuta taşıdığı için Agamben in kural-olarak-istisna kavramının kısaca üzerinde durmak zaruridir. Agamben e göre, modern biyopolitik siyaset ekseninde istisna halinin kuralolarak-istisnaya dönüşmesi 17.yy den itibaren insan ‘beden inin siyasetin yeni öznesi haline gelmesiyle başlayan sürecin bir sonucudur. Bu bakımdan,  modern siyaset hayatı koruma altına almaya çalıştıkça, ister istemez hayatta-kalma (survival) siyasetin temel ve yegane direği haline gelir 53 ve böylelikle homo sacer figüründe bir istisnai durum olarak ortaya  çıkan  kutsal  hayat  siyasal  çatışmaların  cereyan  ettiği  uzama  evrilir.    Bu bakımdan, Nazi iktidarının kamp uzamı, Yahudilerin, Yahudilikleri de dahil olmak üzere her şeyi geride bırakarak sadece çıplak-insan olarak girebildikleri, dolayısıyla ‘insan  ve ‘vatandaş  arasındaki bağın mutlak biçimde kırılarak salt ‘insan ın biyoiktidarın icra edildiği nesne haline gelmesi süreci neticesinde ulaşılan son noktadır.  Kamp, Agamben e göre, hukukun askıya alınması sonucunda paradoksal bir biçimde hukuk ile gerçeğin iç içe geçtiği istisna mekanı haline gelir:  İstisna halinin, kural ile kusursuz bir biçimde örtüştüğü ve uç-durumun bizahati gündelik hayatın ideal durumu haline geldiği yerdir Auschwitz 56. Bu uzamda, istisna halinin homo saceri, hayat ile ölüm arasındaki eşikte, yaşamaya  değmeyen  hayatı  simgeleştiren  ve   ayaklı  ceset   olarak  anılan                                                  52  Agamben e göre modern biyopolitikanın insan bedenini doğrudan siyasetin öznesi kılması 1679 Habeas Corpus ve 1789 İnsan ve Vatandaş Hakları Bildirgesi ile birlikte başlayan bir süreçtir. Kamp uzamında gerçekleşen  ve  bugünkü  insaniyetçilik  (humanitarianism)  söylemi  sonucunda  her  insan-öznenin bedeninde bir gerçek bir potansiyel olarak kol gezen mutlak anlamda ‘insan  ve ‘yurttaş  ayrımı ise, çıplak hayatın siyasetin öznesi kılınması ile başlayan sürecin son halkasıdır. Bkz. AGAMBEN, 2017a, s. 152-169.   53  AKSOY, Mete U.,  Giorgio Agamben: Mesihçi Bir Siyaset Felsefesinde Kutsal İnsan ve İstisna , Kaygı Uludağ Üniversitesi Fen- Edebiyat Fakültesi Felsefe Dergisi, Yıl: 2016b; Cilt:1, Sayı: 27, s. 48. 54  AGAMBEN, 2017a, s. 150. 55   Ne olursa olsun, şurası kesin ki Yahudiler, bir tür acımasız ironiyle, Auschwitz de Yahudi olarak ölmeyeceklerini biliyorlardı  AGAMBEN, 2017b, s. 47.  56  AGAMBEN, 2017b, s. 52.   1410    Muselmann dır. Ancak, Muselmann ın homo sacer haline gelmesi, modern öncesi dönemde  cinayet  işlemeksizin  öldürülebilir  hayatın  yaratılması  olarak  homo  sacer ilanınından bir noktada ayrılır, ki o nokta kural-olarak-istisnayı doğuran nokta ve neden kamp uzamının sınırlı bir mekan değil de modern biyopolitikanın paradigması haline geldiğini açıklayan nüanstır:  Eğer  kimin  hayatına  son  vermenin  cinayet  oluşturmadığına  karar  verme yetkisini  elinde  bulunduran  kişi,  istisna  durumunu  belirleyen  insan  olması sıfatıyla  egemen  ise,  biyosiyaset  çağında  bu  yetki,  istisnai  durum  yetkisi olmaktan çıkıyor ve hayatın siyasal olarak anlamını yitirdiği noktanın eşiğini belirleme yetkisine dönüşüyor 59 . Başka bir ifade ile,  egemenin siyasal  işlevi  istisnai bir statü olarak  homo sacer in belirlenmesinden tamamen gündelik hayata içkin bir şekilde hangi hayatın siyasal olarak yaşamaya değer hayat olduğuna hangi hayatın ise adeta hayat bile olmadığına karar verme eyleminde vücut bularak istisnai bir eylemden siyasetin verili zemini, yani kuralı haline gelmiştir. Kural-olarak-istisna, bu bakımdan, Agamben in istisna hali kuramı ile Schmitt in olağanüstü hal kavramsallaştırmasının mümkün kıldığı sorunsal alanı açısından esas farkı ortaya koyar. Schmitt için olağanüstü hal, olağan hukuku/ kuralı işler ve geçerli kılmak için zaruri olmakla birlikte, Agamben in ifade ettiği gibi,  Schmitt in hiçbir durumda kabul edemeyeceği şey, istisna halinin kuralla bütünüyle karıştırılmasıdır 60. Agamben in kural-olarak-istisna iddiasındaki temel savı ise, kamp uzamının gündelik hayata içkin hale  geldiği  günümüz  biyosiyasal  paradigması  içerisinde  kural  ile  istisna,  yasa  ile yasasızlık arasındaki ayrımın bulanıklaşarak yerini yasasızlıkla malul olan ve sürekli olarak herkes tarafından deneyimlenen eşikte olma haline bırakmasıdır. Fiili olan ile gerçek olanın birbiri içerisine geçtiği kural-olarak-istisna, bu bakımdan Agamben in                                                  57  Musellman, kamp uzamında hayatının hiçbir değeri olmayan; yani  yaşamaya değer olmayan  hayatı, ölüm ile yaşam arasında yaşayan yahudinin adıdır. Bkz. AGAMBEN, 2017b, s. 43-46. 58  PROZOROV, Sergei, Agamben and Politics A Critical Introduction, 1. Basım, Edinburgh University Press, Edinburgh, 2014, s. 110. 59  AGAMBEN, 2017a, s. 170. 60  AGAMBEN, 2006, s. 71.   1411    yasanın gücü terimiyle vurguladığı çelişkidir. Führer in sözlerinin ‘yasa  haline geldiği Nazi rejimine atıfta bulunan Agamben e göre, istisna hali,   ‘yasanın gücü nün yasadan soyutlanmasıdır. İstisna hali, bir yandan, normun yürürlükte olduğu, ama uygulanmadığı (‘güç ünün olmadığı), öte yandan, yasa değeri olmayan kararların yasanın ‘güç ünü edindikleri bir ‘yasa halini  tanımlar (…) İstisna hali, yasasız bir yasa gücünün söz konusu olduğu (bu yüzden de, yasanın gücü şeklinde yazılması gereken) bir yasasızlık uzamıdır 62.  Düşünürün alıntılanan ifadesinin de ortaya koyduğu gibi, istisna hali, kuvveden yoksun yasanın yürürlükte olmaya devam ettiği; niteliği itibariyle yasa olmayan ama kuvveyi fille geçirme gücüne sahip egemenin kararının yasa haline geldiği bir varoluştur. Schmitt teki norm ile karar ya da olağan hukuk ile olağanüstü hal arasındaki kesin ayrım Agamben in modern biyopolitika paradigması içerisinde yok olarak, yerini sınırların çizilemediği mutlak  bir  eşik  alana  bırakır.  Dolayısıyla,  yasanın  gücü  terimi  kural-olarak-istisna halinde gerçek ile hukuk arasındaki belirsizliği görünür kılar. Kamp uzamını siyasetin kalbine taşıyan modern biyopolitikada, artık yasanın (/ kuralın/ olağan hukukun) askıya alınması gerekmez; çünkü istisna hali her yerdedir ve adeta hepimizin bedeninde bir sınır durum olarak gerçekleşmeyi bekler:  Artık çıplak hayat belli bir yerde ve belli bir kategori ile sınırlı değildir. Artık çıplak hayat her canlının biyolojik bedeninde kol geziyor 63. Bu nedenledir ki, kural-olarak-istisna yı, homo sacer kimdir sorusuna herkes olarak cevap verilebilecek uzamın ayırt edici sıfatı olarak görmek yanlış olmayacaktır.   Sonuç: ‘Olağan-olan ın Sonu (mu?) ‘Olağan- olmayan ın iki kuramcısı, Schmitt ile Agamben, çok farklı siyasal bakış açıları içerisinde konumlanmakla birlikte olağanüstü halin (/istisna halinin) ne olduğunu anlamak için benzer bir sorudan hareket ederek benzer izleklerden yürür. Her iki düşünür                                                  61  Agamben, İstisna Hali nde yasa ile güç arasındaki kopukluğa dikkat çekmek için yasanın gücünü özellikle yasa kelimesinin üzerini çizerek yasanın gücü şeklinde kaleme almaktadır.  62  AGAMBEN, 2006, s. 49-50. 63  AGAMBEN, 2017a, s. 167.   1412    için de, olağanüstü hali (/istisna halini) anlamak ‘olağan-olan  dışındaki bir uzamı; yani hukukun askıda olduğu siyasal durumu kavrama çabasının ürünüdür. Bu kavrayışın üzerinde ilerlediği izleklere bakılırsa, birincil olarak, hem Schmitt hem Agamben için bir uç-durum olarak hukukun askıya alınması bir egemenlik sorunu olarak tebarüz eder. Schmitt e göre egemenlik olağanüstü hale karar verme Agamben de ise istisna hali olarak homo sacer in kutsal hayatını üretme faaliyetinde cisimleşir. İkinci olarak, egemenliğe içkin olan olağanüstü hale karar verme ya da istisna halinin eşiğini belirleme, içeriği farklı olmakla birlikte, her iki düşünür için de siyasal-olanın açığa çıktığı özgül alandır. Schmitt ve Agamben de ortak olan -ancak kuramsal açıdan farklı bir ufukta noktalanan- son husus ise olağanüstü halin (/istisna halinin) hukukla kurduğu içsellik-dışsallık ilişkisidir: İki düşünür için de, hukukun askıda olduğu durum olarak olağanüstü hal (/istisna hali), hukukun içinde olmamakla birlikte dışında da yer almaz. Schmitt için, hukukun askıda olduğu potansiyellik olarak olağanüstü hal, olağan hukukun işlerliğini ve geçerliliğini güvence altına alır; bu nedenle, Schmitt için ancak olgusal koşulların zorunlu kıldığı hallerde karar verilecek olağanüstü hal, ‘olağan-olan ın teminatıdır ve (öncekiyle aynı ya da  öncekinden  farklı)  bir  ‘olağan   hali  hayata  geçirmekle  yetkili  ve  yükümlüdür. Agamben in  kuramı  ise  tam  da  bu  noktada  Schmitt in  ulaştığı  sonuçtan  ayrışır: Agamben e göre, çağımızın biyosiyasal paradigması yasa ile yasasızlığın iç içe geçerek, hukuka içsel ve dışsal olanın bulanıklaştığı mutlak bir eşik uzamıdır/ aradalık halidir; diğer bir ifadeyle, kural-olarak-istisna durumunda artık ‘olağan-olan ın kendisi istisna haline dönüşmüştür. Dolayısıyla, benzer bir sorudan başlayarak, paralel izlekleri takip eden Schmitt in olağanüstü hali ile Agamben in istisna hali arasındaki ana ayrım ‘olağanolan ın yeniden tesisinin mümkün olup olmadığı sorusunun yanıtında kendini gösterir.               1413    Kaynakça AGAMBEN, Giorgio, İstisna Hali, (Çev. K. Atakay), 1. Basım, Otonom Yayınları, İstanbul, 2006 AGAMBEN, Giorgio, Kutsal İnsan Egemen İktidar ve Çıplak Hayat, (Çev. İ. Türkmen), 3. Basım, Ayrıntı Yayınları, İstanbul, 2017a AGAMBEN, Giorgio, Tanık ve Arşiv. Auschwitz den Artakalanlar, (Çev. A.İ. Başgül), 2. Basım, Dipnot Yayınları, Ankara, 2017b AKSOY, Mete U.,  Giorgio Agamben: Mesihçi Bir Siyaset Felsefesinde Kutsal İnsan ve İstisna , Kaygı Uludağ Üniversitesi Fen- Edebiyat Fakültesi Felsefe Dergisi, Yıl: 2016b; Cilt:1, Sayı: 27, (s. 43-58) AKSOY, Mete U.,  Kutsal İnsan: Giorgio Agamben in Egemenlik Anlatısında Kurbansal Durum, Felsefe ve Sosyal Bilimler Dergisi (FLSF), Yıl: 2016a, Cilt:1, Sayı: 22, (s. 16-40) ANANIADIS, Grigoris,  Carl Schmitt and Max Adler: The Irreconcialiability of Politics and Democracy , The Challenge of Carl Schmitt, (der. C. Mouffe), 1. Basım, Verso, New York ve Londra, 1999, (s.118-137) BÖCKENFÖRDE, Ernst-Wolfgang,  The Concept of Political: A Key To Understand Carl Schmitt s  Constitutional  Theory ,  Law  as  Politics.  Carl  Schmitt s  Critique  of Liberalism, (der. D. Dyzenhaus), 1. Basım, Duke University Press, Durham ve Londra, 1998, (s.37-55) CRISTI, Renato, Carl Schmitt and Authoritarian Liberalism, 1. Basım, University of Wales Press, Cardiff, 1998 DYZENHAUS, David,  Introduction: Why Carl Schmitt? , Law as Politics. Carl Schmitt s Critique of Liberalism, (der. David Dyzenhaus), 1. Basım, Duke University Press, Durham ve Londra, 1998, (s. 1-20) GÖZTEPE,  Ece,   Bir  Klasik  Eser  Olarak  Carl  Schmitt in  ‘Anayasa  Öğretisi  ,  İstanbul Üniversitesi Hukuk Fakültesi Mecmuası, Yıl: 2015, Cilt: 73, Sayı:1, (s. 129-180) KALYVAS, Andreas,  Editors  Note , Constellations, Yıl: 2011, Cilt: 1, Sayı: 3, (s. 288-290) KARDEŞ, M. Ertan, Schmitt le Birlikte Schmitt e Karşı. Politik Felsefe Açısından Carl Schmitt ve Düşüncesi, 1. Basım, İletişim Yayınları, İstanbul, 2015 LACLAU, Ernesto,  Bare Life or Social Indeterminacy?  Giorgio Agamben Sovereignty and Life (Ed. M. Calarco/ S. DeCaroli), Stanford University Press, Stanford, 2007, (s. 11-22) LEMKE, Thomas,   ‘A Zone of Indistinction  – A Critique of Giorgio Agamben s Concept of Biopolitics  Outlines, Yıl: 2005, Cilt: 1, Sayı:1, (s. 3-13) LEMKE, Thomas, Bio-politics. An Advanced Introduction. (Çev. E.F. Trump) 1. Basım, New York University Press, New York ve Londra, 2011   1414    MCCORMICK,  John  P.,  Carl  Schmitt s  Critique  of  Liberalism  Against  Politics  as Technology, 1. Basım, Cambridge University Press, New York, 1997 MCLOUGHLIN, Daniel,  The Fiction of Sovereignty and the Real State of Exception: Giorgio Agamben s Critique of Carl Schmitt. Law, Culture and the Humanities, Yıl: 2016, Cilt: 12, Sayı: 3, (s. 509-528) MOUFFE, Chantal,  Introduction: Schmitt s Challenge . The Challenge of Carl Schmitt, 1. Basım, Verso, New York ve Londra, 1999, (s. 1-6) MURRAY, Alex, Giorgio Agamben, (Çev. A. Aydın), 1. Basım, Phoenix Yayınları, Ankara, 2013 PREUSS, Ulrich K.,  Carl Schmitt and the Weimar Constitution , The Oxford Handbook of Carl Schmitt, (Der. J. Meierhenrich, vd.), 1. Basım, Oxford University Press, New York, 2016, (s. 471-489) PROZOROV, Sergei, Agamben and Politics A Critical Introduction, 1. Basım, Edinburgh University Press, Edinburgh, 2014 SCHEUERMAN, William,  States of Emergency , The Oxford Handbook of Carl Schmitt, (Der. J. Meierhenrich, vd.), 1. Basım, Oxford University Press, New York, 2016, (s.547567) SCHMITT, Carl,  Dictatorship, (Çev. M. Hoelzl ve G. Ward), 1. Basım, Polity Press, Cambridge, 2014 SCHMITT, Carl, Siyasal Kavramı, (Çev. E. Göztepe), 2. Basım, Metis Yayınları, İstanbul, 2012 SCHMITT, Carl, Siyasi İlahiyat. Egemenlik Kuramı Üzerine Dört Bölüm, (Çev. A. E. Zeybekoğlu), 5. Baskı, Dost Kitabevi Yayınları, Ankara, 2016     1415",
     "Kaynakça": "    Kaynakça AGAMBEN, Giorgio, İstisna Hali, (Çev. K. Atakay), 1. Basım, Otonom Yayınları, İstanbul, 2006 AGAMBEN, Giorgio, Kutsal İnsan Egemen İktidar ve Çıplak Hayat, (Çev. İ. Türkmen), 3. Basım, Ayrıntı Yayınları, İstanbul, 2017a AGAMBEN, Giorgio, Tanık ve Arşiv. Auschwitz den Artakalanlar, (Çev. A.İ. Başgül), 2. Basım, Dipnot Yayınları, Ankara, 2017b AKSOY, Mete U.,  Giorgio Agamben: Mesihçi Bir Siyaset Felsefesinde Kutsal İnsan ve İstisna , Kaygı Uludağ Üniversitesi Fen- Edebiyat Fakültesi Felsefe Dergisi, Yıl: 2016b; Cilt:1, Sayı: 27, (s. 43-58) AKSOY, Mete U.,  Kutsal İnsan: Giorgio Agamben in Egemenlik Anlatısında Kurbansal Durum, Felsefe ve Sosyal Bilimler Dergisi (FLSF), Yıl: 2016a, Cilt:1, Sayı: 22, (s. 16-40) ANANIADIS, Grigoris,  Carl Schmitt and Max Adler: The Irreconcialiability of Politics and Democracy , The Challenge of Carl Schmitt, (der. C. Mouffe), 1. Basım, Verso, New York ve Londra, 1999, (s.118-137) BÖCKENFÖRDE, Ernst-Wolfgang,  The Concept of Political: A Key To Understand Carl Schmitt s  Constitutional  Theory ,  Law  as  Politics.  Carl  Schmitt s  Critique  of Liberalism, (der. D. Dyzenhaus), 1. Basım, Duke University Press, Durham ve Londra, 1998, (s.37-55) CRISTI, Renato, Carl Schmitt and Authoritarian Liberalism, 1. Basım, University of Wales Press, Cardiff, 1998 DYZENHAUS, David,  Introduction: Why Carl Schmitt? , Law as Politics. Carl Schmitt s Critique of Liberalism, (der. David Dyzenhaus), 1. Basım, Duke University Press, Durham ve Londra, 1998, (s. 1-20) GÖZTEPE,  Ece,   Bir  Klasik  Eser  Olarak  Carl  Schmitt in  ‘Anayasa  Öğretisi  ,  İstanbul Üniversitesi Hukuk Fakültesi Mecmuası, Yıl: 2015, Cilt: 73, Sayı:1, (s. 129-180) KALYVAS, Andreas,  Editors  Note , Constellations, Yıl: 2011, Cilt: 1, Sayı: 3, (s. 288-290) KARDEŞ, M. Ertan, Schmitt le Birlikte Schmitt e Karşı. Politik Felsefe Açısından Carl Schmitt ve Düşüncesi, 1. Basım, İletişim Yayınları, İstanbul, 2015 LACLAU, Ernesto,  Bare Life or Social Indeterminacy?  Giorgio Agamben Sovereignty and Life (Ed. M. Calarco/ S. DeCaroli), Stanford University Press, Stanford, 2007, (s. 11-22) LEMKE, Thomas,   ‘A Zone of Indistinction  – A Critique of Giorgio Agamben s Concept of Biopolitics  Outlines, Yıl: 2005, Cilt: 1, Sayı:1, (s. 3-13) LEMKE, Thomas, Bio-politics. An Advanced Introduction. (Çev. E.F. Trump) 1. Basım, New York University Press, New York ve Londra, 2011   1414    MCCORMICK,  John  P.,  Carl  Schmitt s  Critique  of  Liberalism  Against  Politics  as Technology, 1. Basım, Cambridge University Press, New York, 1997 MCLOUGHLIN, Daniel,  The Fiction of Sovereignty and the Real State of Exception: Giorgio Agamben s Critique of Carl Schmitt. Law, Culture and the Humanities, Yıl: 2016, Cilt: 12, Sayı: 3, (s. 509-528) MOUFFE, Chantal,  Introduction: Schmitt s Challenge . The Challenge of Carl Schmitt, 1. Basım, Verso, New York ve Londra, 1999, (s. 1-6) MURRAY, Alex, Giorgio Agamben, (Çev. A. Aydın), 1. Basım, Phoenix Yayınları, Ankara, 2013 PREUSS, Ulrich K.,  Carl Schmitt and the Weimar Constitution , The Oxford Handbook of Carl Schmitt, (Der. J. Meierhenrich, vd.), 1. Basım, Oxford University Press, New York, 2016, (s. 471-489) PROZOROV, Sergei, Agamben and Politics A Critical Introduction, 1. Basım, Edinburgh University Press, Edinburgh, 2014 SCHEUERMAN, William,  States of Emergency , The Oxford Handbook of Carl Schmitt, (Der. J. Meierhenrich, vd.), 1. Basım, Oxford University Press, New York, 2016, (s.547567) SCHMITT, Carl,  Dictatorship, (Çev. M. Hoelzl ve G. Ward), 1. Basım, Polity Press, Cambridge, 2014 SCHMITT, Carl, Siyasal Kavramı, (Çev. E. Göztepe), 2. Basım, Metis Yayınları, İstanbul, 2012 SCHMITT, Carl, Siyasi İlahiyat. Egemenlik Kuramı Üzerine Dört Bölüm, (Çev. A. E. Zeybekoğlu),"
}