{
     "Tip": "Makale",
     "Dergi İsmi": "",
     "Üniversite İsmi": "Hacettepe Üniversitesi",
     "Gün": "12",
     "Ay": "01",
     "Yıl": "2022",
     "Cilt": "1",
     "Sayı": "12",
     "Başlık": "YALAN YERE YEMİN SUÇU (TCK M. 275)",
     "Title": "CRIME OF PERJURY (TPC ART. 275)",
     "Yazar İsmi": [
          "Hüsnü Sefa ERYILDIZ"
     ],
     "Danışman İsmi": "",
     "Anahtar Kelimeler": [
          "Yemin",
          "Yemin delili",
          "Yalan yere yemin",
          "Yalan beyan",
          "Yalan tanıklık"
     ],
     "Keywords": [
          "Oath",
          "Proof of oath",
          "Perjury",
          "False statement",
          "False testimony"
     ],
     "Özet": "Hukuk davalarında taraf yemini, mahkemeyi bağlayıcı kesin bir delil niteliğinde olduğundan, yemin üzerine gerçek dışı beyanda bulunulması, mahkemenin yemine konu maddi vakıayı doğru tespit ederek adil bir karar vermesini ve dolayısıyla adil yargılama vazifesini yerine getirmesini tehlikeye sokabilmekte, bu durum aynı zamanda toplumun adliyeye olan güvenini sarsmakta ve bireylerin hak kaybına uğramalarına yol açabilmektedir. Adli yargılamanın sağlıklı bir şekilde işlemesi ve toplumun buna olan güvenin korunması ile devletin asli görevleri arasında yer alan adaletin tesisi amaçlarıyla kanun koyucu gerek 765 sayılı mülga Türk Ceza Kanunu nun 287. maddesi gerekse yürürlükte olan 5237 sayılı Türk Ceza Kanunu nun 275. maddesinde bir hukuk davasının taraflarınca gerçekleştirilen yalan yere yemin eylemini yaptırım altına almıştır. Bu çalışmada, Türk Ceza Kanunu nun 275. maddesinde düzenlenen yalan yere yemin suçu, Alman, Avusturya ve İsviçre Ceza Kanunlarında yer alan muadil hükümlerle karşılaştırılarak konuya ilişkin öğreti görüşleri ve yargı kararları doğrultusunda incelenmiştir.",
     "Abstract": "Since the party s oath in civil cases is conclusive evidence that binds the court, making a false statement after the oath may jeopardize the court s ability to correctly identify the material fact subject to the oath and thus to make a fair trial, and this situation also leads to undermining the trust of the society towards to the courthouse and the loss of rights of individuals. For the purposes of the proper functioning of the judicial proceedings, the protection of the public s trust in it, and the establishment of justice, which is among the primary duties of the state, the legislator has made a decision both in article 287 of the repealed Turkish Penal Code No. 765 and in article 275 of the Turkish Penal Code No. 5237 in force about sanctioning the act of perjury, which the parties in a civil case can carry out. In this study, the crime of perjury, regulated in article 275 of the Turkish Penal Code, has been examined in line with the doctrinal views and judicial decisions about the subject by comparing with the equivalent provisions in the German, Austrian and Swiss Penal Codes.",
     "Metin": " Yalan yere yemin suçu, 5237 sayılı Türk Ceza Kanunu nun İkinci Kitabının  Millete  ve  Devlete  Karşı  Suçlar  ve  Son  Hükümler   başlıklı  dördüncü  kısmının, 576      Adliyeye Karşı Suçlar  başlıklı İkinci Bölümünde  Yalan yere yemin  başlığı altında 275. maddede düzenlenmiştir. Maddeye göre:  (1) Hukuk davalarında yalan yere yemin eden davacı veya davalıya bir yıldan beş yıla kadar hapis cezası verilir. (2) Dava hakkında hüküm verilmeden önce gerçeğin söylenmesi halinde, cezaya hükmolunmaz. (3) Hükmün icraya konulmasından veya kesinleşmesinden önce gerçeğin söylenmesi halinde, verilecek cezanın yarısı indirilir .    Maddenin ilk fıkrasında (özel) hukuk davalarında tarafların yalan yere yemin etme eylemi yaptırım altına alınmış, ikinci ve üçüncü fıkralarda ise farklı zamansal koşullara ve hukuki sonuçlara bağlanan iki ayrı etkin pişmanlık düzenlemesine yer verilmiştir.   Hukuk muhakemesinde  taraf yemini  kavramı;  bir kimsenin esas davasının halline etkili olan bir olayın ispatı için diğerine teklif ettiği bir doğrulatma beyanı 1 veya  Davanın taraflarından birisinin, davanın çözümü bakımından önem taşıyan, çekişmeli olan ve kendisinden kaynaklanan (sadır olan) maddi vakıaların doğru olup olmadığı hakkında,  namus,  şeref  ve  kutsal  saydığı  tüm  inanç  ve  değerleri  üzerine  beyanda bulunması 2 olarak tanımlanmaktadır.   12.01.2011 kabul tarihli ve 6100 sayılı Hukuk Muhakemeleri Kanunu (HMK) sisteminde taraf yemini  kesin delil  olarak kabul edilmiştir.  Kesin delil  kavramı;  Hâkimin, üzerinde herhangi bir takdir hakkının bulunmadığı, hâkimi de bağlayan, koşulları  ve  hükümleri  kanun  tarafından  tayin  edilmiş  olan  delil   şeklinde  tarif edilmektedir. Taraflarca hazırlanma ilkesinin geçerli olduğu hukuk davalarında kesin delillerin  hâkimi  bağladığı  ve  hâkimin  bu  delilleri  takdir  hakkının  bulunmadığı; kendiliğinden araştırma ilkesinin uygulandığı hukuk davalarında ise yeminin hâkim için bağlayıcı olmadığı kabul edilmektedir.   Hukuk muhakemesinde kanuni delil sisteminin geçerli olması ve belirli miktarı aşan işlemlerin kesin delille ispat edilmesi zorunluluğu, yeminin, gerçeğe ulaşmadaki                                                            1   PEKCANITEZ, Hakan / ATALAY, Oğuz / ÖZEKES, Muhammet, Medeni Usul Hukuku, 6. Bası, Vedat Kitapçılık, İstanbul, 2018, s. 386. 2   TANRIVER Süha, Medeni Usul Hukuku, Cilt I, Temel Kavramlar ve İlk Derece Yargılaması, 3. Bası, Yetkin Yayınları, Ankara, 2020, s. 877. 3   TANRIVER, 2020, s. 840. 4   TANRIVER, 2020, s. 877. 5   PEKCANITEZ / ATALAY / ÖZEKES, 2018, s. 387. 577     önemini ortaya koymaktadır. Yeminin hukuk muhakemesindeki bu önemli işlevselliğini dikkate alan kanun koyucu, TCK m. 275 hükmü ile hukuk davasında tarafların yalan yere yemin eylemini yaptırım altına almıştır.   Yalan tanıklıktan farklı olarak, yalan yere yeminde, gerçeğe aykırı beyan üzerine yemin edilmiş olması gerekir. Yemin olmaksızın gerçek dışı beyanda bulunulması halinde bu suç oluşmaz. Buna karşın, ister yemin üzerine isterse de yeminsiz olsun tanığın yalan beyanda bulunması yalan tanıklık suçuna vücut verebilir. Başka bir deyişle, yalan tanıklık suçunda yemin, suçun bir unsuru değildir.7   Yalan yere yemin, münhasıran hukuk davaları bakımından suç teşkil ederken; yalan tanıklık, hukuka aykırı bir fiil nedeniyle başlatılan idari veya cezai bir soruşturma kapsamında (fıkra 1) veya hukuk veya ceza mahkemesi huzurunda söz konusu olabilir.   Yalan yere yeminde fail, hukuk davasının taraflarını teşkil eden davacı veya davalı iken;  yalan  tanıklıkta,  başlatılan  idari  veya  cezai  bir  soruşturma  kapsamında  tanık dinlemeye yetkili kişi veya kurul önünde (fıkra 1) ya da hukuk veya ceza mahkemesi huzurunda veya yemin ettirerek tanık dinlemeye kanunen yetkili kişi veya kurul önünde (fıkra 2)  tanık  sıfatı ile bilgisine başvurulan kişidir.  I. MUKAYESELİ HUKUK   Mukayeseli Hukukta yalan yere yemin eylemini yaptırım altına alan kanunlara rastlanmaktadır. Bunlardan, Alman Ceza Kanunu nun (AlCK) Özel Kısmının Dokuzuncu Bölümünün 153. maddesinde yalan tanıklık suçuna, 154. maddesinde yalan yere yemin suçu ve 155. maddesinde yemin ile eşdeğer kabul edilen durumlara yer verilmiştir.                                                            6   ÖZBEK, Veli Özer / DOĞAN, Koray / BACAKSIZ, Pınar / TEPE İlker, Türk Ceza Hukuku Özel Hükümler, 13. Baskı, Seçkin Yayıncılık, Ankara, 2018, s. 1189. 7   SOYASLAN, Doğan, Ceza Hukuku Özel Hükümler, 13. Baskı, Yetkin Yayınları, Ankara, 2020, s. 773. 8   KOCA, Mahmut / ÜZÜLMEZ, İlhan, Türk Ceza Hukuku Özel Hükümler, 7. Baskı, Adalet Yayınevi, Ankara, 2020b, s. 1077 vd. 9   Alman İmparatorluk Ceza Kanunu nun ilk halinde her bir beyanın yemin üzerine yapılması zorunluğu olduğundan, yeminsiz gerçek dışı beyanda bulunulması suç olarak düzenlenmemiştir. Yemin üzerine yalan beyanda bulunma, suçun temel halini oluşturmaktaydı. Yeminli gerçeğe aykırı beyanın, sanığın ölüm cezasına veya beş yıldan fazla hapis cezasına mahkûm edilmesine neden olması gibi hallerde suç için öngörülen cezanın arttırılması kabul edilmiştir. Yeminsiz gerçeğe aykırı beyanda bulunmanın bağımsız bir suç olarak Kanuna dâhil edilmesinin akabinde, cezayı artıran bu nitelikli hal yürürlükten 578       Alman Ceza Kanunu nun  Falsche uneidliche Aussage  (Yeminsiz yalan beyan) başlıklı 153. maddesinde yer alan;  Her kim mahkeme önünde veya yeminli tanık veya bilirkişi ifadesi almaya yetkili olan bir merci önünde, tanık veya bilirkişi sıfatı ile yemin etmeksizin gerçeğe aykırı beyanda bulunursa, üç aydan beş yıla kadar hapis cezası ile cezalandırılır.  şeklindeki düzenleme ile yeminsiz gerçeğe aykırı tanıklık ve bilirkişilik eylemleri yaptırım altına alınmıştır.       Yalan yere yemin suçu ise Kanunun,  Meineid  (Yalan yere yemin) başlıklı 154. maddesinde;  (1) Her kim mahkeme veya yemin kabul etmeye yetkili diğer bir merci önünde yalan yere yemin ederse, bir yıldan az olmayan hapis cezası ile cezalandırılır. (2) Daha az cezayı gerektiren hallerde ceza, altı aydan beş yıla kadar hapis cezasıdır.  şeklinde düzenlenmiştir.    Yine Kanunun  Yemin ile eşdeğerdeki doğrulama  başlıklı 155. maddesine göre;  1.  Yemin  yerine  geçen  doğrulama,  2.  Önceki  yemine  veya  yemin  yerine  geçen doğrulamaya dayanma, yemin ile eşdeğerdir . Görüleceği üzere, 155. madde vasıtasıyla 154.  maddede  düzenlenen  yalan  yere  yemin  suçunun  konusu  ve  uygulama  alanı genişletilmiştir.   Ayrıca Kanunun   Yemin yerine geçen gerçeğe aykırı teminat  başlıklı  156. maddesinde;  Her kim yemin yerine geçen teminatı alma yetkisine sahip bir merci önünde, böyle bir teminatı gerçeğe aykırı olarak verir veya böyle bir teminata dayanarak gerçeğe aykırı beyanlarda bulunursa, üç yıla kadar hapis cezası veya adli para cezası ile cezalandırılır.  şeklindeki düzenleme ile 154 ve 155. maddelerde öngörülen hallerinin yanı  sıra  yemin  yerine  geçen  gerçeğe  aykırı  teminatta  bulunma  da  yaptırım  altına alınmıştır.   Alman Ceza Kanunu nun 153. maddesinde düzenlenen yeminsiz yalan beyanda bulunma suçunun temel halinin, 5237 sayılı Türk Ceza Kanunu nun 272. maddesinin 2. fıkrasında  düzenlenen  yalan  tanıklık  suçunun  nitelikli  haline  karşılık  geldiği  ifade edilmektedir. Bununla birlikte, TCK m. 272/2 de düzenlenen nitelikli halin tatbiki                                                            kaldırılmıştır.,  MÜLLER,  Henning  Ernst,  Münchener  Kommentar  zum  StGB,  Cilt  3,  Editör: SCHÄFER Jürgen, 4. Baskı, Verlag C. H. BECK, München, 2021, m. 154 kn. 10. 10  GÖKTÜRK, Neslihan,  Yalan Tanıklık Suçu (TCK m. 272) , Gazi Üniversitesi Hukuk Fakültesi Dergisi, Yıl: 2016, Cilt: XX, Sayı: 1, (s. 347 - 409), s. 377 dn. 99. 579     bakımından  tanığın  yeminli  veya  yeminsiz  dinlenmesinin  önemi  bulunmayıp  tanık dinleyen merciinin yemin verme yetkisine sahip olması yeterlidir. Ancak, Alman Ceza Kanunu  m.  153 ün  tatbiki  için  tanıklığın  mutlaka   yeminsiz   olarak  gerçekleşmesi gerekmektedir. Yemin etmek suretiyle mahkeme veya yemin kabul etmeye yetkili diğer bir  merci  önünde  gerçeğe  aykırı  beyanda  bulunulması  halinde  AlCK  m.  154 de düzenlenen yalan yere yemin suçu oluşacaktır.    Ayrıca 5237 sayılı TCK m. 272 den farklı olarak, AlCK m. 153 hükmü, yalnızca tanık değil, bilirkişi sıfatına sahip kişilerin de yeminsiz gerçeğe aykırı beyanda bulunma eylemlerini cezalandırmaktadır. Buna karşın, Hukukumuzda gerçeğe aykırı bilirkişilik ve tercümanlık bağımsız bir suç olarak TCK m.276 da yaptırım altına alınmıştır.   AlCK m. 154 de düzenlenen yalan yere yemin suçu, failin sıfatına bakılmaksızın herhangi bir mahkeme önünde veya yeminli tanık veya bilirkişi ifadesi almaya yetkili olan bir merci önünde gerçeğe aykırı beyanda bulunma eylemini kapsamaktadır.  Alman öğretisinde, 154. maddenin ikili bir fonksiyonu yerine getirdiği kabul edilmektedir. Buna göre;  tanık  veya  bilirkişi  sıfatına sahip kişilerin yeminli yalan beyanları bakımından 154. maddedeki düzenleme, 153. maddenin cezayı ağırlaştıran bir nitelikli halini oluştururken, tanık ve bilirkişi dışındaki örneğin hukuk davasının tarafları veya tercüman gibi diğer kişilerin yeminli yalan beyanları bakımından ise bağımsız bir suç teşkil etmektedir. Buna karşın, TCK m. 275 de yer alan yalan yere yemin suçuna ilişkin düzenleme münhasıran bağımsız bir suç niteliğindedir.                                                             11  GÖKTÜRK, 2016a, s. 379.  12  ARZT, Gunther / WEBER, Ulrich, Strafrecht Besonderer Teil, Lehrbuch, 1. Baskı, Verlag Ernst und Werner Gieseking, Bielefeld, 2000, s. 999, 1000; EISELE, Jörg, Strafrecht Besonderer Teil I, Straftaten gegen die Person und die Allgemeinheit, 2. Baskı, Verlag W. Kohlhammer, Stuttgart, 2012, s. 421; FISCHER, Thomas, Strafgesetzbuch und Nebengesetze (StGB), 55. Baskı, Verlag C. H. BECK, München, 2008, m. 154 kn. 1; HOHMANN Olaf / SANDER  Günther M.,  Strafrecht Besonderer Teil II, 2. Baskı, Verlag C. H. BECK, München, 2011, s. 178, 179; KREY, Volker / HEINRICH, Manfred / HELLMANN, Uwe, Strafrecht Besonderer Teil I, 15. Baskı, Verlag W. Kohlhammer,  Stuttgart,  2012,  s.  250,  251;  LENCKNER,  Theodor  /  BOSCH,  Nikolaus, Strafgesetzbuch, Kommentar, Editör: SCHÖNKE Adolf / SCHRÖDER Horst, 29. Baskı, Verlag C. H. BECK,  München,  2014,  m.  154  kn.  1;  MÜLLER,  2021,  m.  154  kn.  4;  NOROUZI  Ali  B., Strafgesetzbuch, Kommentar, Editörler: MATT, Holger / RENZIKOWSKI, Joachim, 1. Baskı, Verlag Franz Vahlen, München, 2013, m. 154 kn. 1; OTTO, Harro, Grundkurs Strafrecht, Die einzelnen  Delikte,  7.  Baskı,  De  Gruyter  Rechtswissenschaften  Verlag,  Berlin,  2005,  s.  535; RUDOLPHI,  Hans-Joachim,  Systematischer  Kommentar  zum  Strafgesetztbuch,  Editör: RUDOLPHI, Hans-Joachim / WOLTER, Jürgen, Cilt 2, 8. Baskı, Carl Heymanns Verlag, Köln, 2013, m. 154 kn. 1; RUß, Wolfgang, Strafgesetzbuch, Leipziger Kommentar, Großkommentar, Editör: LAUFHÜTTE, Heinrich Willhelm / RISSING - VAN SAAN, Ruth / TIEDERMANN, Klaus, 6. Cilt, 580       Ayrıca AlCK m. 154 de düzenlenen yalan yere yemin suçu, bir mahkeme veya yeminli  tanık  veya  bilirkişi  ifadesi  almaya  yetkili  olan  merci  önünde  sıfatına bakılmaksızın yalan yere yemin eden kişi hakkında uygulanabiliyor iken; TCK m. 275 de yer alan suç, bir hukuk mahkemesi önünde sadece davacı veya davalı sıfatına sahip kişiler tarafından işlenebilmektedir.    AlCK m. 154 de düzenlenen yalan yere yemin suçu ihtisas alanına bakılmaksızın mahkemeler ve ayrıca yemin kabul etmeye yetkili diğer bir merci önünde işlenebilirken, TCK m. 275 de yer alan düzenleme sadece hukuk davalarında mahkeme huzurunda gerçekleştirilen yalan yere yemin eylemlerini yaptırım altına almaktadır.    Görüleceği üzere, kanun koyucu TCK m. 275 hükmünün uygulama alanını, AlCK m. 154 hükmüne nazaran oldukça sınırlı tutmuştur. TCK m. 275 hükmünün tatbik alanı dışında  kalan  eylemler  bakımından  koşulları  bulunduğu  takdirde  TCK  m.  272  ve devamında düzenlenen yalan tanıklık veya TCK m. 276 da düzenlenen gerçeğe aykırı bilirkişilik veya tercümanlık suçlarına ilişkin hükümlerin uygulama alanı bulabilir.     AlCK m. 154 de failin sıfatına bakılmaksızın salt  yalan yere yemin etme  eyleminin haksızlık içeriği daha ağır fiil olarak yaptırım altına alındığı anlaşılmaktadır, zira yukarıda ifade edildiği üzere, Türk Hukukunda TCK m. 275 kapsamı dışında kalan örneğin, tanık gibi süjeler bakımından  yalan yere yemin suçunun  oluşumu mümkün olmadığı gibi, TCK m. 272 de düzenlenen yalan tanıklık suçunun varlığı bakımından, gerçek dışı beyanda bulunan tanığın mutlaka yeminli dinlenmesi aranmamış ve yeminli dinlenmesi hali de cezayı ağırlaştırıcı bir hal olarak öngörülmemiştir.   AlCK m. 154 de düzenlenen yalan yere yemin suçunun haksızlık muhteviyatının, m. 153 de düzenlenen yalan tanıklık suçuna nazaran ağır olmasından ötürü daha şiddetli cezalandırıldığı  ifade  edilmektedir.  İki  suç  tipi  arasında  haksızlık  muhteviyatından kaynaklanan  bu  farklılığa  gerekçe  olarak;  objektif  açıdan  yeminli  beyanların  delil değerinin her zaman yeminsiz beyanlara nazaran daha güçlü olması ve böylece yeminli beyanların  yeminsiz  olanlara  nazaran  korunan  hukuki  menfaati,  yani                                                            12. Baskı, De Gruyter Rechtswissenschaften Verlag, Berlin, 2010, m. 154 kn. 1; SINN, Arndt, Strafgesetzbuch,  Kommentar,  Editör:  SATZGER,  Helmut  /  SCHLUCKEBIER,  Wilhelm  / WIDMAIER, Gunter, 2. Baskı, Carl Heymanns Verlag, Köln, 2014, m. 154 kn. 2; VORMBAUM, Thomas,  Strafgesetzbuch,  Editör:  PAEFFGEN,  Hans  -  Ullrich,  Cilt  2,  4.  Baskı,  Nomos Verlagsgesellschaft, Baden - Baden, 2013, m. 154 kn. 4. 581     hâkimin/mahkemenin maddi gerçeğe ulaşma amacını daha fazla tehlikeye düşürmesi gösterilmektedir. Sübjektif açıdan ise failin, gerek şekli olarak gerekse aydınlatma yolu ile  gerçeğe  bağlı  kalmaya  sevk  edilmesine  rağmen,  yalan  beyanını  yemin  ile destekleyerek inatçı bir tutum sergilemesinin suçun haksızlık içeriğini arttırdığı kabul edilmektedir.   Yalan yere yemin suçunun daha ağır bir haksızlık muhtevası içerdiğine yönelik ileri  sürülen  bu  gerekçeler  öğretide  eleştirilmektedir.  Öncelikle,  yeminli  beyanların yeminsiz olanlara nazaran hâkimin/mahkemenin maddi gerçeğe ulaşma amacını daha fazla tehlikeye düşürdüğünü ileri süren görüşün hiçbir deneysel tecrübeye dayanmadığı ve ceza muhakemesi hukuku alanında kabul edilen serbest delil ve ispat sistemine de uygun düşmediği dile getirilmektedir. Ayrıca, cezanın belirlenmesi bakımından önem arz eden failin sübjektif tutumunun tek başına en az bir yıldan başlayan hapis cezasına meşru  bir  dayanak  teşkil  etmesi  hususunun  da  eleştirel  bir  hukuki  değer  anlayışı perspektifinden tatmin edici olmadığı belirtilmektedir. Alman öğretisinde özellikle ceza muhakemesi  hukuku  alanında  yemin  usulüne  son  verilmesini  savunan  görüşlere  de rastlanmaktadır.                                                            13  RUDOLPHI, 2013, m. 153 vd. öncesinde kn. 6. 14  NOROUZI,  2013,  m.  154  kn.  1;  MAURACH,  Reinhart  /  SCHROEDER,  Friedrich-Christian  / MAIWALD, Manfred, Strafrecht Besonderer Teil, Cilt 2, Straftaten gegen Gemeinschaftswerte, 10. Baskı, C. F. Müller Verlag, München, 2012, s. 292. 15  RUDOLPHI, 2013, m. 153 vd. öncesinde kn. 6; diğer eleştiriler için bkz. FISCHER, 2008, m. 154 kn. 2; VORMBAUM, 2013, m. 154 kn. 12 vd. 16  NOROUZI, 2013, m. 154 kn. 1. 17  FISCHER, 2008, m. 154 kn. 2a; ayrıca MÜLLER, yalan yere yeminin suç politikası açısından önemini, yemin verilmesi usulü ile aynı oranda yitirdiğini, 2017 senesinde bu suça ilişkin olarak sadece 56 mahkûmiyet hükmü kurulduğunu ve bu sayının beyan suçlarına ilişkin toplam mahkûmiyet sayısına kıyasla yalnızca küçük bir kısmı oluşturduğunu, yalan yere yemin suçundaki bu değer kaybının, yemin usulünün delil toplama ve değerlendirmedeki eski fonksiyonunun büyük ölçüde ortadan kalkışını yansıttığını, bu nedenle tanık ve bilirkişi delillerine ilişkin alanda, yemin ve dolayısıyla yalan yere yemin etmeden kaynaklanan ceza sorumluluğunun tamamen ortadan kaldırılmasının önerildiğini, ceza muhakemesi uygulamasında nadiren başvurulan yemin usulünün ilerleyen süreçte göz ardı edilmesinin normun sadeleştirilmesi açısından isabetli olabileceğini, ancak yine de yemin ve yalan yere yeminin bazı durumlarda anlamlı olabileceğini belirtmektedir. Yazara göre, tanıklıkta yemin alanında bir reform çalışması  için  çaba  gösterilmesi  ve  yeminin  özellikle  delillerin  toplanması  ve  değerlendirilmesi usulünde gerçeğin ortaya çıkartılması bakımından bir araç olarak geliştirilmesi gerekmektedir. Bu şekildeki bir yemin, olması gereken hukuk açısından delillerin değerlendirilmesinde önem arz eden ve mahkeme huzurunda oluşturulan belirli beyanlarla açıkça ilişkilendirilebilecektir. Bunun içinse tanığın, beyanlarının  mahkemece  verilecek  karar  bakımından  arz  ettiği  özel  önemin  farkında  olmasının sağlanması ve bu şekilde esasa müessir beyanlarının özüne ulaşılması gerekmektedir. Böylelikle, yalan 582            Belirtmek isteriz ki, Alman öğretisinin yalan yere yemin suçunun özellikle ceza muhakemesi alanında tatbik edilmesine yönelik getirdiği eleştiriler, kanun koyucunun TCK  m.  275 deki  hukuk  davaları  ile  sınırlı  uygulama  tercihinin  ne  kadar  isabetli olduğunu ortaya koymaktadır. Nitekim Türk öğretisinde suçun yalnızca hukuk davalarını kapsayacak şekilde düzenlenmesinin temel nedeni olarak; hukuk davalarında kanuni delil sisteminin geçerli olması ve davanın taraflarının vermiş oldukları yeminlerin hâkimi bağlaması gösterilmektedir. Buna karşın, ceza muhakemesi hukukunda serbest (vicdani) delil  ve  ispat  sistemi  geçerlidir  ve  muhakeme  süjelerinin  yeminleri  kural  olarak mahkemeyi bağlamaz.18   Yalan yere yemin suçuna Avusturya Ceza Kanunu nda da yer verilmiştir. Suç, Kanunun Özel Kısmının Yirmi Birinci Bölümünün  Falsche Beweisaussage  (Yalan delil beyanı) başlıklı 288. maddesinde yalan tanıklık suçu ile birlikte düzenlenmiştir. Madde uyarınca:  (1) Her kim mahkeme önündeki sorgusunda tanık veya aynı zamanda taraf olmadığı müddetçe bilgi veren sıfatı ile konuya ilişkin gerçeğe aykırı beyanda bulunur veya bilirkişi sıfatı ile gerçeğe aykırı bir tespitte bulunur veya rapor düzenlerse üç yıla kadar hapis cezası ile cezalandırılır. (2) Her kim mahkeme önünde yemin altında yalan delil beyanında (Fıkra 1) bulunur veya yalan delil beyanını yeminle doğrular veya bunun dışında Kanunda öngörülen diğer bir yemine ilişkin olarak mahkeme önünde yalan yere yemin ederse, altı aydan beş yıla kadar hapis cezası ile cezalandırılır. Daha önce yapılan bir yemine dayanıldığında veya yemin etme yükümlülüğünden muaf kişilerde, yemin yerine öngörülen onaylama da yeminle eşdeğerdir. (3) Her kim 1. ve 2. fıkralarda belirtilen fiilleri Ulusal Parlamentonun araştırma komisyonu veya federal ya da eyalet ya  da  yerel  idarenin  disiplin  makamları  önünde  de  işlerse,  bu  fıkralara  göre cezalandırılır.                                                            yere yemin suçu geniş uygulama alanını kaybedecek ve çoğu zaman bir tanığın, ifadesinin önemsiz olduğunu düşündüğü bir detay nedeniyle haksız olarak bir suç isnadına maruz kalmasının önüne geçilecektir., 2021, m. 154 kn. 6-8. 18  SOYASLAN, 2020, s. 773; ÜNVER, Yener, TCK da Düzenlenen Adliyeye Karşı Suçlar, İftira, Suç Uydurma, Suç Üstlenme, Yalan Tanıklık ve Bilirkişilik, İnfaz Kurumlarından Kaçma, 4. Baskı, Seçkin Yayıncılık, Ankara, 2016, s. 238, 239; ayrıca bkz. ÖZBEK / DOĞAN / BACAKSIZ vd., 2018, s. 1188. 583       (4) Her kim 1. fıkrada belirtilen fiilleri Ceza Muhakemesi Kanunu na göre bir soruşturma evresinde tanık veya bilirkişi sıfatı ile kriminal polis, savcılık veya Avrupa Savcılığı önünde de işlerse, bu fıkraya göre cezalandırılır .   Ayrıca Kanunun  İdari bir makam önünde yalan delil beyanı  başlıklı 289. maddesine göre;  Her kim 288. maddenin 3. ve 4. fıkraları kapsamında kalan haller dışında idari bir makam önünde tanık sıfatı ile resmi sorgusunda konuya ilişkin gerçeğe aykırı beyanda bulunur veya bilirkişi sıfatı ile gerçeğe aykırı bir tespitte bulunur veya rapor düzenlerse bir yıla kadar hapis cezası veya yediyüzyirmi güne kadar adli para cezası ile cezalandırılır .     Görüleceği  üzere Avusturya Ceza Kanunu nda  yalan  yere  yemin suçu, tıpkı Alman Ceza Kanunu nda olduğu gibi ikili bir işlevi yerine getirmektedir. Buna göre; 288. maddenin ilk fıkrasında belirtilen yalan delil beyanında bulunma eylemini, yemin üzerine gerçekleştiren veya bu eylemini yeminle doğrulayan tanık veya bilgi veren kişi artık ilk fıkra değil, ikinci fıkra kapsamında cezayı ağırlaştıran bir nitelikli hal olan yalan yere yemin dolayısıyla sorumlu tutulacaktır. Buna karşın, tanık veya bilgi veren kişi sıfatı bulunmadığından birinci fıkra kapsamında yer almayan örneğin, hukuk davasında taraf olan bir kişi, yemin üzerine yalan delil beyanında bulunursa hakkında doğrudan ikinci fıkrada düzenlenen yalan yere yemin suçuna ilişkin hüküm uygulanacaktır, zira bu kişiler bakımından ikinci fıkrada yer alan düzenleme cezayı ağırlaştıran bir nitelikli hal değil, bağımsız bir suç teşkil etmektedir.19    Avusturya Ceza Muhakemesi Hukuku nda tanığa yemin verdirme usulüne son verilmiştir. Dolayısıyla, tanık, yalan delil beyanında bulunma suçunun (m. 288/1) faili olabilecek iken, yalan yere yemin suçunun (m. 288/2) faili olamaz.20 Bu bakımdan, 288. maddenin ikinci fıkrasında düzenlenen suçun, tıpkı 5237 sayılı Türk Ceza Kanunu nun 275. maddesinde düzenlenen yalan yere yemin suçunda olduğu gibi ceza mahkemeleri önünde tanık sıfatı ile yalan yere yemin etme eylemlerini kapsamadığı söylenebilir. Bununla birlikte, Avusturya Ceza Kanunu nun 288. maddesinin üçüncü fıkrasında yer                                                            19  BERTEL, Christian / SCHWAIGHOFER, Klaus, Österreichisches Strafrecht, Besonderer Teil II, 9. Baskı, Springer Verlag, Wien, 2010, s. 262; aynı yönde Avusturya Yüksek Federal Mahkemesi, T. 21.04.1988, 12Os 14/88, https://www.jusline.at, (erişim tarihi 08.01.2022). 20  BERTEL / SCHWAIGHOFER, 2010, s. 262. 584     alan düzenleme ile suçun uygulama alanı Ulusal Parlamentonun araştırma komisyonu veya federal ya da eyalet ya da yerel idarenin disiplin makamları önünde işlenen yalan yere yemin etme eylemleri bakımından genişletilmiştir.   Yalan yere yemin suçu, İsviçre Ceza Kanunu nun İkinci Kitabının 17. Başlığı altında,  hem  306.  maddede  özel  hukuk  yargılamasının  taraflarının  gerçeğe  aykırı beyanları  hem  de  307.  maddede  gerçeğe  aykırı  tanıklık,  bilirkişilik  ve  tercümanlık eylemleri bakımından suçun nitelikli hali olarak yaptırım altına alınmıştır.    Kanunun  Falsche Beweisaussage der Partei  (Tarafların yalan delil beyanı) başlıklı 306. maddesine göre:  1. Her kim bir özel hukuk yargılamasında taraf sıfatıyla hâkim tarafından hakikati söylemesi yönünde öğütlendikten ve cezai sonuçlarına dikkati çekildikten sonra konuya ilişkin yalan delil beyanında bulunursa üç yıla kadar hapis veya adli para ceza ile cezalandırılır. 2. Beyanın yemin veya el yemini ile doğrulanması halinde, üç yıla kadar hapis cezası veya doksan günden az olmamak üzere adli para cezası verilir .   Kanun un  Gerçeğe aykırı tanıklık. Gerçeğe aykırı bilirkişilik. Gerçeğe aykırı tercümanlık  başlıklı 307. maddesine göre ise:  1. Her kim mahkeme huzurundaki bir yargılamada tanık, bilirkişi, çevirmen veya tercüman sıfatıyla konuya ilişkin gerçeğe aykırı beyanda bulunur, gerçeğe aykırı bir tespitte bulunur veya rapor düzenler veya gerçeğe aykırı çeviri yaparsa beş yıla kadar hapis cezası veya adli para cezası ile cezalandırılır.  2.  Beyanlar,  tespit,  rapor  veya  çeviri  yemin  veya  el  yemini  ile doğrulanırsa, altı aydan beş yıla kadar hapis cezası verilir. 3. Yalan beyan, mahkeme kararı  bakımından  ehemmiyeti  bulunmayan  gerçeklere  ilişkin  ise  ceza  adli  para cezasıdır .   Ayrıca  İsviçre  Ceza  Kanunu nun   İdareye  ilişkin  konular  ve  uluslararası mahkemeler önündeki yargılamalar  başlıklı 309. maddesine göre;  Kanunun 306-308. maddeleri; a. İdari yargılama usulü, tahkim usulü ve tanık dinlemeye yetkili idari mercii veya kamu görevlisi önündeki usulde; b. İsviçre Federal Devleti nin bağlayıcı olarak tanıdığı uluslararası mahkemeler önündeki yargılamalarda da uygulama alanı bulur.                                                             21  Akabinde el sıkışmanın gerçekleştirildiği diğer bir yemin türüdür.  585       Görüleceği üzere, İsviçre Ceza Kanunu nun 306. maddesinin ilk fıkrasında, suçun temel hali olarak, bir hukuk yargılamasında mahkeme önünde taraf sıfatıyla  yeminsiz  gerçeğe  aykırı  beyanda  bulunma  eylemi  yaptırım  altına  alınmıştır.  Bahsi  geçen düzenlemenin 5237 sayılı Türk Ceza Kanunu nda muadili bir hüküm bulunmamaktadır.   İsviçre Ceza Kanunu nun 306. maddesinin ikinci fıkrasındaki yalan yere yemin düzenlemesi ise, 5237 sayılı Türk Ceza Kanunu nun 275. maddesinde yer alan yalan yere yemin suçu ile unsurları itibariyle oldukça benzerdir. Her iki düzenleme münhasıran hukuk yargılamasında mahkeme önünde taraf sıfatıyla yemin üzerine gerçek dışı beyanda bulunma eylemlerini yaptırım altına almaktadır. Ancak, İsviçre Ceza Kanunu nun 306. maddesinin ikinci fıkrasındaki yalan yere yemin eylemine ilişkin düzenleme, gerçeğe aykırı  beyanda  bulunma  suçunun  cezayı  ağırlaştıran  bir  nitelikli  hali  olarak düzenlenmişken, Türk Ceza Kanunu nun 275. maddesinde yer alan yalan yere yemin suçuna ilişkin düzenleme bağımsız bir suç olarak ihdas edilmiştir.    Her  ne  kadar  İsviçre  Ceza  Kanunu nun  306.  maddesinin  birinci  fıkrasında  hakikati söylemesi yönünde öğütlenme  ve  cezai sonuçlarına dikkatin çekilmesi  şeklinde açıkça suçun unsuru olarak yer verilen koşullara Türk Ceza Kanunu nun 275. maddesi lafzında yer verilmemiş olsa da; 6100 sayılı Hukuk Muhakemeleri Kanunu nun  Yeminin şekli  başlıklı 233. maddesinin ikinci fıkrasındaki  Hâkim, yeminin icrasından önce yemin edecek kimseye, hangi konuda yemin edeceğini açıklar, yeminin anlam ve önemini anlatır ve yalan yere yemin etmesi hâlinde cezalandırılacağı hususunda dikkatini çeker.  düzenlemesi ile Türk Ceza Kanunu nun 275. maddesi gerekçesinde yer verilen  Suçun  oluşması,  teklifin  kanuni  şekil  ve  koşullara  uygun  olmasına  ve  yemin önerilmesinin kanunen olanaksız bir konuya ilişkin bulunmamasına bağlıdır.  açıklaması dikkate  alındığında,  bahsi  geçen  unsurların  275.  maddede  düzenlenen  suçun  yazılı olmayan tipiklik unsurlarına dâhil olduğu söylenebilir.   İsviçre Ceza Kanunu nun 307. maddesinin ilk fıkrasında yer alan düzenleme ile gerçeğe aykırı tanıklık, gerçeğe aykırı bilirkişilik ve gerçeğe aykırı tercümanlık eylemleri                                                            22  TRECHSEL,  Stefan  /  AFFOLTER-EIJSTEN,  Heidi,  Schweizerisches  Strafgesetzbuch, Praxiskommentar, Editör: TRECHSEL, Stefan / PIETH, Mark, 2. Baskı, Dike Verlag, Zurich, 2013, m. 306 kn. 7. 23  Yazılı olmayan tipiklik unsurları için bkz. ARTUK, M. Emin / GÖKCEN, Ahmet / ALŞAHİN, M. Emin / ÇAKIR, Kerim, Ceza Hukuku Genel Hükümler, 15. Baskı, Adalet Yayınevi, Ankara, 2021, s. 295. 586     yaptırım  altına  alınmış,  maddenin  ikinci  fıkrası  ile  bu  eylemlerin  yemin  üzerine gerçekleştirilmesi cezayı ağırlaştırıcı bir nitelikli hal olarak kabul edilmiştir. Maddenin üçüncü fıkrasında ise cezayı hafifleten bir neden olarak yalan beyanın, mahkeme kararı bakımından ehemmiyeti bulunmayan gerçeklere ilişkin olması hali düzenlenmiş ve bu durumda cezanın yalnızca adli para cezasına ilişkin olabileceği hüküm altına alınmıştır.   İsviçre Ceza Kanunu nun 307. maddesinin ilk fıkrasında düzenlenen gerçeğe aykırı tanıklık, gerçeğe aykırı bilirkişilik ve gerçeğe aykırı tercümanlık eylemlerinin 5237 sayılı Türk Ceza Kanunu nun 272. maddesinin birinci ve ikinci fıkrasında yer alan yalan tanıklık ile 276. maddesinde yer alan gerçeğe aykırı bilirkişilik ve tercümanlık suçlarına karşılık geldiği söylenebilir. Bununla birlikte, İsviçre Ceza Kanunu nun 309. maddesi ile yalan tanıklık suçunun uygulama alanı genişletilmiş, örneğin tahkim usulü bu suçun kapsamına alınmıştır. Oysa Türk Hukuku nda öngörülen tahkim usulünde, Türk Ceza Kanunu nun 272. maddesinin birinci fıkrası anlamında hukuka aykırı bir fiil nedeniyle başlatılan bir soruşturma söz konusu olmadığından, yalan tanıklık suçuna ilişkin muadil bir fıkranın tatbiki de mümkün olmayacaktır. Ayrıca, 6100 sayılı Hukuk Muhakemeleri Kanunu nun 429. maddesi uyarınca tahkim usulünde hakemlere tanık dinleme yetkisi tanınmış olsa da bu tanıklara yemin verdirme yetkisi öngörülmediğinden, Türk Ceza Kanunu nun 272. maddesinin ikinci fıkrası anlamında  yemin ettirerek tanık dinlemeye kanunen yetkili kişi veya kurul  söz konusu olmadığı için bu fıkrada düzenlenen suçun oluşması mümkün değildir. Dolayısıyla, İsviçre Hukuku nda, Türk Hukuku ndan farklı olarak tahkim usulü kapsamında hem yalan tanıklık hem de bu eylemin nitelikli halini teşkil eden yalan yere yemin suçu gündeme gelebilmektedir. Aynı durum, tahkim usulü kapsamında işlenen gerçeğe aykırı bilirkişilik veya tercümanlık eylemleri bakımından da geçerlidir.    İsviçre Ceza Kanunu nun 307. maddesinin ikinci fıkrasında, gerçeğe aykırı tanık beyanın yemin ile doğrulanmasını cezayı ağırlaştıran bir nitelikli hal olarak kabul eden düzenlemenin Türk Hukuku nda muadili bulunmamaktadır, zira Türk Ceza Kanunu nun 272. maddesinin ikinci fıkrasında düzenlenen nitelikli halin tatbiki bakımından  tanığın                                                             24  KOCA / ÜZÜLMEZ, 2020b, s. 1079. 25  ÖNDER, Ayhan, Türk Ceza Hukuku Özel Hükümler, 4. Bası, Filiz Kitabevi, İstanbul, 1994, s. 321. 587     yeminli veya yeminsiz dinlenmesinin önemi bulunmayıp, tanık dinleyen merciinin yemin verme yetkisine sahip olması yeterlidir. Oysa İsviçre Ceza Kanunu nda tanık bakımından yalan yere yemin eylemine ilişkin olarak düzenlenen nitelikli halin uygulanabilmesi için tanığa mutlaka usulüne uygun olarak yemin verdirilmiş olması aranmaktadır. Aksi durumda,  suçun  temel  halini  oluşturan  ilk  fıkra  hükmü  uygulama  alanı  bulacaktır. Dolayısıyla, İsviçre Ceza Hukuku nda tanığın  yemin üzerine  yalan beyanda bulunması cezayı ağırlaştıran bir nitelikli hal iken; Türk Ceza Hukuku nda tanığın  yemin üzerine  gerçeğe aykırı beyanda bulunması eylemine suçun haksızlık muhtevası açısından ayrıca özel bir önem atfedilmemiş, yalan tanıklık suçunun yemin ettirerek tanık dinlemeye kanunen  yetkili  olan  mahkeme,  kişi  veya  kurul  önünde   yeminli  veya  yeminsiz  işlenmesi cezayı ağırlaştıran bir nitelikli hal olarak yaptırım altına alınmıştır.    Öte yandan, İsviçre Ceza Kanunu nun 307. maddesinin ikinci fıkrasında gerçeğe aykırı  tanıklığın  yanı  sıra,  gerçeğe  aykırı  bilirkişilik  ve  gerçeğe  aykırı  tercümanlık eylemlerinin yemin ile doğrulanması cezayı ağırlaştıran bir nitelikli hal olarak kabul edilirken; Türk Ceza Kanunu nda yargı mercileri veya suçtan dolayı kanunen soruşturma yapmak veya yemin altında tanık dinlemek yetkisine sahip bulunan kişi veya kurul tarafından görevlendirilen bilirkişinin gerçeğe aykırı mütalaada bulunması ile belirtilen kişi veya kurullar tarafından görevlendirilen tercümanın ifade veya belgeleri gerçeğe aykırı olarak tercüme etmesi bağımsız bir suç olarak 276. maddede düzenlenmiş, ancak bu eylemlerin yemin üzerine işlenmesi haline ilişkin herhangi bir cezayı ağırlaştıran nedene yer verilmemiştir. Dolayısıyla İsviçre Ceza Kanunu nun 307. maddesinin birinci fıkrası Türk Ceza Kanunu nun 276. maddesinin karşılığını oluştururken, 307. maddenin ikinci fıkrasına muadil bir hüküm Türk Ceza Kanunu nda bulunmamaktadır.    Son  olarak,  İsviçre  Ceza  Kanunu nun  308.  maddesinde  yer  alan  düzenleme uyarınca 306. ve 307. maddelerde öngörülen gerçeğe aykırı beyanda bulunma ile bu eylemlerin nitelikli halini teşkil eden yalan yere yemin suçunun uygulama alanı, İsviçre Federal Devleti nin bağlayıcı olarak tanıdığı tüm uluslararası mahkemeler önündeki yargılamalar bakımından genişletilmiştir.                                                            26  İsviçre Ceza Muhakemesi Kanunu m. 177/1:  Sorgu makamı, her sorgulamanın başında tanığın dikkatini, tanıklık ve hakikati söyleme yükümlülüğü ile gerçeğe aykırı tanıklık halinde Ceza Kanunu nun 307. maddesinden doğacak ceza sorumluluğuna çeker. Aydınlatma yapılmazsa sorgulama geçersizdir . 588      II. TÜRK HUKUKU   Türk Hukukunda yalan yere yemin suçu, 1810 tarihli Fransız Ceza Kanunu nun mehaz alındığı 1274 (1858) tarihli Ceza Kanunname-i Humayunu nun İkinci Babının  Yalan şahitliği ve yalan yere yemin edenlerin cezaları  başlıklı Beşinci Faslının 212. maddesinde;  Hukukça davalarda yemin düşüp de yalan yere yemin eden kimse bağdetteşhir altı aydan aşağı olmamak üzere hapis cezası ile mücazat olunur  şeklinde yaptırım altına alınmış idi.   Yalan yere yemin suçu 765 sayılı mülga Türk Ceza Kanunu nun İkinci Kitabının  Adliye aleyhinde cürümler  başlıklı dördüncü babının,  Yalan şahitliği ve yalan yere yemin  başlıklı Dördüncü Faslında yer alan 287. maddede;     Bir kimse hukuk davalarında müddei yahut müddeaaleyh sıfatını haiz olduğu halde yalan yere yemin ederse altı aydan üç seneye kadar hapis olunur ve otuz liradan yüz liraya kadar ağır cezayı nakdi alınır ve muvakkaten hidematı ammeden memnuiyet cezasiyle cezalandırılır. Eğer fail bu dava hakkında bir karar verilmezden evvel yeminden dönerse hapis cezası bir aydan altı aya kadardır.  şeklinde düzenlenmiş idi.   Görüleceği üzere, yalan yere yemin suçuna ilişkin 765 sayılı mülga Türk Ceza Kanunu nun 287. maddesinde yer verilen hüküm, unsurları itibarıyla yürürlükte bulunan 5237 sayılı Türk Ceza Kanunu nun 275. maddesindeki düzenleme ile oldukça benzerdir.    Her iki Kanunda da  Adliyeye karşı suçlar  başlığı altında düzenlenen hükümlere göre; •  Hukuk davalarında,  •  Davacı veya davalı (müddei yahut müddeaaleyh) sıfatını haiz kişilerin,  •  Gerçeğe aykırı iddia ve beyanları üzerine kanuni şartlara uygun şekilde yemin etmeleri yalan yere yemin suçunu oluşmaktadır.   Bununla  birlikte,  suç  karşılığında  öngörülen  yaptırımlar  itibarıyla  kanuni düzenlemelerin  birbirinden  ayrıldığı  görülmektedir.  765  sayılı  mülga  Türk  Ceza Kanunu nun 287. maddesindeki suç bakımından öngörülen yaptırım, altı aydan üç seneye                                                            27  KESİM, Yahya, Yalan Tanıklık ve Yalan Yere Yemin, Yayınlanmamış Yüksek Lisans Tezi, İstanbul, İstanbul Üniversitesi Sosyal Bilimler Enstitüsü, 1992, s. 44 dn. 8. 589     kadar hapis cezası ile otuz liradan yüz liraya kadar adli para cezası ve muvakkaten hidematı  ammeden  memnuiyet  iken;  5237  sayılı  Türk  Ceza  Kanunu nun  275. maddesindeki düzenlemede bir yıldan beş yıla kadar hapis cezası ve bu mahkûmiyet hükmüne bağlı olarak uygulanan belirli haklardan yoksun bırakma (m. 53) tedbiridir.    765  sayılı  mülga  Türk  Ceza  Kanunu na  nazaran  5237  sayılı  Türk  Ceza Kanunu nda yalan yere yemin suçu bakımından öngörülen hapis cezası daha ağır olmakla birlikte, ayrıca adli para cezasının tatbikine lüzum görülmemiştir. Her iki Kanunda da mahkûmiyetin diğer bir sonucu olarak güvenlik tedbiri gündeme gelmektedir.   Öte yandan, 765 sayılı mülga Türk Ceza Kanunu nun 287. maddesinin ikinci cümlesinde, 5237 sayılı Türk Ceza Kanunu nun 275. maddesinin ikinci fıkrasına karşılık gelen  bir  etkin  pişmanlık  düzenlemesine  hukuki  sonuçları  farklı  olmak  üzere  yer verilmiştir. Buna göre; failin dava hakkında bir karar verilmeden önce yeminden dönmesi halinde bir aydan altı aya kadar hapis cezası uygulanması öngörülmüştür. 765 sayılı mülga Kanunda cezayı hafifletici etkiye sahip olan bu şahsi nedene, 5237 sayılı Türk Ceza Kanunu nun 275. maddesinin ikinci fıkrasında  Dava hakkında hüküm verilmeden önce  gerçeğin  söylenmesi  halinde,  cezaya  hükmolunmaz.   şeklinde  cezayı  ortadan kaldıran bir şahsi neden olarak yer verilmiştir.   5237 sayılı Türk Ceza Kanunu nun 275. maddesinin üçüncü fıkrasında cezayı azaltan  bir  şahsi  sebep  olarak  yer  verilen   Hükmün  icraya  konulmasından  veya kesinleşmesinden önce gerçeğin söylenmesi halinde, verilecek cezanın yarısı indirilir.  şeklindeki  düzenlemenin  muadili  ise  765  sayılı  mülga  Türk  Ceza  Kanunu nda bulunmamaktadır.  III. KORUNAN HUKUKİ DEĞER   Yalan yere yemin suçu ile korunan hukuki değer bir görüşe göre adliyedir. Bu görüş, yalan yere yemin suçuna ilişkin düzenlemenin amacını, adliyenin yanıltılması suretiyle muhakemenin sağlıklı bir şekilde işlemesinin ve maddi gerçeğe ulaşılmasının önüne geçilmesine engel olmak şeklinde ifade etmektedir. Başka bir görüş ise, bu suçla                                                            28  AYTEKİN İNCEOĞLU, Asuman, Yalan Yere Yemin, Özel Ceza Hukuku, Cilt X, Adliyeye Karşı Suçlar, 1. Baskı, On İki Levha Yayıncılık, İstanbul, 2021, s. 164, 165; GÖKTÜRK, Neslihan,  Die Aussagedelikte im türkischen Strafrecht , Ceza Hukuku ve Kriminoloji Dergisi, Yıl: 2016, Cilt: 4, Sayı: 2, (s. 75 - 95), s. 77; GÖZÜBÜYÜK, Adliyeye karşı suçları üç alt grupta toplamakta ve yalan yere 590     hem hukuk mahkemesinin yalan yere yemin vasıtasıyla yanıltılmasının önlenmesinin hem de davanın tarafı olan kişi veya kişilerin adil yargılanma hakkının korunmasının amaçlandığını belirtmektedir.   Alman Ceza Hukuku öğretisinde, yalan yere yemin suçu (Meineid) da dâhil olmak üzere adli fonksiyona karşı işlenen suçlar vasıtasıyla korunmak istenen asli hukuki değerin; devletin adli fonksiyonu/yargı (Rechtspflege), yargının adaleti sağlamasına olan  güven,  resmi  kararların  meşruluğu  ve  otoritesindeki  kamusal  fayda,  yargı makamlarınca yürütülen delil muhakemesinde gerçeğe uygun vakıanın tespit edilmesi veya  adli  mercilerin  gerçeğe  uygun  vakıa  tespiti  yaparak  adil  ve  doğru  kararları verebilmesi olduğu yönünde görüşler mevcuttur.    Alman Yüksek Federal Mahkemesi Ceza Genel Kurulu, Kanunun 153 ve 154. maddelerinin, adli fonksiyonun korunması amacıyla, vakıa tespitinin  gerçeğe aykırı beyanlarla  tehlikeye  düşürülmesi  yasağına  dayandığını,  yemin  suçlarındaki  ceza                                                            yemin suçunu  Delillerin toplanmasına karşı suçlar  grubunda sınıflandırmaktadır. Yazara göre yalan yer yemin suçu, adliye idaresince delillerin doğru olarak toplanmasını tehlikeye sokan bir suçtur., Türk Ceza Kanunu Gözübüyük Şerhi, Cilt III, Hususi Kısım – Cürümler, Madde 282 - 447, 5. Bası, Kazancı Hukuk Yayınları, İstanbul, 1988, s. 1, 33, 48; MERAN, Necati, Yeni Türk Ceza Kanununda Kamu Görevlisine ve Adliyeye İlişkin Suçlar, 1. Baskı, Seçkin Yayıncılık, Ankara, 2006, s. 291; ÖZBEK / DOĞAN / BACAKSIZ vd., 2018, s. 1189; PARLAR, Ali / HATİPOĞLU, Muzaffer, Türk Ceza Kanunu Yorumu, 4. Cilt, 3. Baskı, Seçkin Yayıncılık, Ankara, 2010, s. 4287; 765 sayılı mülga TCK döneminde, KESİM, 1992, s. 47, 48. 29  YAŞAR, Osman / GÖKCAN, Hasan Tahsin / ARTUÇ, Mustafa, Yorumlu - Uygulamalı Türk Ceza Kanunu, Cilt VI, 1. Baskı, Adalet Yayınevi, Ankara, 2010, s. 7965; aynı yönde HAFIZOĞULLARI, Zeki / ÖZEN, Muharrem, Türk Ceza Hukuku Özel Hükümler, Millete ve Devlete Karşı Suçlar, 1. Basım, US-A Yayıncılık, Ankara, 2016, s. 169. 30  GÖSSEL,  Karl  Heinz  /  DÖLLING,  Dieter,  Strafrecht  Besonderer  Teil,  Straftaten  gegen Persönlichkeits- und Gemeinschaftswerte, 2. Baskı, F. C. Müller Verlag, Heidelberg, 2004, s. 652; KREY / HEINRICH / HELLMANN, 2012, s. 245; LENCKNER / BOSCH, 2014, m. 153 vd. öncesinde kn. 2; MAURACH / SCHROEDER / MAIWALD, 2012, s. 292; VORMBAUM, 2013, m. 153 vd. öncesinde kn. 1; RUß, beyan suçlarının öncelikli amacının, gerçeğe uygun vakıa tespiti yaparak adil ve doğru kararları vermekle görevli olan adli makamların korunması, ikincil amacının ise gerçeğe aykırı beyanlara dayalı olarak yapılan adli tespitlerden veya kararlardan olumsuz yönde etkilenebilecek kişilerin hukuki pozisyonlarının güvence altına alınması olduğunu ifade etmektedir., 2010, m. 153 vd. öncesinde kn. 2, 5. 31  HOHMANN / SANDER, 2011, s. 179. 32  FISCHER, 2008, m. 153 vd. öncesinde kn. 2. 33  MÜLLER, 2021, m. 154 kn. 1, 2. 34  LENCKNER / BOSCH, 2014, m. 153 vd. öncesinde kn. 2; RUß, 2010, m. 153 vd. öncesinde kn. 2. 591     tehdidinin,  yeminin  delil  değerini  güçlendirerek  ve  güvence  altına  alarak  adli fonksiyonun korunması amacına hizmet ettiğini açıklamıştır.35   Alman Yüksek Federal Mahkemesi 1. Ceza Dairesi de bir kararında, yeminsiz gerçeğe  aykırı  beyanda  bulunma  ve  yalan  yere  yemin  suçlarına  ilişkin  kanuni düzenlemelerin  amacının,  belirli  yargılama  usullerinde  beyanların  ve  bu  beyanların yeminle onaylanmasının ispat gücünü arttırması nedeniyle, gerçeğin daha güvenli şekilde tespitinin garanti altına alınması ve resmi yargı makamlarının adaleti tesis ettiğine yönelik güvenin sağlanması olduğunu açıklamıştır.36   Avusturya Hukuku nda yalan yere yemin suçu, Kanunun 288. maddesinde yalan tanıklık suçu ile birlikte  Adli fonksiyona karşı suçlar  (Strafbare Handlungen gegen die Rechtspflege)  başlığı  altında  düzenlenmiştir.  Dolayısıyla,  maddenin  Kanundaki sistematik konumundan hareketle yalan yere yemin suçu ile korunan öncelikli hukuki değerin  adli  fonksiyon  olduğu  söylenebilir.  Nitekim  Avusturya  Federal  Yüksek Mahkemesi  (Der oberste Gerichtshof) Ceza Kanunu nun 288. maddesi ile korunan hukuki  değerin,  gerçeğin  tespitinin  güvence  altına  alınması  ve  böylelikle  adli fonksiyonun sorunsuz bir şekilde işlemesi olduğunu belirtmiştir.   İsviçre  Hukuku nda  beyan  suçları,  Ceza  Kanunu nun  İkinci  Kitabının   Adli Fonksiyona  Karşı  Suç  ve  Kabahatler   olarak  adlandırılan  17.  Başlığı  altında düzenlenmiştir. İsviçre Ceza Hukuku öğretisinde, 306. madde ile korunan öncelikli hukuki değerin, medeni hukuk yargılamasında maddi gerçeğe ulaşılması olduğu, ayrıca suçla  dolaylı  olarak  yargılamanın  karşı  tarafının  bireysel  hukuki  menfaatlerinin  de korunduğu belirtilmektedir.38 İsviçre Federal Yüksek Mahkemesi de 306. madde ile korunan öncelikli hukuki değerin gerçeğin aranmasındaki adaletin sağlanması olduğunu,                                                            35  Alman Yüksek Federal Mahkemesi, T. 24. 10. 1955, GSSt 1/55, içinde: Neue Juristische Wochenschrift (NJW), 1956, s. 191, beck-online. 36  Alman Yüksek Federal Mahkemesi, T. 15. 02. 1957, 1 StR 471/56, içinde: NJW, 1957, s. 757, beckonline. 37  Avusturya  Yüksek  Federal  Mahkemesi,  T.  25.09.1980,  13Os/80, https://www.jusline.at/entscheidung/360351,  (erişim  tarihi  08.01.2022);  ayrıca  Tirol  Eyalet  İdare Mahkemesi,  T.  15.10.2016,  LVwG-2016/29/0982-7  sayılı  kararında;  288.  maddenin,  Kanundaki sınıflandırılması itibariyle adli fonksiyonu gerçek dışı beyanlar nedeniyle hataya sevk edilmekten koruma amacını taşıdığını açıklamıştır., https://www.ris.bka.gv.at, (erişim tarihi 08.01.2022). 38  TRECHSEL / AFFOLTER-EIJSTEN, 2013, m. 306 kn. 1. 592     dolaylı  olarak  da  anlaşmazlığın  diğer  taraflarının  özel  menfaatlerinin  korunduğunu açıklamıştır.39   Yalan yere yemin suçunun; 5237 sayılı Türk Ceza Kanunu ndaki ve mukayese edilen  diğer  yabancı  kanunların  sistematiği  içerisindeki  konumu  ile  kanuni  delil sisteminin  geçerli  olduğu  hukuk  muhakemesinde  kesin  delil  olan  taraf  yeminini kapsayacak şekilde uygulama alanının  belirlenmesi, suçla korunan öncelikli hukuki değerin bireyler üstü olduğu sonucunu ortaya koymaktadır. Yalan yere yemin, hukuk yargılamasında, mahkemenin uyuşmazlık konusu vakıa tespiti üzerinden doğru ve adil karar verme görevini ve aynı zamanda adaleti tesis etmekle yükümlü olan yargıya karşı toplum güvenini tehlikeye sokmaktadır. Dolayısıyla, yalan yere yemin suçu ile korunan asli hukuki değerin; hukuk davalarında uyuşmazlığın konusunu oluşturan maddi vakıaya ilişkin gerçekliğin tespit edilebilmesinin, bu gerçeklik üzerinden mahkemenin adil ve doğru kararı verebilmesinin ve toplumu oluşturan bireylerin adli fonksiyonun sağlıklı ve norma uygun bir şekilde işlediğine yönelik güveninin sağlanması olduğu kanaatindeyiz.            Ayrıca, maddi vakıaya ilişkin gerçekliğin tespitinde sadece adli fonksiyonun ve toplumun değil, aynı zamanda bu davaların karşı tarafını oluşturan kişilerin de bireysel menfaati vardır. Kesin delil niteliğindeki yemin nedeniyle bu kişilerin  adil yargılama  hakkı ve dolayısıyla hukuken korunan hak ve talepleri de tehlikeye düşmektedir. Bu nedenle suçla ikincil olarak bireysel hukuki değerlerin de korunduğu kabul edilebilir.   IV. FAİL VE MAĞDUR   Yalan yere yemin suçunun faili, hukuk davalarında yalan yere yemin eden davacı veya davalıdır. Hukuk muhakemesinde  davacı , dava açarak mahkemeden hukuki koruma talep eden;  davalı  ise kendisine karşı hukuki korunma talep edilen kişi olarak tanımlanmaktadır.  HMK  m.  50 de  medeni  haklardan  yararlanma  ehliyetine  sahip olanların, davada taraf ehliyetine de sahip olacağı, m. 51 de dava ehliyetinin, medeni hakları kullanma ehliyetine göre belirleneceği hüküm altına alınmıştır.                                                            39  İsviçre Yüksek Federal Mahkemesi, T. 24.01.2012, BGer 1B_489/2011, http://relevancy.bger.ch/, (erişim tarihi 08.01.2022). 40  PEKCANITEZ / ATALAY / ÖZEKES, 2018, s. 141. 593       Yalan yere yemin eyleminin gerçekleştirildiği anda failin davacı veya davalı sıfatını haiz olması yeterlidir. Eylem öncesinde failin bu sıfata sahip olmaması veya eylem sonrasında bu sıfatı kaybetmesinin suçun oluşumu bakımından herhangi önemi yoktur.   Hukuk davasında tanık statüsünde bulunan kişilerin yalan yere yemin etmesi, bu suçu değil, yalan tanıklık (TCK m. 272/2) suçunu oluşturabilir. Ayrıca, hukuk davasına davacı veya davalı sıfatı bulunmaksızın katılan tanık dışındaki diğer kişiler bakımından da bu suç oluşmaz.   Yalan yere yemin suçu ancak bir hukuk davasında davacı veya davalı sıfatını haiz kişiler tarafından işlenebilir. Bu bakımdan, suçun bir özgü suç olup olmadığı hususu öğretide  tartışmalıdır.  Öğretide  bir  görüş,  yalan  yere  yemin  suçunu  ancak  hukuk davasının tarafı olan kişilerin işleyebileceğini, dolayısıyla suçun bir özgü suç niteliğinde olduğunu kabul etmektedir. Aksi görüş ise, yalan yere yemin suçunun herkes tarafından işlenebilen suç olduğu yönündedir. Bu görüşe göre, herkes bir hukuk davasında davacı veya davalı olabileceğinden, bahsi geçen sıfatlar bu suça özgü suç niteliği kazandırmaz. Yalan yere yemin suçunun özgü suç olarak kabulü için, failin daha teknik bir sıfata sahip olması gerekmektedir.   Alman Ceza Kanunu nda yalan yere yemin suçunun faili Türk Hukukundan farklı olarak daha geniş tanımlanmıştır. Fail, mahkeme veya yemin kabul etmeye yetkili diğer bir merci önünde yalan yere yemin eden veya yeminle eşdeğer doğrulama yapan tanık, bilirkişi, tercüman olabileceği gibi, bir hukuk davasının tarafı da olabilir. Öğretide, yalnızca gerçeğe aykırı beyanları üzerine yemin eden kişinin fail olabileceği gerekçesiyle AlCK m. 154 de düzenlenen suçun bir özgü suç (Sonderdelikt) olduğunu ileri süren görüşler bulunduğu gibi, beyan suçlarının özel bir fail niteliğini gerektirmediğini, bu                                                            41  ÜNVER, 2016, s. 241. 42  AYTEKİN İNCEOĞLU, 2021, s. 165; GÖKTÜRK, 2016b, s. 92; HAFIZOĞULLARI / ÖZEN, 2016, s. 168; KİTAPÇIOĞLU YÜKSEL, Tülay, Özgü Suç, 1. Baskı, İstanbul, On İki Levha Yayıncılık, 2021, s. 185; YAŞAR / GÖKCAN / ARTUÇ, 2010, s. 7966. 43  ÖZBEK / DOĞAN / BACAKSIZ, vd., 2018, s. 1190; ÜNVER, 2016, s. 239. 44  ÖZBEK / DOĞAN / BACAKSIZ, vd., 2018, s. 1190. 45  EISELE, 2012, s. 421. 594     nedenle de bir özgü suç veya yükümlülük suçu olarak kabul edilemeyeceğini savunan görüşler de mevcuttur.   Kanaatimizce, yalan yere yemin suçu bir özgü suçtur, zira madde lafzında açıkça şart koşulduğu üzere suçun faili, sıfatı ne olursa olsun bir hukuk davasına katılan herhangi bir süje değil, yalnızca bu davanın tarafları, diğer bir ifadeyle davacı veya davalı sıfatına sahip kişiler olabilir. Bir hukuk davasında davacı veya davalı sıfatıyla yemin edilebilmesi için de failin hem HMK m. 50 ve 51 uyarınca medeni hakları kullanma ve böylece taraf ehliyetine hem de HMK m. 232 kapsamında yemin edebilme ehliyet/yetkisine sahip olması gerekmektedir. Dolayısıyla, bu suçun tıpkı diğer özgü suçlarda olduğu gibi herkes tarafından işlenebilmesi mümkün değildir.   Yalan yere yemin suçu, aynı zamanda bizzat işlenebilen bir suçtur. Akbulut a göre yalan yere yemin suçu  görünüşte  bizzat işlenebilen bir suçtur.  Görünüşte bizzat işlenebilen suçlar ise, kaynağını ceza hukuku dışında bulan bir yükümlülüğün ihlalinin söz konusu olduğu suçlardır. Görünüşte bizzat işlenebilen suçlarda söz konusu olan yükümlülük, suçun kanuni tanımında yer alan fiilin bizzat gerçekleştirilmesi suretiyle ihlal edilebilecek nitelikte bir yükümlülüktür. 48.   Alman  öğretisinde  hâkim  görüş,  yalan  yere  yemin  suçunu  (m.  154),  bizzat işlenebilen suçlar (eigenhändiges Delikt) arasında sınıflandırmaktadır. Bununla birlikte, Roxin, bizzat işlenebilen suçların, şahsi yükümlülük suçlarından bugün hala anlam ifade eden yegâne grubu oluşturduğunu, özellikle bizzat işlenebilen suçlardan önceden beri en                                                            46  RUß, 2010, m. 153 vd. öncesinde kn. 7. 47  ARTUK / GÖKCEN / ALŞAHİN, vd., 2021, s. 369; DÖNMEZER, Sulhi / ERMAN Sahir, Nazari ve Tatbiki Ceza Hukuku Cilt II, 14. Bası, Der Yayınları, İstanbul, 2019, s. 825, 826; GÖKTÜRK, 2016b, s. 92; HAKERİ, Hakan, Ceza Hukuku Genel Hükümler, 23. Baskı, Adalet Yayınevi, Ankara, 2020, s. 142; TOROSLU, Nevzat / TOROSLU, Haluk, Ceza Hukuku Genel Kısım, 25. Baskı, Savaş Yayınevi, Ankara, 2019, s. 350; aksi görüş, KİTAPÇIOĞLU YÜKSEL, faillik alanına göre suçların sınıflandırılmasında, genel ve özgü suçun dışında bir suç kategorisine lüzum olmadığını, bizzat işlenebilen  suçların  ayrı  bir  suç  kategorisi  olarak  kabul  edilebilmesi  için  gerekli argümanın  da bulunmadığını savunmaktadır, 2021, s. 125 - 127. 48  AKBULUT, Berrin, Ceza Hukuku Genel Hükümler, 7. Baskı, Adalet Yayınevi, Ankara, 2020, s. 415. 49  FISCHER,  2008,  m.  154  kn.  14;  HEINRICH,  Bernd,  Strafrecht  Allgemeiner  Teil,  3.  Baskı, Kohlhammer  Verlag,  Stuttgart,  2012,  s.  66;  HOFFMANN  -  HOLLAND,  Klaus,  Strafrecht Allgemeiner Teil, 2. Baskı, Mohr Siebeck Verlag, Tübingen, 2011, s. 20; JESCHECK, Hans – Heinrich / WEIGEND, Thomas, Lehrbuch des Strafrechts, Allgemeiner Teil, 5. Baskı, Duncker & Humblot, Berlin, 1996, s. 267; KÜHL, Kristian, Strafrecht Allgemeiner Teil, 7. Baskı, Verlag Franz Vahlen, München, 2012, s. 739, 740; MÜLLER, 2021, m. 154 kn. 5; RUß, 2010, m. 153 vd. öncesinde kn. 7.  595     az tartışılanı olan beyan suçlarının (AlCK m. 153, 154, 156) bu gruba dâhil olduğunu, bu suçlarda failin ancak beyan ve yemin yükümlülüğü altında bulunan kişinin olabileceğini, failliğin kurucu unsuru olan yükümlülük ihlâlinin yalnızca şahsi olarak gerçeğe aykırı beyanda  bulunma  veya  kendi  eliyle  yalan  yere  yemin  etmek  suretiyle gerçekleştirilebileceğini,  kaynağını  ceza  hukuku  dışından  alan  şahsi  yükümlülük suçlarının  gerçek olmayan bizzat işlenebilen suçlar  (unechte eigenhändige Delikte) olarak adlandırılabileceğini, zira bu suçların,  yükümlülük suçlarının bir alt grubunu oluşturduğunu  ve  yükümlülük  suçları  bakımından  geçerli  olan  kriterler  ile açıklanabileceğini ifade etmektedir.50   Kanaatimizce,  yalan  yere  yemin  suçu  bizzat  işlenebilen  bir  suçtur.  Bizzat işlenebilen suçlarda faillik için yalnızca suç tipinde aranan özel faillik niteliğine sahip olunması yeterli olmamakta, aynı zamanda suçun fiil unsurunun da bizzat fail tarafından gerçekleştirilmesi gerekmektedir. Nitekim özgü bir suç olan yalan yere yemin suçunda da faillik için, bir hukuk davasında davacı veya davalı sıfatına sahip olunması yeterli değildir. Suçun icra hareketi olan yemin üzerine yalan beyanda bulunma eyleminin de bizzat davacı veya davalı tarafından gerçekleştirilmesi gerekir. Bu bakımdan, örneğin, davanın tarafı olan kısıtlı veya ergin olmayan bir kimse adına yapılmış bir işleme ilişkin vakıanın ispatı için yemin, kanuni temsilci tarafından yerine getirilirse (HMK m. 232/2) suçun faili yalan yere yemin eden kanuni temsilci olacaktır.    Suçun faili yalnızca gerçek kişiler olabilir. Tüzel kişilerin bu suçun faili olması mümkün değildir. Nitekim HMK m. 232/2 de bir hukuk davasında taraflardan birinin tüzel kişi olması durumunda bu tüzel kişi adına yapılmış bir işleme ilişkin vakıanın ispatı için yeminin, tüzel kişiyi temsile yetkili kişi veya organ tarafından yerine getirilebileceği düzenlenmiştir. 1086 sayılı mülga Hukuk Usulü Muhakemeleri Kanunu nun yürürlükte olduğu  dönemde  Yargıtay  Hukuk  Genel  Kurulu  da  tüzel  kişilerde  yeminin  kanuni temsilci tarafından yapılacağı yönünde içtihat oluşturmuştur. Bu temsilci, yemin konusu                                                            50  ROXIN, Claus, Strafrecht Allgemeiner Teil, Band II, Besondere Erscheinungsformen der Straftat, 4. Baskı, C. H. BECK, München, 2003, s. 119, 121; ROXIN, Claus, Täterschaft und Tatherrschaft, 7. Baskı, Walter de Gruyter, Berlin, 2000, s. 392 - 395. 51  KESİM, 1992, s. 48; MERAN, 2006, s. 291; ÖNDER, 1994, s. 351; ÖZBEK / DOĞAN / BACAKSIZ, vd., 2018, s. 1190; SOYASLAN, 2020, s. 773; ÜNVER, 2016, s. 239, 240. 52  Yargıtay Hukuk Genel Kurulu, T. 25.05.1952, 61/62, aktaran, ÖNDER, 1994, s. 351. 596     işlemin yapıldığı tarihteki değil, yemin teklif edildiği zamandaki temsilcidir. Ayrıca, birlikte temsil söz konusu olduğu takdirde yeminin bağlayıcı olabilmesi için birlikte temsile yetkili kişilerin tamamının yemin etmesi zorunludur. Yasa koyucuya göre, yetkisiz kişilerin, her ne ad altında olursa olsun, şirketi, tüzel kişiyi bağlayacak şekilde bir beyanda bulunması tüzel kişi teorisine ve organ kavramına uygun değildir. Bir gün önce değişmiş olsa bile organ kavramından anlaşılan, yemine ait işlemin yapıldığı anda görevdeki organdır.   Davalı  veya  davacı  namına  yemin  yükümlülüğünü  yerine  getirebilecek  ve dolayısıyla TCK m. 275 de düzenlenen yalan yere yemin suçunun faili olabilecek kişiler, HMK m. 232/2 de tahdidi olarak sayılmıştır. Bu kişiler dışında, örneğin, tanık sıfatıyla olsa dahi taraf vekili avukatın yemin etmesi ve bu suçun faili olması mümkün değildir.   İflas masasının taraf olduğu davalarda yemin, müflis tarafından değil, iflas idaresi tarafından yerine getirilir. İflas idaresi tarafından yemin, iflas dairesince tek başına veya müştereken temsile yetkili oldukları bildirilen iflas idare memurlarınca eda edilir.   Öte yandan, Kanun sistematiği içerisindeki konumu ve suçla korunan hukuki değerden hareketle suçun mağdurunun adliye olduğunu, hukuk davasında taraf olan kişinin de suçtan zarar gören olduğunu kabul eden görüşler bulunduğu gibi, aynı gerekçelerle hukuk davasında taraf olan kişiyi suçun mağduru olarak kabul eden ve adliyeyi suçtan zarar gören olarak nitelendiren görüşler de mevcuttur. Kanaatimizce, suçla korunan öncelikli hukuki değer nazara alındığında, suçun mağdurunun devletin adli fonksiyonu ve dolayısıyla toplumu oluşturan herkes olduğu, kesin delil niteliğindeki (yalan yere) yemin nedeniyle bireysel hukuki değerleri ihlal edilen kişilerin ise suçtan zarar gören olduğu kabul edilmelidir.                                                             53  Yargıtay 11. Hukuk Dairesi, T. 13.02.2006, E. 2005/1399, K. 2006/1322, Yargıtay İçtihat Programı. 54  HMK m. 232 gerekçesi. 55  HMK m. 232 gerekçesi. 56  KURU, Baki, İcra ve İflas Hukuku El Kitabı, 2. Baskı, Adalet Yayınevi, Ankara, 2013, s. 1304. 57  Yargıtay 23. Hukuk Dairesi, T. 18.06.2016, E. 2014/5164, K. 2014/4666, Yargıtay İçtihat Programı. 58  ÖZBEK / DOĞAN / BACAKSIZ, vd., 2018, s. 1190; aynı yönde, AYTEKİN İNCEOĞLU, hem adliye hem de toplumun suçun mağduru olduğunu belirtmektedir, 2021, s. 166; KESİM, 1992, s. 48; ÜNVER, 2016, s. 250. 59  MERAN, 2006, s. 291, s. 292; YAŞAR / GÖKCAN / ARTUÇ, 2010, s. 7966. 597      V. SUÇUN KONUSU   Suçun konusu;  eşya veya şahsın fiziki yapısı, maddi yapısı 60 veya  hareketin yöneldiği gerçek şeyler 61 veya  kanuni tanımdaki hareketin yöneldiği, suçun üzerinde icra edildiği kişinin fiziki, maddi ve manevi yapısı 62 olarak tanımlanmaktadır. Suçun konusu yalnızca maddi bünyeye sahip varlıkları değil, aynı zamanda maddi bünyeye sahip olmayan (örneğin, onur ve şeref gibi) şeyleri de kapsamaktadır.   Aytekin İnceoğlu na göre, yalan yere yemin suçunun konusu maddi gerçekliktir, zira fiil maddi gerçeklik üzerinde işlenmektedir. Buna karşın Özbek / Doğan / Bacaksız vd., suçun hukuki konusunun hukuk davalarında yalan yere yemin etmek; Parlar / Hatipoğlu ise, hukuk davalarında yalan yere edilen yemin olduğunu belirtmektedir.    Kanaatimizce, yalan yere yemin suçunun konusunu, hukuk davalarında taraflarca edilen  yemin  üzerine  bulunulan  gerçek  dışı  beyanların  ilişkin  olduğu  maddi  olay oluşturmaktadır.  VI. MADDİ UNSUR   Suçun fiil unsuru, yalan yere yemin etmektir. Hukuk davasında kendisine yemin teklif edilen tarafın, yemin üzerine gerçeğe aykırı beyanda bulunmasıyla suç oluşur. Diğer bir ifadeyle, failin önce kanuni koşullara uygun bir taraf yemini etmesi ve bu yeminin üzerine ayrıca gerçek dışı beyanda bulunması gerekir. Dolayısıyla, fiil unsuru bakımından bu suçun çok hareketli bir suç olduğu söylenebilir.                                                            60  ÖZGENÇ, İzzet, Türk Ceza Hukuku Genel Hükümler, 15. Bası, Seçkin Yayıncılık, Ankara, 2019, s. 219. 61  AKBULUT, 2020, s. 425, 426. 62  ARTUK / GÖKCEN / ALŞAHİN, vd., 2021, s. 383. 63  AKBULUT, 2020, s. 425. 64  AYTEKİN İNCEOĞLU, 2021, s. 166. 65  ÖZBEK / DOĞAN / BACAKSIZ, vd., 2018, s. 1189. 66  PARLAR / HATİPOĞLU, 2010, s. 4287. 67  ÖZBEK / DOĞAN / BACAKSIZ, vd., 2018, s.1190. 598       Yeminin  yalan  yere  olması,  suçun  tipiklik  unsurunun  gerçekleşmesi  için yeterlidir. Yeminin karşı tarafın hukuki pozisyonunu olumsuz etkilemesi veya aleyhine bir sonuç doğurması gerekmez. Bu bakımdan suç, soyut tehlike suçudur.    Alman Ceza Hukuku öğretisi ve uygulamasında da yalan yere yemin suçunun bir soyut  tehlike  suçu  olduğu  kabul  edilmektedir.  Yemin  nedeniyle  maddi  gerçeğin tespitinin somut olarak tehlikeye düşürülmesi aranmamakta ve yeminli beyanların nihai karar bakımından önem teşkil  eden bir hususa ilişkin  olup  olmaması  da önem  arz etmemektedir.70   Yalan yere yemin suçunun oluşumu bakımından, madde lafzında yemine konu beyanların  gerçek  veya  gerçek  dışı  olması  açıkça  aranmamıştır.  Ancak,  beyanda bulunacak kişinin doğruyu söylemesi yönünde psikolojik etki oluşturma işlevi ile özel hukuk uyuşmazlığında iddiayı güçlendiren bir ispat vasıtası olması nazara alındığında, yeminin,  öncesi  veya  sonrasında  yapılan  açıklamalardan  tamamen  bağımsız  olarak değerlendirilemeyeceği, zira üzerine yemin edilen beyanların gerçek dışı olup olmadığı saptanmaksızın  yeminin  yalan  yere  olup  olmadığının  da  ortaya  konulamayacağı, dolayısıyla maddede düzenlenen yalan yere yemin ifadesinden, gerçeğe aykırı beyan öncesinde  veya  sonrasında,  bu  beyanı  güçlendirmek  amacıyla  yemin  edilmesinin anlaşılması  gerektiği  söylenebilir.72  Ayrıca,  suçun  konusunu  da  hukuk  davalarında taraflarca edilen yemin üzerine bulunulan gerçek dışı beyanların ilişkin olduğu maddi olay  oluşturmaktadır.  O  halde,  suçunun  oluşabilmesi  için,  üzerine  yemin  edilen                                                            68  ÖZBEK / DOĞAN / BACAKSIZ, vd., 2018, s. 1190; ÜNVER, 2016, s. 247. 69  Alman Federal Yüksek Mahkemesi, 45, 16, 24, beck-online; FISCHER, 2008, m. 153 vd. öncesinde kn. 2; GÖSSEL / DÖLLING, 2004, s. 653; HOHMANN / SANDER, 2011, s. 179; LENCKNER / BOSCH, 2014, m. 153 vd. öncesinde kn. 2a; MAURACH / SCHROEDER / MAIWALD,  2012, s. 292; MÜLLER, 2021, m. 154 kn. 5; RUDOLPHI, 2013, m. 153 vd. öncesinde kn. 10; RUß, 2010, m. 153 vd. öncesinde kn. 6; aksi görüş, VORMBAUM, doğru ve adil bir kararın, yargılamaya katılan kişilerin davranış beklentilerine uygun tutum sergilemesine bağlı olduğunu, bu kişilerin beklentilere aykırı hareket etmesinin de korunan hukuki değeri somut tehlikeye düşürdüğünü savunmaktadır., 2013, m. 153 vd. öncesinde kn. 19.   70  LENCKNER / BOSCH, 2014, m. 153 vd. öncesinde kn. 2a. 71  ÖNDER, suçla cezalandırılan eylemin, hukuk mahkemesinde ispat vasıtası olan davacı veya davalının yalan beyanı değil, yalan yemini olduğunu ifade etmektedir, 1994, s. 352. 72   GÖKTÜRK, 2016b, s. 92; ÜNVER, 2016, s. 241, 242. 599     beyanların içeriğinin, uyuşmazlık konusu maddi olay ile örtüşmemesi gerekmektedir. Suçun fiil unsuru, doğrudan yeminin gerçeğe aykırılığına değil, yemine konu beyanların içerik olarak gerçek dışı olmasına bağlıdır.       Yemine konu edilen beyanların gerçeğe aykırılığından ne anlaşılması gerektiği ise tartışmalı bir husustur. Alman Ceza Hukuku öğreti ve uygulamasında hâkim olan objektif  teoriye  (die  objektive  Theorie)  göre;  beyanın  objektif  anlamının,  nesnel gerçekliğe aykırı olması halinde gerçek dışı beyan söz konusudur. Dolayısıyla, bir beyanın  doğruluğu,  içeriğinin  objektif  gerçeklikle  karşılaştırılması  sonucunda  tespit edilebilir.76 Beyanın lafzi anlamı ile maddi gerçeklik arasındaki çelişki, beyanın yalan olması sonucunu doğurur. Algılama veya hafıza yetilerinde meydana gelen eksiklikler sebebiyle  vakıaların  tekrar  canlandırılmasında  oluşan  sapmalar  ise,  manevi  unsur bakımından önem arz eder. Beyanda bulunan  kişinin  tasavvuru ve vakıanın nasıl meydana geldiğine yönelik kanaatinin, doğruluk veya yanlışlığının değerlendirmesinde bir önemi bulunmamaktadır. Bu bakımdan, objektif olarak doğru bir beyanın, sübjektif olarak yanlış olması, değerlendirmede bulunan adli mercileri hataya sevk etmeyecektir.78     Buna  karşın  sübjektif  görüş  (die  subjektive  Theorie),  beyanın  doğruluğu bakımından beyanda bulunan kişinin güncel hafızasını veya kanaatini esas almaktadır. Buna göre, gerçeğe aykırı beyan, beyanın içeriği ile sahip olunan bilgi arasındaki çelişki sonucu ortaya  çıkmaktadır.80 Beyan suçları  kişiyi,  bilgisini  ve bu bilgisini  aktarma                                                            73  SİNN, 2014, m. 154 kn. 6. 74  Konuya ilişkin ayrıntılı olarak bkz. ASLAN, Mehmet,  Yalan Tanık Suçunda Gerçeğe Aykırılık , Ceza Hukuku Dergisi, Yıl: 2015, Sayı: 28, (s. 261 – 281), s. 261 vd. 75  Alman Federal Yüksek Mahkemesi, 7, 147 (148 f.), NJW 1955, 430:  Yemin edenin vakıaya ilişkin tasavvuru  nazara  alınmaksızın,  yeminli  beyanın,  üzerine  yemin  edilen  konu  ile  objektif  açıdan uyuşmaması halinde yalan yere yemin söz konusudur. , beck-online; FISCHER, 2008, m. 153 kn. 4; KREY / HEINRICH / HELLMANN, 2012, s. 245; LENCKNER / BOSCH, 2014, m. 153 vd. öncesinde kn. 4; MAURACH / SCHROEDER / MAIWALD, 2012, s. 293; RUß, 2010, m. 153 vd. öncesinde kn. 13. 76  KREY / HEINRICH / HELLMANN, 2012, s. 245. 77  MÜLLER, 2021, m. 153 kn. 42; ÖNDER, 1994, s. 321:  Tanık beyanlarının objektif gerçeğe uymaması ve buna uygun olarak bilinç içinde ifade vermesi halinde, kastının varlığı ortadadır . 78  RUß, 2010, m. 153 vd. öncesinde kn. 9. 79  Bilgi için bkz. RUß, 2010, m. 153 vd. öncesinde kn. 10; MÜLLER, 2021, m. 153 kn. 47. 80  MÜLLER, 2021, m. 153 kn. 47. 600     yetisini  sunma  hususunda  yükümlü  kılar  ve  daha  fazlası  kendisinden  beklenemez. Dolayısıyla bu görüşe göre, hafızasında veya bilgisinde bulunanlarla uyumlu olmayan beyanlarda  bulunan  kişinin,  objektif  açıdan  gerçek  olsa  dahi,  gerçek  dışı  beyanda bulunduğu kabul edilir.81   Yükümlülük teorisi (die Pflichttheorie) olarak adlandırılan bir diğer görüş ise, beyanın  gerçek  dışı  olup  olmadığının  belirlenmesinde,  beyanda  bulunan  kişinin ulaşılabilir  potansiyel  deneyimlerini  referans  almaktadır.  Beyanda  bulunan  kişi, kendisinden beklenen uygun zihinsel çabayı göstermesi halinde yansıtabileceği bilgiyi vermemesi halinde gerçek dışı beyanda bulunmuş ve doğruyu söyleme yükümlülüğünü ihlal etmiştir. Buna göre, beyanın gerçekliği konusunda bağlantı noktasını, doğrudan maddi  vakıa  değil,  kişinin  ulaşılabilir  beyanı  oluşturmaktadır.83  Gerçeği  söyleme yükümlülüğü  ise,  hem  güncel  sübjektif  bilginin  hem  de  bilinçsiz,  hala  ulaşılabilir deneyimlerin aktarılması suretiyle yerine getirilir.84   Alman  Hukuku nda  objektif  teorinin  hâkim  olmasında,  özellikle  sübjektif unsurlara dayalı görüşlerin Kanunun sistematiği ile bağdaştırılmasındaki zorlukların etkisi vardır. Kanunda, gerçeğe aykırı beyanın kast veya taksire dayalı olmasına göre ayrım yapılmış ve taksirli yalan yere yemin etme eylemi 161. maddede yaptırım altına alınmıştır. Ayrıca, yalan yere yemin suçuna teşebbüs de kabul edilmektedir. Buna göre, Alman Ceza Kanunu nda, suçun objektif unsuru - beyanın gerçek dışılığı ile bu unsura ilişkin sübjektif isnat edilebilirlik – yani kast ve taksir arasında bir ayrım yapılmaktadır. Sübjektif teorinin esas alınması halinde ise, taksirli yalan yere yemin suçu neredeyse işlevsiz hale gelecektir, zira beyanın gerçek dışılığı bakımından ekseriyetle failin kasten hareket ettiği kabul edilecektir.        Bugün Türk Ceza Hukuku öğretisinde, (tanık beyanının gerçeğe aykırılığının belirlenmesi açısından) objektif görüşün esas alındığını söylemek mümkündür. Koca / Üzülmez, tanık beyanın değerlendirilmesinde, yorum yoluyla ulaşılacak objektif anlamın                                                            81  RUß, 2010, m. 153 vd. öncesinde kn. 10. 82  Ayrıntılı bilgi için bkz. MÜLLER, 2021, m. 153 kn. 47; RUß, 2010, m. 153 vd. öncesinde kn. 10. 83  OTTO, 2005, s. 530. 84  SCHMIDHÄUSER, Eberhard, Festschrift für das Oberlandesgericht Celle, Verlag Otto Schwartz & Co., Göttingen, 1961, s. 211. 601     esas alınması gerektiğini; Tezcan / Erdem / Önok ile Özbek / Doğan / Bacaksız, vd., tanığın beyanının gerçek olup olmadığının tespitinde ölçüt olarak, somut olayın tanığın gözündeki gerçekliğinin değil, objektif gerçekliğin nazara alınacağını savunmaktadır.    Aslan da, sübjektif teorinin tanığın kendi algısını esas alması nedeniyle objektif teoriye göre daha lehe gözükse de, özellikle suçun tipiklik unsurları olan maddi ve manevi unsurlar arasında net bir ayrımı ortaya koyamadığını, objektif teorinin ise suçun maddi unsurunu  ortaya  koyan  açık  kıstaslar  getirdiğini  ve  tanığın  görevini  icra  ederken karşılaştığı zorlukları suçun manevi kısmında nazara aldığını ifade etmektedir.87 Yaşar / Gökcan / Artuç a göre ise, gerçeğe aykırı tanıklığın kabulü için tanığın beyanının mutlak gerçekliğe değil, objektif gerçeğe aykırı olması gerekir. Somut olayda mutlak gerçeklik farklı olsa dahi, aynı koşullarda olaya tanık olan herhangi bir kişinin de olayı benzer biçimde algılayabileceği hallerde, yalan tanıklık suçunun oluşmadığı söylenebilecektir.88   Aksi görüşte olan Önder ise, olayın objektif olarak gerçek dışı bir şekilde ortaya konulmasının yalan tanıklık suçunun oluşması bakımından yeterli olmadığını, önemli olanın  tanığın  algıladığı  olayı  gerçeğe  uygun  ve  bundan  uzaklaşmadan  açıklaması olduğunu, tanığın beyanında samimi olduğu ve olayı algılayış biçimi içinde açıkladığı takdirde suçun oluşmayacağını kabul etmektedir.89 Benzer şekilde Koçak, gerçeğe aykırı beyanın tespitinde sübjektif teorinin esas alınmasının daha isabetli olacağını, zira tanığın beyanının gerçeği tamamen veya kısmen yansıtmadığının kabulü için öncelikle kendi algısı veya gerçekliği ile beyanlarının çelişmesinin gerektiğini, ayrıca sübjektif görüşün suç inceleme sistematiğindeki tartışmanın fiil unsurunda yoğunlaşmasını sağladığını ve bunun fail lehine bir durum meydana getirdiğini dile getirmektedir.                                                             85  KOCA / ÜZÜLMEZ, 2020b, s. 1075. 86  ÖZBEK / DOĞAN / BACAKSIZ, vd., 2018, s. 1180; TEZCAN, Durmuş / ERDEM, Mustafa Ruhan / ÖNOK, Murat, Teorik ve Pratik Ceza Özel Hukuku, 18. Baskı, Seçkin Yayıncılık, Ankara, 2020, s. 1391; aynı yönde, GÖKTÜRK, 2016a, s. 357. 87  ASLAN, 2015, s. 280. 88  YAŞAR / GÖKCAN / ARTUÇ, 2010, s. 7937, 7938.   89  ÖNDER, 1994, s. 325 - 328, öte yandan yazar, olayın objektif olarak gerçek dışılığının ortaya konulmasının suçun oluşumu bakımından yeterli olmadığını, ayrıca tanığın bilinçli bir şekilde gerçekten ayrılmış olması gerektiğini ve bu bakımdan sübjektif unsurun da önem arz ettiğini vurgulamaktadır. 90  KOÇAK, Mehmet Faruk,  Bir Ceza Yargılamasına Eleştirel Bakış: Yalan Tanıklık Suçu İncelemesi , Hacettepe Hukuk Fakültesi Dergisi, Yıl: 2019, Cilt: 9 Sayı: 1, (s. 196 – 231), s. 209. 602       Yargıtay ın, beyanın gerçeğe aykırılığının tespitinde objektif teoriyi esas aldığı ve failin sübjektif tasavvurunu manevi unsur açısından değerlendirdiği kararları mevcuttur. Yargıtay 5. Ceza Dairesi, 765 sayılı mülga Türk Ceza Kanunu nun yürürlükte olduğu dönemde  vermiş  olduğu  25.03.1985  tarihli  kararında;   Yalan  tanıklık  suçunun varlığının  kabulü  için,  kesin  inandırıcı  kanıtlar  elde  edilmesi  gerekir;  unutkanlık, dalgınlık gibi nedenlerle tanık anlatımında meydana gelecek ayrıntılara ilişkin kısmi aykırılıklar yalan, saklama, gizleme olarak nitelendirilemez. Yalan tanıklık suçunun oluşabilmesi için özel kastın bulunması icap eder.  şeklinde açıklamalarda bulunarak, failin olay tasviri ve sübjektif kanısından kaynaklı objektif gerçeklikten sapmaların suçun manevi unsuru kapsamında değerlendirmesi gerektiğini kabul etmiştir. Yargıtay, 5237 sayılı Türk Ceza Kanunu döneminde de, failin algıladığı şekliyle vakıa tasviri ve sübjektif kanısının objektif olarak gerçek dışı olmasının suçun oluşumu için yeterli olmadığını, suçun manevi unsuruna dayandırmıştır.  Kanaatimizce,  gerçeğe  aykırılığın  tespitinde  objektif  teorinin  esas  alınması isabetli  olmakla  birlikte,  yemin  üzerine  yapılan  beyanların  hiçbir  zaman  mutlak gerçekliği yansıtmayacağı hususu da göz ardı edilmemelidir. Çünkü mutlak gerçeklik, aksinin  kabulü  hiçbir  şekilde  mümkün  olmayan,  her  türlü  farklı  olasılığın  ortadan kaldırıldığı gerçekliktir. Oysa geçmişte yaşanan bir vakıaya ilişkin tasavvuru mümkün her ihtimalin kesin bir şekilde ortadan kaldırılması mümkün değildir. Bu bakımdan, yemin üzerine yapılan taraf beyanı, mutlak değil,  maddi  gerçekliğe uygun olmalıdır.                                                            91  Yargıtay 5. Ceza Dairesi, T. 25.03.1985, 58/1179, aktaran, ÖNDER, 1994, s. 327.  92  Yargıtay Ceza Genel Kurulu 03.12.2020 tarihli bir kararında konuya ilişkin olarak:  Yalan tanıklık suçundan bahsedebilmek için failin hem tanıklık yaptığının hem de tanıklığı sırasında söylediklerinin gerçeğe aykırı olduğunun belirlenmesi gerekmektedir. Tanığın gerçeğe aykırı her beyanı yalan tanıklık suçunu oluşturmayacaktır. Bu nedenle tanığın doğru sandığı açıklamaların objektif olarak gerçek dışı olması  bu  suçun  oluşması  için  yeterli  değildir.  Tanığın  bilinçli  olarak  gerçekten  ayrılması gerekmektedir. Bu itibarla tanık, beyanında samimi olduğu ve algıladığı olayı tamamen algılayış biçimi içinde açıkladıysa yalan beyanda bulunmuş sayılmamalıdır. Zira yalan gerçeğin kasten değiştirilmesi olup yanılma ve ihmal ederek veya bilmeyerek söylenen sözlerde, yalan tanıklık suçunun unsurlarının oluşmadığı kabul edilmelidir. Başka bir anlatımla tanığın beyanları arasında çelişki bulunması tek başına yalan tanıklık suçunun oluştuğunun kabulü için yeterli değildir. Suçun tüm unsurlarının özellikle de gerçeğe aykırı tanıklığın bilinerek ve istenerek yapıldığının şüpheye yer verilmeyecek şekilde ispatlanması gerekmektedir.  açıklamalarına yer vermiştir.; aynı yönde, Yargıtay Ceza Genel Kurulu, T. 03.12.2020, E. 2018/298, K. 2020/499; T. 21.02.2019, E. 2016/1130, K. 2019/162; T. 08.05.2018, E. 2015/187, K. 2018/206, Yargıtay İçtihat Programı. 93  KARAKEHYA, Hakan, Ceza Muhakemesinde Maddi Gerçeğin Tespiti, 1. Baskı, Savaş Yayınevi, Ankara, 2016, s. 72. 603     Taraf, maddi vakıayı, kendi tasavvuruna göre kurgulayarak değil,  algıladığı, tecrübe ettiği kadarıyla ve olduğu şekliyle beyan etmeli, ayrıca bu beyan maddi gerçek ile uyumlu olmalıdır. Bu nedenle, gerekli zihinsel çabayı göstermesine rağmen örneğin, unutkanlık veya dalgınlık gibi nedenlerle failin maddi gerçekten sapmasının suçun maddi unsurunu oluşturduğu kabul edilse de, kastın yokluğu sebebiyle manevi unsur oluşmayacaktır.   Objektif teori esas alındığında, fail, beyanlarının gerçek dışı olduğu kanısıyla yemin etse dahi, şayet bu beyanlar objektif gerçekliğe uygun ise yalan yere yemin suçu oluşmaz, zira HMK m. 233/4 hükmü uyarınca, taraf, gerçeğe uygun cevap vermek üzere yemin etmekte ve her ne kadar tasavvuru farklı yönde olsa da gerçeğe uygun beyanda bulunmaktadır. Dolayısıyla, failin beyanları, yalan yere yemin suçu ile korunan hukuki değerler bakımından bir tehlike oluşturmaya elverişli değildir.   Suçun oluşumu bakımından, yemin üzerine yapılan beyanların tamamının objektif gerçeklikle uyuşmaması aranmaz. Yemin eden tarafın, vakıanın esasına ilişkin olarak kısmen gerçek dışı beyanda bulunması veya kendisine yöneltilen sorulardan bazılarına gerçek dışı cevaplar vermesi halinde suç oluşur.     Bu noktada üzerinde durulması gereken diğer bir husus, failin beyanlarının gerçek dışı olmanın ötesinde mantık kuralları ile hayat tecrübelerine açıkça aykırı olması halinde suçun oluşup oluşmadığıdır. Lenckner / Bosch, herkes tarafından açıkça anlaşılabilir şekilde mantık kuralları ile genel hayat tecrübelerine aykırı olan beyanların, suça vücut vermeyeceğini,  zira  bu  beyanların  gerçeğe  ulaşma  amacını  asla  tehlikeye düşüremeyeceğini savunmaktadır.   HMK m. 233/4 uyarınca, hukuk davasının tarafı, kendisine yöneltilecek sorular hakkında gerçeğe uygun cevap vermenin yanı sıra  hiçbir şeyi saklamama  üzerine de yemin etmektedir. Tarafın yemin üzerine yaptığı beyanlar objektif gerçekliğe uygun olsa da, şayet konuya ilişkin önem arz eden birtakım hususları bilinçli olarak söylemekten imtina ediyor, gizliyorsa, suçun ihmali hareketle işlendiğinden söz edilebilir. Çünkü taraf, yemin konusuna ilişkin bildiklerini saklamamak veya eksik beyan etmemek üzerine                                                            94  HAFIZOĞULLARI / ÖZEN, 2016, s. 170. 95  LENCKNER / BOSCH, 2014, m. 153 vd. öncesinde kn. 2a. 96  Aynı yönde, HAFIZOĞULLARI / ÖZEN, suskun kalmanın yalan yere yemin suçunu oluşturabileceğini kabul etmektedir., 2016, s. 169. 604     yemin etmesine rağmen, bu yeminine riayet etmemiş ve mahkemenin gerçeğe uygun vakıa tespiti yaparak adil ve doğru kararları verebilmesi bakımından elverişli bir tehlikeye neden olmuştur. Fakat yemin üzerine yapılan her eksik beyanın yalan yere yemin suçuna vücut vermeyeceği, örneğin, yeminin konusunu oluşturan maddi vakıa açısından önem arz etmeyen bir hususa ilişkin beyanların eksik kalması halinde suçun oluşmayacağı da ileri sürülebilir.    Yemin  üzerine  beyanda  bulunan  tarafın,  bilinçli  olarak  eksik  bıraktığı açıklamalarının  önemi  hususunda  düştüğü  hata,  TCK  m.  30  kapsamında değerlendirilebilir. Buna karşın, uyuşmazlık konusu olayın üzerinden uzun süre geçmesi nedeniyle  hatırlamama,  kısmen  algılama  veya  görme  gibi  nedenlerden  ötürü  kast bulunmaksızın  maddi  gerçekliğin  eksik  açıklanması  suçun  manevi  unsurunun oluşmaması sonucunu doğurur.   TCK m. 275 lafzında  davalarında  ibaresine yer vermek suretiyle, yalan yere yemin  suçunun  ancak  görülmekte  olan  bir  dava  kapsamında  işlenebileceği  kabul edilmiştir. Nitekim HMK m.  233/1 de taraf  yemininin,  mahkeme huzurunda  eda olunacağı öngörülmüştür. Bununla birlikte, suç yalnızca duruşma salonu ile sınırlı olarak değil, taraf yemini verilmesinin hukuken mümkün olduğu her zaman ve yerde, dava ile ilgili yerine getirilen bir hukuki işlem çerçevesinde işlenebilir. Nitekim HMK m. 235 ve 236 da, hasta ve yaşlı kişiler ile yemin edecek kimsenin mahkemenin yargı çevresi dışında olması hali bakımından özel düzenlemelere yer verilmiştir.   Suçun oluşumu için bir  hukuk  davasının varlığı arandığından,  ceza  davaları TCK m. 275 hükmünün kapsamı dışındadır. İş mahkemeleri, asliye ticaret mahkemeleri, kadastro mahkemeleri, sulh ve asliye hukuk mahkemeleri, tüketici mahkemeleri, aile mahkemeleri, fikri sınai haklar hukuk mahkemeleri veya icra mahkemelerinde görülen davalar hukuk davası niteliğinde olduklarından bu mahkemeler önünde davacı veya davalı sıfatıyla yalan yere yemin edilmesi mümkündür.    İdare  mahkemeleri  huzurunda  yürütülen  yargılamalarda  yalan  yere  yemin suçunun işlenip işlenemeyeceği hususu ise tartışmalıdır. Hafızoğulları, Ünver ve Aytekin İnceoğlu, madde lafzında geçen  hukuk davaları  ifadesinin yalnızca özel hukuk dalına                                                            97  Yalan tanıklık suçu bakımından bkz. ÖNDER, 1994, s. 330; ÜNVER, 2016, s. 194. 605     ilişkin davaları kapsadığı, dolayısıyla idare hukuku alanında yalan yere yemin eyleminin bu suçu oluşturmayacağı görüşünde iken; Özbek / Doğan / Bacaksız, vd., ve Soyaslan, idari yargılamada yemin deliline başvurulması halinde yalan yere yemin suçunun hukuki konusunun  oluşabileceğini  kabul  etmektedir.99  Kanaatimizce,  TCK  m.  275 de düzenlenen suçun tatbik alanı, madde lafzında açıkça belirtildiği üzere, özel hukuk alanında ve hukuk mahkemeleri huzurunda görülen davalarla sınırlıdır. İdare hukuku alanında bu suçun işlenebilmesi mümkün değildir, zira idari yargılama usulünde delil elde etmek amacıyla başvurulabilecek bir yemin müessesesi mevcut olmadığı gibi, HMK kapsamında  yemin  usulüne  başvurulmasına  olanak  sağlayan  herhangi  bir  kanuni düzenleme de bulunmamaktadır.   Yemin usulüne istinaf aşamasında başvurulması da mümkündür. Bu bağlamda örneğin, ilk derece mahkemesinde kanuni koşulları oluşmasına rağmen yemin deliline başvurulmaması veya yeminin usule aykırı eda edilmesi hallerinde, istinaf mahkemesi huzurunda yemin edilmesine engel bir durum bulunmamaktadır. Uygulamada, yemin teklif etme hakkı bulunan tarafa, bu hakkının hatırlatılmaması istinaf aşamasında hükmün kaldırılarak dosyanın ilk derece mahkemesine gönderilmesi sonucunu doğurmaktadır. Temyiz incelemesi hukuka uygunluk denetimi ile sınırlı olduğundan kural olarak temyiz aşamasında yemin usulüne başvurulması mümkün değildir.   Yabancı makamlar önünde yemin üzerine gerçek dışı beyanda bulunma halinde yalan yere yemin suçunun oluşup olmayacağı meselesi üzerinde durulması gereken diğer bir konudur. Öğretide  Yalan tanıklık  suçu kapsamında konuya ilişkin farklı görüşler ileri sürülmüştür. Ünver, suça ilişkin kanuni tipte, önünde yemin verdirilen merciin                                                            98  AYTEKİN İNCEOĞLU, 2021, s. 167 dn. 15; HAFIZOĞULLARI / ÖZEN, 2016, s. 169; ÜNVER, 2016, s. 241. 99  ÖZBEK / DOĞAN / BACAKSIZ, vd., 2018, s. 1189; SOYASLAN, 2020, s. 773; aynı yönde, MALKOÇ, İsmail, Açıklamalı Türk Ceza Kanunu, Madde 242 - 345, 4. Cilt, 1. Baskı, Sözkesen Matbaacılık, Ankara, 2013, s. 4673. 100  Ankara Bölge Adliye Mahkemesi 22. Hukuk Dairesi, T. 17.06.2021, E. 2018/2448, K. 2021/1014:  Mahkemece; davacının yemin deliline de dayandığı dikkate alınarak, davacıya karşı tarafa yönelik olarak yemin teklif etme hakkı da hatırlatılmadan, yazılı gerekçe ile davanın reddine karar verilmesi doğru  görülmemiştir.  …  Mahkemenin  hüküm  kurmasını  sağlayacak  olan  tüm  esaslı  delillerin toplanmamış, mahkemece değerlendirilmemiş olması nedeniyle, davacı yanın istinaf başvurusunun açıklanan nedenlerden ötürü kabulüne, yerel mahkeme kararının 6100 Sayılı HMK nun 353/1-a6.maddesi uyarınca kaldırılmasına ve dosyanın ilk derece mahkemesine gönderilmesine karar vermek gerekmiştir. , Sinerji İçtihat Programı. 606     yabancılık unsurunu taşıyıp taşımaması biçiminde bir ayrımın yapılmadığını, dolayısıyla yabancı  merciin  kanuni  tipte  belirtilen  vasıfta  bir  makam  olması  halinde  suçun oluşacağının  kabul  edilmesi  gerektiğini  dile  getirmektedir.  Aynı  yönde  Göktürk, uluslararası  adli  yardımlaşma  çerçevesinde,  Türkiye de  yürütülen  bir  muhakeme dolayısıyla tanığın ülke dışında bulunması nedeniyle bu ülkede dinlenmesi ve gerçeğe aykırı beyanda bulunması halinde suçun oluşabileceğini kabul etmektedir.102    Aksi görüşte olan Erem ve Önder, 765 sayılı mülga TCK m. 286 lafzında geçen  yemin  ettirerek  şahit  ve  bilirkişi  istimaına  selahiyettar  olan  memur  veya  heyet huzurunda  ibaresinde geçen memur veya heyetin Türk makamları olması gerektiğini, yabancı  ülkede  bulunan  şahitlerin  yabancı  makamlarca  dinlenmesi  için  Türk Mahkemelerince  yazılan  talimatın  duruşmada  okunmasının,  huzuren  veya  istinabe suretiyle dinleme yerine geçmeyeceğini belirtmektedir.    Kanaatimizce, Türkiye de yürütülen bir hukuk muhakemesinde davanın tarafı olan Türk vatandaşı veya yabancının uluslararası adli yardımlaşma çerçevesinde örneğin, istinabe suretiyle yabancı bir ülke mercii önünde yalan yere yemin etmesi halinde, söz konusu yemin Türkiye de yürütülen muhakemede maddi vakıanın doğru tespiti ve adil bir karar verilmesini tehlikeye düşürebileceğinden suç oluşacaktır. Ancak, bunun için yabancı mercii önünde edilen yeminin Türk Kanunları bakımından geçerlilik koşullarını taşıması ve suçun tipiklik unsurlarını sağlaması gerekmektedir.     Kanun koyucu TCK m. 275 gerekçesinde,  Suçun oluşması, teklifin kanuni şekil ve koşullara uygun olmasına ve yemin önerilmesinin kanunen olanaksız bir konuya ilişkin bulunmamasına  bağlıdır.   açıklamasına  yer  vermiştir.  Buna  göre,  hukuk  davasının tarafına yöneltilen yemin teklifinin kanuni şekil ve koşullara uygun olmaması veya yemin önerilmesinin kanunen olanaksız bir konuya ilişkin olması hallerinde, yemin üzerine yapılan gerçek dışı beyanlar suça vücut vermez. O halde, her somut olayda yemin                                                            101  ÜNVER, 2016, s. 201. 102  GÖKTÜRK, 2016a, s. 368. 103  EREM, Faruk,  Yalan Şahadet, Hakikate Aykırı Bilirkişilik ve Tercümanlık , Ankara Üniversitesi Hukuk Fakültesi Dergisi, Yıl: 1954, Cilt: 11, Sayı: 3, (s. 42 – 59), s. 43;  ÖNDER, 1994, s. 331. 104  ÜNVER, bahsi geçen koşulların yanı sıra, kanunen yemin teklif edilemeyecek bir kimsenin, yeminli olarak dinlenmesi ve yalan beyanda bulunması halinde de suçun tipiklik unsurunun oluşmayacağını belirtmektedir, 2016, s. 242. 607     teklifinin, kanuni koşullara ve kanunda yemin teklif edilmesi mümkün kabul edilen konulara uygun olup olmadığının değerlendirilmesi gerekmektedir.   Yemin,  davadaki  bir  olayın  ispatı  için  tarafın  teklif  ettiği  bir  doğrulatma beyanıdır. Hukuk davalarında yemin teklifi, taraflarca yapılabilir. HMK da hâkimin kendiliğinden yemin teklifinde bulunmasına cevaz verilmemiştir. Usulüne uygun bir yemin teklifi ve iadesinin varlığı için, bu teklifin HMK m. 227 ve 230 hükümlerine uygun şekilde  yapılması  gerekir.  Aksi  durumda,  usulüne  uygun  bir  yemin  teklifi  veya iadesinden bahsedilemez ve yalan yere yemin suçu oluşmaz.   Yemini hukuk davasında kendisine ispat yükü düşen taraf teklif eder. Kendisine ispat yükü düşmeyen tarafın yemin teklif etmesi hukuki bir sonuç doğurmaz. Hukuken                                                            105  Yargıtay 22. Hukuk Dairesi, T. 21.11.2018, E. 2017/17309, K. 2018/24971, Yargıtay İçtihat Programı. 106  PEKCANITEZ / ATALAY / ÖZEKES, kanun koyucunun bu tercihine dayanak olarak, yeminin karşı tarafın vicdanına bırakılan bir durum olmasını ve bu riski sadece karşı tarafın isterse almasının düşünülmesini göstermektedir., 2018, s. 386. 107  HMK m. 227:  (1) Uyuşmazlık konusu vakıanın ispatı için yeminden başka delili olduğunu beyan etmiş olan taraf dahi yemin teklif edebilir. (2) Yemin teklif olunan kimse, yemini edaya hazır olduğunu bildirdikten sonra, diğer taraf teklifinden vazgeçerek başka bir delile dayanamaz ve yeni bir delil de gösteremez .   HMK m. 228:  (1) Yemin teklif edilen kimse, duruşmada bizzat hazır bulunmadığı takdirde, kendisine yemin için bir davetiye çıkarılır. (2) Yemin davetiyesine, yemine konu hususlar hakkında sorulacak sorular ile geçerli bir özrü olmaksızın yemin için tayin olunan gün ve saatte mahkemeye bizzat gelmediği veya gelip de yemini iade etmediği yahut yemini eda etmekten kaçındığı takdirde, yemin konusu vakıaları ikrar etmiş sayılacağı yazılır .   HMK m. 230:  (1)Yeminin konusunu oluşturan vakıa, her iki tarafın değil, yalnızca kendisine yemin teklif edilen tarafın şahsından kaynaklanıyorsa yemin iade edilemez . 108  Yargıtay  4.  Ceza  Dairesi,  T.  08.10.1948, 13537/14123:   Yemin  teklif  edilmeden  yapılan  yemin usulsüzdür. , aktaran, ÖZBEK / DOĞAN / BACAKSIZ, vd., 2018, s. 1191 dn. 173. 109  PEKCANITEZ / ATALAY / ÖZEKES, 2018,  s. 387. 110  Yargıtay 19. Hukuk Dairesi, T. 07.07.2020, E. 2018/1653, K. 2020/1339:  Bölge adliye mahkemesince, ispat külfetinin davacıda olduğu, malın teslim edilmediğini yazılı delil ile ispatlaması gerektiği, davacının sunduğu delillerle bu iddiasını ispatlayamadığı, yemin teklifinin ispat yükü kendisine düşen davacıya ait olduğu, ispat külfeti kendisinde olmayan davalı tarafın teklif ettiği yeminin gereksiz yere teklif edilen yemin olup davalı tarafı bağlamayacağı, bu durumda mahkemece ispat külfeti kendisine düşen davacı tarafça ispatlanamayan davanın reddine karar verilmesi gerekirken ispat külfeti kendisine düşmeyen davalının teklif ettiği yemin sonucuna göre davanın kabulüne karar vermesinin doğru olmadığı gerekçesiyle davacının istinaf başvurusunun reddine, davalının istinaf başvurusunun kabulü ile yeniden hüküm kurularak davanın reddine, davalının tazminat isteminin reddine karar verilmiş, hüküm davacı vekili tarafından temyiz edilmiştir. Dosyadaki yazılara kararın dayandığı delillerle gerektirici sebeplere, delillerin takdirinde bir isabetsizlik bulunmamasına göre, davacı vekilinin yerinde görülmeyen bütün temyiz itirazlarının reddiyle muhakeme hukukuna ve maddi hukuka uygun bulunan hükmün onanmasına … , Yargıtay İçtihat Programı. 608     sonuç doğurmadığı kabul edilen bir yemin teklifi üzerine yapılan yalan yere yemin de suçla  korunan  hukuki  menfaati  tehlikeye  sokmaya  elverişli  bir  icra  hareketi  olarak nitelendirilemez.  Yemin, iddianın başka delillerle ispat edilememesi halinde en son başvurulacak delildir. İspat yükü kendisine düşen taraf, diğer delillerle iddiasını veya savunmasını ispatlayamadığı takdirde son çare olarak yemin deliline başvurur. HMK m. 227/1 e göre, uyuşmazlık konusu vakıanın ispatı için yeminden başka delili olduğunu beyan etmiş olan taraf dahi yemin teklif edebilir.    İhtiyarı dava arkadaşlığında HMK m. 58 uyarınca davalar birbirinden bağımsız olduğundan  ve  dava  arkadaşlarından  her  biri  diğerinden  bağımsız  olarak  hareket edebildiğinden, her bir dava arkadaşı tek başına karşı tarafa yemin teklif edebilir. Buna karşın mecburi dava arkadaşlığında, tüm dava arkadaşları HMK m. 59 ve m. 60 uyarınca birlikte hareket etmek zorunda olduklarından, birlikte yemin teklif etmeleri gerekir.114   HMK m. 66 ya göre, üçüncü kişi, davayı kazanmasında hukuki yararı bulunan taraf yanında ve ona yardımcı olmak amacıyla, tahkikat sona erinceye kadar fer i müdahil olarak davada yer alabilir, ancak karşı tarafa yemin teklif edemez.    Vekil, HMK m. 74 doğrultusunda açıkça yetkilendirildiği takdirde yemin teklif veya kabul edebilir, iade veya reddedebilir.    Hukuk davasının tarafları, dayandıkları delili açıkça göstermek zorundadır. Bu kapsamda, 03.03.2017 tarihli ve E. 2015/2, K. 2017/1 sayılı Yargıtay İçtihadı Birleştirme Genel Kurulu kararında, tarafların dava ve cevap dilekçeleri ile delil listelerinde açıkça yemin deliline dayanmaları gerektiği,  sair deliller veya her türlü delil  gibi ifadelerin yemin deliline başvurmak için  yeterli olmadığı kabul  edilmiştir. O halde, hukuk davasının tarafları, dava veya cevap dilekçesinde açıkça yemin deliline dayanmadığı                                                            111  Aynı yönde, AYTEKİN İNCEOĞLU, 2021, s. 170. 112  PEKCANITEZ / ATALAY / ÖZEKES, 2018, s. 387. 113  KURU, Baki, Medeni Usul Hukuku El Kitabı, Cilt I, 1. Baskı, Yetkin Yayınları, Ankara, 2020, s. 739, 740. 114  KURU, 2020, s. 739. 115  KURU, 2020, s. 739. 116  PEKCANITEZ / ATALAY / ÖZEKES, 2018, s. 387. 609     halde, karşı tarafa yemin yöneltmiş ve bu teklif üzerine yalan yere yemin edilmişse, usulüne uygun bir yemin teklifi söz konusu olmadığı için suç oluşmayacaktır. Çünkü taraf, dilekçesinde açıkça yemin deliline dayanmadığından, yemin yöneltme hakkı da bulunmamaktadır.   Yalan yere yemin suçunun oluşumu bakımından dikkate alınması gereken diğer bir husus HMK m. 228 de düzenlenen yemine davet usulüdür. Somut olayda, maddede öngörülen usule uygun bir davet yapılmamasına rağmen, taraf yemin ederek gerçek dışı beyanda  bulunduğu  takdirde  suçun  oluşup  oluşmadığı  sorusu  gündeme  gelebilir. Kanaatimizce,  salt  yemine  davet  usulü  bakımından  aranan  kanuni  koşulların gerçekleşmemesi, yemini geçersiz kılmaz. Çünkü HMK m. 228 ve 229 da yeminin geçerlilik koşulları değil, usulüne uygun bir yemin teklifi ve bunun gereklerinin yerine getirilmesi veya getirilmemesine ilişkin hukuki sonuçlar düzenlemektedir. Bu bakımdan örneğin, usulüne uygun bir yemin daveti bulunmasa da taraf yemin için tayin olunan gün ve saatte duruşmaya gelir ve Kanunda öngörülen koşullara uygun bir şekilde yemin ederek yalan beyanda bulunursa, suç oluşur.    Yemin teklifinin yanı sıra, yeminin de kanunda öngörülen şekilde eda edilmesi gerekir. Aksi halde suç oluşmaz.  Yeminin şekli  başlıklı HMK m. 233 de usulüne                                                            117  Yargıtay 22. Hukuk Dairesi, T. 10.06.2020, E. 2017/29576,  K. 2020/6274:  Davalı taraf cevap dilekçesinde açıkça ‘yemin  deliline dayanmadığından davanın açıldığı tarih olan 18.06.2013 tarihinde yürürlükte olan 6100 sayılı Hukuk Muhakemeleri Kanunu m. 225 vd. hükümleri gereğince karşı tarafa yemin yöneltmeye hakkı bulunmamaktadır. Mahkemece bu husus gözetilmeden davanın reddine karar verilmesi hatalıdır. , Yargıtay İçtihat Programı. 118  HMK m. 228:  (1) Yemin teklif edilen kimse, duruşmada bizzat hazır bulunmadığı takdirde, kendisine yemin için bir davetiye çıkarılır. (2) Yemin davetiyesine, yemine konu hususlar hakkında sorulacak sorular ile geçerli bir özrü olmaksızın yemin için tayin olunan gün ve saatte mahkemeye bizzat gelmediği veya gelip de yemini iade etmediği yahut yemini eda etmekten kaçındığı takdirde, yemin konusu vakıaları ikrar etmiş sayılacağı yazılır . 119  HMK m. 229/1 e göre, yemin için davet edilen kimse, tayin edilen gün ve saatte mahkemede geçerli bir özrü olmaksızın bizzat hazır bulunmaz yahut hazır bulunup da yemini iade etmez ya da yemini eda etmekten kaçınırsa yemin konusu vakıaları ikrar etmiş sayılır. 120  Yargıtay 9. Ceza Dairesi, T. 26.03.2014, E. 2014/143, K. 2014/3525:  Sanığın Bolu 2. Asliye Hukuk Mahkemesi nin … esas sayılı dosyasının … tarihli duruşmasında yapmış olduğu yeminin kanuni şekil ve koşullara uygun olmadığı, dolayısıyla yüklenen suçun yasal unsurlarının oluşmadığı gözetilmeden beraatı yerine mahkûmiyetine karar verilmesi … , Yargıtay İçtihat Programı; aynı yönde, 765 sayılı mülga TCK döneminde, Yargıtay 4. Ceza Dairesi, T. 27.10.1955, 10807/17048:  Usulüne uygun olarak yapılmamış olan yemin 287. maddedeki suçu oluşturmaz. , aktaran, ÖNDER, 1994, s. 353. 610     uygun bir yeminin varlığı için aranan koşullara yer verilmiştir. Yemin, kural olarak mahkeme huzurunda yerine getirilir. Ancak, mahkemenin kanuni koşullara uygun şekilde teşekkül  etmemesi  veya  yemin  verdirmeye  açıkça  yetkisiz  olduğu  hallerde  suç oluşmaz.   HMK m. 233 e göre huzurda, m. 234 e göre bilirkişi aracılığıyla, m. 235 e göre mahkeme dışında veya m. 236 ya göre istinabe suretiyle yemin, mutlaka hâkim tarafından eda ettirilir. Zabıt kâtibi veya bir kalem görevlisi tarafından verdirilen yemin kanuni koşulları sağlamayacağından, suç da oluşmaz.   Yemin eda edilmeden önce, hâkimin, yemin edecek kimseye, hangi konuda yemin edeceğini açıklaması, yeminin anlam ve önemini anlatması ve yalan yere yemin etmesi hâlinde cezalandırılacağı hususunda dikkatini çekmesi kanuni bir zorunluluktur. Yemin müessesesi bakımından öngörülen bu yükümlülüğünün yerine getirilmemesi, yeminin şekli  koşullarına  aykırılık  oluşturduğundan,  kanaatimizce  suçun  oluşumunu  da engelleyecektir.    Yeminin konusu  başlıklı HMK m. 225 uyarınca;  Yeminin konusu, davanın çözümü bakımından önem taşıyan, çekişmeli olan ve kişinin kendisinden kaynaklanan vakıalardır.  Bir  kimsenin  bir  hususu  bilmesi  onun  kendisinden  kaynaklanan  vakıa sayılır . Düzenlemenin mefhum-u muhalifinden; davanın çözümü bakımından önem taşımayan  veya  çekişmeli  olmayan  veya  taraf  kişinin  kendisinden  kaynaklanmayan vakıalar bakımından yemin teklif edilemeyeceği anlaşılmaktadır. Bunun yanı sıra, HMK m. 226 da yemine konu olamayacak vakıalara da yer verilmiştir.                                                            121  HMK m. 233:  (1) Yemin, mahkeme huzurunda eda olunur. (2) Hâkim, yeminin icrasından önce yemin edecek kimseye, hangi konuda yemin edeceğini açıklar, yeminin anlam ve önemini anlatır ve yalan yere yemin etmesi hâlinde cezalandırılacağı hususunda dikkatini çeker. (3) Yemin edecek kimse, yemin konusunun yeterli açıklıkta olmadığını ileri sürerse; hâkim, karşı tarafın görüşünü aldıktan sonra derhâl bu konuda kararını verir. (4) Sonra  Size sorulan sorular hakkında, gerçeğe uygun cevap vereceğinize ve hiçbir şey saklamayacağınıza namusunuz, şerefiniz ve kutsal saydığınız bütün inanç ve değerler üzerine yemin eder misiniz?  diye sorar. O kimse de  Bana sorulan sorular hakkında gerçeğe uygun cevap vereceğime ve hiçbir şey saklamayacağıma namusum, şerefim ve kutsal saydığım bütün inanç ve değerlerim üzerine yemin ediyorum.  demekle yemin eda edilmiş sayılır. (5) Yemin eda edilirken, hâkim de dâhil olmak üzere hazır bulunan herkes ayağa kalkar . 122  SOYASLAN, 2020, s. 774; aynı yönde, HAFIZOĞULLARI / ÖZEN, 2016, s. 169; ÖZBEK / DOĞAN / BACAKSIZ, vd., 2018, s. 1191; ÜNVER, 2016, s. 242. 123  HMK m. 226:  (1) Aşağıdaki hususlar yemine konu olamaz: a) Tarafların üzerinde serbestçe tasarruf edemeyeceği vakıalar. b) Bir işlemin geçerliliği için, kanunen iki tarafın irade açıklamalarının yeterli 611     HMK m. 225 ve 226 doğrultusunda, yeminin konusunu oluşturması mümkün olmayan vakıalara ilişkin olarak yemin teklif edilmesi karşısında, yemin üzerine gerçek dışı beyanda bulunulması halinde suç oluşmaz. Yazılı belge ile ispatlanması gereken işlerde de yemin teklif edilemez. Kanun koyucu HMK m. 220 de davanın taraflarının eda edebileceği özel bir yemin düzenlemesine yer vermiştir. Maddeye göre; mahkemece, ibrazı istenen belgenin elinde bulunduğunu inkâr eden tarafa, böyle bir belgenin elinde bulunmadığına, özenle aradığı hâlde bulamadığına ve nerede olduğunu da bilmediğine ilişkin yemin teklif edilecektir.  Söz  konusu  durumda,  yemin  üzerine  konuya  ilişkin  olarak  gerçek  dışı beyanda bulunan taraf bakımından suçun oluşması mümkündür.   Öğretide, yemin eden tarafa sorulan soruların eksikliği veya yargılamanın usule aykırı yapılması gibi nedenlerin suçun oluşumunu etkilemeyeceği kabul edilmektedir. Kanaatimizce, kanuni koşullara uygun olarak yerine getirilen yeminin, hüküm ve sonuç doğurmasına etkisi bulunmayan usule aykırılıklar suçun oluşumu bakımından nazara alınmamalıdır. Ancak, yargılamadaki usule aykırılık doğrudan yeminden kaynaklanıp, hüküm ve sonuç doğurmasına etki ediyor ise, artık kanuni koşullara uygun bir yemin söz konusu olamayacağı için, suç da oluşmayacaktır. Örneğin; yemin teklif edilen ve bunun üzerine  yalan  yere  yemin  eden  kişi  HMK  m.  232/1 e  göre  yemini  eda  edebilecek kimselerden değilse, bahsi geçen usule aykırılık doğrudan yeminin hüküm ve sonuç doğurmasına etkili olduğundan suç oluşmaz. Buna karşın, görevsiz mahkemede kanuni                                                            görülmediği  hâller.  c)  Yemin  edecek  kimsenin  namus  ve  onurunu  etkileyecek  veya  onu  ceza soruşturması ya da kovuşturması ile karşı karşıya bırakacak vakıalar . 124  Yargıtay 4. Ceza Dairesi, T. 11.04.1964, 1035/1486:  Hukuk davasının esasına ve fiilin ispatına taalluk etmeyen ve bu nedenle verilmesi caiz olmayan yeminin eda edilmiş olması, sanığın TCK nun 287. maddesi ile cezalandırılmasını gerektirmez. , aktaran, ÖNDER, 1994, s. 353. 125  Yargıtay 8. Ceza Dairesi, T. 01.10.2020, E. 2020/2541, K. 2020/16420:  Yargıtay İçtihadı Birleştirme Büyük Genel Kurulu nun 02.04.1941 tarih 1940/19 Esas -1941/12 sayılı Kararı gereğince yazılı belge ile  ispatlanması  gereken  işlerde  hukuk  mahkemelerinde  yalan  yere  yemin  etmekten  sanık  olan kimselerin ceza mahkemelerindeki duruşmalarında ceza hâkimlerinin yazılı delile göre hüküm vermesi gerektiği yönündeki görüşü de gözetilerek; yazılı belge ile ispatlanması gereken işlerde yemin teklif edilemeyeceği ve Ankara 4. Asliye Ticaret Mahkemesinde açılan menfi tespit davasında şirket belgeleri üzerinde yapılan incelemeler sonucunda karar verildiği, verilen kararın Yargıtay 19. Hukuk Dairesi tarafından onandığı anlaşılmakla, unsurları oluşmayan suçtan sanığın beraatı yerine mahkûmiyetine karar verilmesi… , Yargıtay İçtihat Programı. 126  HAFIZOĞULLARI / ÖZEN, 2016, s. 169; SOYASLAN, 2020, s. 774; ÜNVER, 2016, s. 242. 612     koşullara  uygun  bir  şekilde  yerine  getirilen  yemin,  taraf  usuli  işlemi  niteliğinde olduğundan, görevli mahkemede geçerliliğini korur ve suça vücut verebilir.   HMK m. 232/1 de, yemin teklif edilen tarafa, yemini iade etme hakkı tanınmıştır. Buna göre; yemin teklif edilen kimse, yeminden imtina ederek teklif eden tarafın yemin etmesini  isteyebilir.  Yeminin  iadesi  üzerine,  iade  olunan  taraf  yemin  edebilir  veya yeminden kaçınabilir. Suçun varlığı bakımından, yeminin iadesi ve iade üzerine edilen yemin  kanuni  koşullara  uygun  olmalıdır.  Örneğin,  yeminin  iadesi  üzerine,  yemin konusunu oluşturan vakıa şahsından kaynaklanmayan tarafça, HMK m. 230/1 hükmüne rağmen yemin edilmişse, suç oluşmaz.   Yalan yere yemin suçunun mahkeme huzurunda yalan yere yemin edilmesiyle birlikte tamamlanacağı kabul edilmektedir. Bu noktada suçun, yemin üzerine yapılan beyanın sona ermesi anında mı yoksa HMK m. 238 de öngörülen yemin tutanağının düzenlenmesi anında mı gerçekleştiği sorusu gündeme gelmektedir.  Yargıtay, HMK m. 238 de öngörülen usul gerçekleştirilip, tutanak yemin eden tarafından imzalanmadığı sürece suçun oluşmayacağı yönünde görüş açıklamıştır.  Öğretide Pekcanıtez / Atalay / Özekes, HMK m. 238 kapsamında yemin edenin sebat ettiğini bildirmesi halinde yemin metninin kendisine imzalatılacağını ve böylelikle yemin işleminin tamamlanacağını, buna karşın yemin edenin sebat etmediğini bildirmesi halinde, yalan yere açıklama yapmış olsa da, suçun oluşmayacağını belirtmektedir. Aytekin İnceoğlu da, yeminin kül halinde değerlendirilmesi gerektiğini, yemin üzerine gerçek dışı beyanlarda bulunulmasıyla birlikte suçun icra hareketlerine başlandığını, beyan tutanağa geçirildikten ve hâkim yazılanları yüksek sesle okuyup, yemin eden tarafa                                                            127  PEKCANITEZ / ATALAY / ÖZEKES, 2018, s. 386; aksi yönde, HAFIZOĞULLARI / ÖZEN, 2016, s. 169. 128  PEKCANITEZ / ATALAY / ÖZEKES, 2018, s. 389. 129  HAFIZOĞULLARI / ÖZEN, 2016, s. 170; SOYASLAN, 2020, s. 774. 130  HMK m. 238:  (1) Hâkim, yemin eden kimsenin beyanını dinleyip tutanağa geçirir ve yazılanları yüksek sesle huzurunda okur; beyanında ısrar edip etmediğini sorar ve verilen cevabı tutanağa kaydeder . 131  Yargıtay 22. Hukuk Dairesi, T. 21.11.2018,  E. 2017/17309, K. 2018/24971:  Hâkimin, yemin eden kimsenin beyanını dinleyip tutanağa geçirir ve yazılanları yüksek sesle huzurunda okur; beyanında ısrar edip etmediğini sorar ve verilen cevabı tutanağa kaydeder. Yemin eden sebat ettiğini bildirirse yemin metni kendisine imzalattırılır ve yemin işlemi tamamlanmış olur. Sebat etmediğini bildirirse yalan yere yemin etme suçu oluşmaz , Yargıtay İçtihat Programı. 132  PEKCANITEZ / ATALAY / ÖZEKES, 2018, s. 389. 613     beyanında ısrar edip etmediğini sorduktan sonra, yemin eden tarafın beyanında ısrarlı olduğunu bildirmesiyle birlikte yeminin tamamlandığını ve geçerli hale geldiğini dile getirmektedir.   Öğreti  ve  uygulama  görüşleri  dikkate  alındığında,  HMK  m.  238  hükmünde öngörülen yemin tutanağının düzenlenmesine ilişkin prosedürün yeminin  kurucu  bir unsurunu  teşkil  ettiği,  böylelikle  yemin  eden  beyanlarından  sebat  ederek,  tutanağı imzalamadığı müddetçe, kanuni koşullara uygun bir yeminin oluşmadığı ve dolayısıyla yemine ilişkin tutanak tanzim edilmeksizin tamamlanmış bir yalan yere yemin suçundan da bahsedilemeyeceği söylenebilir.    Aksi  bir  görüş  olarak,  Kanun  koyucunun  TCK  m.  275  gerekçesinde  suçun oluşmasını,  teklifin  kanuni şekil ve koşullara uygun olmasına ve yemin önerilmesinin kanunen  olanaksız  bir  konuya  ilişkin  bulunmamasına  bağladığı,  dolayısıyla  kanuni koşulları haiz bir yemin teklifi üzerine, yemin edilip gerçek dışı beyanlarda bulunulduğu takdirde, bu beyanlar HMK m. 238 de öngörülen usule uygun bir şekilde tutanağa bağlanmasa dahi suçun oluşacağı ileri sürülebilir.  VII. MANEVİ UNSUR   Yalan yere yemin suçu, kasten işlenebilen bir suçtur. Suçun oluşumu için genel kast  yeterlidir.  Öğretide  ağırlıklı  görüş,  suçun  doğrudan  veya  olası  kastla işlenebileceğini kabul etmektedir. Aksi yöndeki görüş ise, HMK m. 233/3 uyarınca yeminin icrasından önce hâkim tarafından aydınlatılan ve HMK m. 238 uyarınca da yeminden sonra beyanında ısrar edip etmediği sorulan failin olası kastla hareket etmesinin oldukça  güç  olduğunu  ve  suçun  ancak  doğrudan  kastla  işlenebileceğini  ileri sürmektedir. Kanaatimizce, suçun oluşumu için eylemin olası kastla gerçekleştirilmesi                                                            133  AYTEKİN İNCEOĞLU, 2021, s. 172. 134  HAFIZOĞULLARI / ÖZEN, 2016, s. 170; KESİM, 1992, s. 51; ÖZBEK / DOĞAN / BACAKSIZ, vd., 2018, s. 1193; YAŞAR / GÖKCAN / ARTUÇ, 2010, s. 7968.   135  GÖKTÜRK, 2016b, s. 92; ÖZBEK / DOĞAN / BACAKSIZ, vd., 2018, s. 1193; ŞAHBAZ, İbrahim, Açıklamalı ve İçtihatlı Türk Ceza Kanunu, 2. Cilt, Madde 150 - 345, 1. Baskı, Yetkin Yayınları, Ankara, 2016, s. 3152; ÜNVER, 2016, s. 244. 136  AYTEKİN İNCEOĞLU, 2021, s. 173. 137  MERAN, 2006, s. 295; PARLAR / HATİPOĞLU, 2010, s. 4288. 614     yeterlidir. Failin, bir hukuk davasının tarafı sıfatıyla hâkim huzurunda kanuni koşulları haiz bir yemin ettiğini ve kesin delil niteliğindeki bu yemin üzerine yapmış olduğu beyanların  muhtemelen  gerçek  dışı  olabileceğini  öngörmesine  rağmen,  eylemini gerçekleştirmesi/kabullenmesi suçun oluşumu için yeterlidir. Bu bakımdan, failin yemin öncesi doğruyu söylemesi ve yalan yere yeminin hukuki sonuçları konusunda uyarılması ile beyanları sonrasında bu beyanlarında ısrar edip etmediğinin sorulması olası kastın oluşumuna engel teşkil etmez.   Ayrıca suç, ihmali hareketle de işlenebileceğinden, failin yemin konusuna ilişkin olarak  muhtemelen  önem  arz  edebileceğini  öngördüğü  bazı  hususları  söylemekten kaçınması,  imtina  etmesi  halinde  de  suçun  manevi  unsurunun  gerçekleştiği  kabul edilmelidir. Ancak, failin sessiz kaldığı vakıanın maddi gerçeğe ulaşılması bakımından öneminin bilincinde olması gerekir.138     Yalan  yere  yemin  suçunda  belirli  bir  amaç  veya  saikle  hareket  edilmesi aranmadığından, failin hangi nedenle yalan yere yemin ettiğinin önemi yoktur.   Alman Hukuku nda  yalan yere  yemin suçunun varlığı bakımından, failin en azından olası kast ile hareket etmesi gerektiği kabul edilmektedir. Failin kastının, yetkili bir mercii huzurunda verdiği beyanların gerçek dışı olduğunu ve bu beyanlar üzerine yalan yere yemin ettiğini kapsaması aranmaktadır.139    Suçun maddi unsuruna ilişkin yapılan açıklamalarda belirtildiği üzere, yemin üzerine yapılan beyanların objektif gerçekliğe aykırı olması doğrudan suça vücut vermez. Taraf, yemin konusuna ilişkin olarak, algıladığı veya hatırladığı şekliyle vakıayı tamamen veya kısmen aktarabiliyorsa, diğer bir ifadeyle bilinçli olarak gerçekten ayrılmıyorsa, doğruyu söylediğini düşünerek hareket ediyorsa, kasten gerçek dışı beyanda bulunduğu söylenemez.   Fail, beyanlarının gerçek dışı olduğu tasavvuruyla yemin etmiş olsa dahi, bu beyanların  objektif  gerçekliğe  uygun  olması  halinde  suç  oluşmaz.  Bu  durumda,  elverişsiz teşebbüs  söz konusu olur.                                                             138  MAURACH / SCHROEDER / MAIWALD, 2012, s. 301. 139  FISCHER, 2008, m. 154 kn. 11; GÖSSEL / DÖLLING, 2004, s. 661; HOHMANN / SANDER, 2011, s. 181; MAURACH / SCHROEDER / MAIWALD, 2012, s. 301; RUDOLPHI, 2013, m. 154 kn. 9; SINN, 2014, m. 154 kn. 12. 615       Failin, gerçek dışı beyanlarını önemsiz gördüğüne yönelik savunması, suçun varlığını kural olarak etkilemez.140 Bununla birlikte, yemininin, beyanlarının yalnızca belirli bir kısmını kapsadığına yönelik hatası TCK m. 30/1 kapsamında değerlendirilir.   Failin, yemin teklif edilen konuyu tamamen veya kısmen anlamaması nedeniyle farklı konulara ilişkin beyanlarda bulunması veya bilgisi ve görgüsünü aktaramaması halinde kasten hareket etmediği kabul edilmelidir.   Suçun taksirli haline Kanunda yer verilmemiştir. Alman Ceza Kanunu nda ise yalan yere yemin suçunun taksirli haline ilişkin özel bir düzenleme mevcuttur. Kanunun  Taksirli yalan yere yemin; taksirli yemin yerine geçen gerçeğe aykırı teminat  başlıklı 161. maddesine göre;  (1) 154 ila 156. maddelerde tanımlanan fiillerden biri taksirle işlenirse, bir yıla kadar hapis cezası veya adli para cezası ile cezalandırılır. (2) Fail, gerçek dışı beyanını zamanında düzeltirse, cezasızlık uygulanır. 158. maddenin 2. ve 3. fıkraları kıyasen uygulanır .  VIII. HUKUKA AYKIRILIK   Yalan  yere  yemin  suçu  ile  korunan  öncelikli  hukuki  değer  bireyler  üstü olduğundan ilgilinin rızası, eylemi hukuka uygun hale getirmez. Dolayısıyla, bir hukuk davasında  yemin  teklif  eden  tarafın,  yalan  yere  yemin  edilmesine  göstereceği  rıza hukuken geçerli değildir.   Yine, kanun hükmünü icra, hakkın kullanılması veya meşru savunma gibi hukuka uygunluk nedenleri de bu suç açısından uygulama alanı bulmaz.      IX. KUSURLULUĞU ETKİLEYEN HALLER   Kusurluluğu azaltan veya ortadan kaldıran haller kapsamında TCK m. 28 de düzenlenen  cebir  veya  tehdit  dolayısıyla  kişinin  irade  yeteneğinin  etkilenmesi  hâli gündeme gelebilir. Maddeye göre; fail, karşı koyamayacağı veya kurtulamayacağı cebir ve şiddet veya muhakkak ve ağır bir korkutma veya tehdit sonucu yalan yere yemin ederse ceza verilmez. Bu gibi hallerde cebir ve şiddet, korkutma ve tehdidi kullanan kişi suçun (dolaylı) faili sayılır.                                                             140  MAURACH / SCHROEDER / MAIWALD, 2012, s. 301. 141  LENCKNER / BOSCH, 2014, m. 154 kn. 13. 616       Elbette, failin zorlayıcı cebir veya tehdit altında işlediği haksızlık dolayısıyla kusursuz sayılabilmesi için, maruz kaldığı cebir ve tehdidin karşı koyamayacağı veya kurtulamayacağı bir ağırlığa, yani icrai veya ihmâli davranışı açısından irade hürriyetini ortadan kaldıran bir seviyeye ulaşmış olması gerekir. Ayrıca, kişinin maruz kaldığı cebir veya  tehdidin  hangi  hukuki  değere  yönelik  olduğunun  tespiti  de  maddenin  tatbiki bakımından önem arz etmektedir.142 Bu bakımdan örneğin, yaşam hakkına veya vücut bütünlüğüne yönelik ağır ve mutlak bir tehdidin varlığı halinde, yalan yere yemin eden failin özgür iradesiyle hareket ettiği söylenemeyecektir.   Yalan yere yemin suçunun bizzat işlenebilen bir özgü suç olduğu kabul edildiği takdirde, arkadaki kişinin TCK m. 28 kapsamında dolaylı fail olarak cezalandırılmasının mümkün olup olmadığı sorusu gündeme gelmektedir. Konuya ilişkin olarak TCK m. 40/2 de;  Özgü suçlarda, ancak özel faillik niteliğini taşıyan kişi fail olabilir. Bu suçların işlenişine iştirak eden diğer kişiler ise azmettiren veya yardım eden olarak sorumlu tutulur.  şeklindeki düzenlemeye yer verilmiştir.      Bugün öğretide ağırlıklı görüş, özgü ve/veya bizzat işlenebilen suçlarda dolaylı failliğin mümkün olmadığını kabul ederken; aksi görüş bu suçların dolaylı faillik yoluyla işlenmesinin mümkün olduğu yönündedir. Kanaatimizce, bizzat işlenebilen ve                                                            142  ÖZGENÇ, 2019, s. 434. 143  AKBULUT, ceza hukukunda özgü ve bizzat işlenebilen suçlarda dolaylı failliğin reddedildiğini, TCK m. 40/2 hükmü uyarınca özel faillik niteliğine sahip olmayan kişilerin bu suçların faili olamayacağını, yalnızca araç şahsın özgülüğe sahip olduğu, buna karşın arkadaki şahısta özgülüğün bulunmadığı hallerde bu kişi dolaylı fail olamayacağından, kasıt olmak şartıyla iştirak kuralları gereğince şerik olarak sorumluluğu yoluna gidilmesi gerektiğini ifade etmektedir., 2020, s. 762, 763; ARTUK / GÖKCEN / ALŞAHİN, vd., yalan yere yemin suçunu bizzat işlenebilen suçlara örnek göstermekte ve aslında bir özgü suç olan bu suçlarda failin yalnızca icra hareketlerini bizzat kendisi yapan kişi olabileceğini, müşterek veya dolaylı failliğin ise mümkün olmadığını belirtmektedir., 2021, s. 369; HEINRICH, dolaylı failliğin ancak dolaylı failliğe ilişkin koşulların yanı sıra ilgili suç tipinde faillik bakımından aranan gerekli unsurların ve özel niteliklerin mevcut olması hâlinde söz konusu olabileceğini, bu nedenle  bizzat  işlenebilen  suçlar  ile  özgü  suçlarda  dolaylı  failliğin  mümkün  olmadığını  kabul etmektedir., 2012, s. 550; KİTAPÇIOĞLU YÜKSEL, özgü suçlarda dolaylı failliğin varlığı için; suçun kanuni sınırları içerisinde bulunmak, faili bakımından öngörülen belirli özelliği ya da yükümlülüğü haiz olmak ve araç kişinin fiili üzerinde hâkimiyet kurmuş olmak koşullarının gerçekleşmesi gerektiği görüşündedir. Yazara göre, arkadaki kişi, fiil hâkimiyeti kurmuş olsa dahi suçun kanuni tanımında öngörülen özelliği ya da yükümlülüğü haiz olmadığı için özgü suçun faili olamayacaktır., 2021, s. 306; ÖZTÜRK, Bahri / ERDEM, Mustafa Ruhan, bizzat işlenebilen suçlar ile özgü suçlar bakımından dolaylı failliğin söz konusu olmadığını, bu nedenle örneğin, öldürme tehdidi ile tanığı yalan tanıklığa zorlayan kişinin, yalan tanıklık suçunun dolaylı faili değil, azmettireni olduğunu ifade etmektedir., Uygulamalı Ceza Hukuku ve Güvenlik Tedbirleri Hukuku, 20. Baskı, Seçkin Yayıncılık, Ankara, 2020, s. 419. 144  DÖNMEZER / ERMAN, özgü bir suçun işlenebilmesi için gereken doğal veya hukuki nitelikleri haiz bir kimseyi yanıltarak, ona bir suç işleten kimsenin, sanki o doğal veya hukuki niteliklere kendisi 617     özgü suçların TCK m. 28 kapsamında dolaylı faillik yoluyla işlenmesi mümkündür. Kanun koyucu TCK m. 28 lafzında  Bu gibi hallerde cebir ve şiddet, korkutma ve tehdidi kullanan kişi suçun faili sayılır.  ifadelerine yer vermiş, suçun doğrudan failine yönelik karşı koyamayacağı veya kurtulamayacağı cebir ve şiddet veya muhakkak ve ağır bir korkutma veya tehdit uygulayan kişinin,  işlenen suçun dolaylı faili  olarak sorumlu tutulacağını kabul etmiştir. TCK m. 28 de öngörülen dolaylı faillik sorumluluğunun kaynağını, zorlama vasıtasıyla öndeki kişinin iradesi üzerinde tesis edilen hâkimiyet (Nötigungsherrschaft) ve bu suretle onun suçun işlenmesinde bir araç olarak kullanılması oluşturmaktadır. Arkadaki kişi bakımından dolaylı faillik sorumluluğunun doğabilmesi için, maddede öngörülen koşulların yanı sıra, suçun bizzat işlenebilen bir suç olmaması veya  arkadaki  kişinin  ayrıca  suç  tipinde  aranan  özel  faillik  niteliğine  sahip  olması gerektiği yönünde bir şartın aranmasının isabetli olmadığı kanaatindeyiz.                                                            sahipmiş  gibi  işlem  göreceğini  ve  cezalandırılmayan  özgü  suç  failinin  yerine  geçeceğini  kabul etmektedir.  Bununla  birlikte  yazarlar,  şahsen  (bizzat)  işlenebilen  suçların  ancak  fail  tarafından işlenebileceğini, bir başka kişinin aynı fiili, vasıtalı biçimde işlemesine imkân olmadığını, mesela yalan yere yemin suçunun, ancak kendisine yemin verilen kimse tarafından işlenebileceğini, kendisinin yerine bir  başkasını  koymak  veya  onu  bir  alet  olarak  kullanmak  suretiyle  yalan  yere  yemin  suçunun işlenmesinin mümkün olmadığını kabul etmektedir., 2019, s. 824 – 826; HAKERİ, Hakan, ancak bir kamu görevlisi tarafından işlenebilecek resmi belgede sahtecilik suçunun, kamu görevlisi olmayan bir kimsenin, kamu görevlisini tehdit etmesi sonucu işlenmesi durumunda failin, TCK m. 28 gereğince tehdidi kullanan kişi olacağını, bu bakımdan TCK m. 28 in TCK m. 40/2 de getirilen kuralın bir istisnasını oluşturduğunu ve dolayısıyla tehdit ederek bir özel fail niteliğini taşıyan kimseye suç işleten kimsenin fail olarak kabul edilmesi gerektiğini ifade etmektedir.,  Yeni Türk Ceza Kanunu nda İştirak , Ceza Hukuku Dergisi, Eylül 2006, Sayı: 1, (s. 75 – 109), s. 91, 92; İÇEL, Kayıhan, TCK m. 40/2 hükmünün, özgü suçlar için gerekli faillik niteliklerine sahip kişilerin araç olarak kullanılması suretiyle özgü  suçların  işletilmesi  hâlinde,  özel  faillik  niteliği  bulunmayan  arkadaki  kişinin  ne  şekilde cezalandırılması gerektiğini açıklamaktan uzak olduğunu, her ne kadar TCK m. 37/2 hükmü uyarınca arka plandaki kişinin fail olarak cezalandırılması olanağının varlığı kabul edilse de, Kanunun iki hükmü arasındaki çelişki ile karşılaşıldığını, TCK m. 40/2 hükmünün bu tür suçlarda dolaylı faillik kurumunun uygulanmasını engelleyici şekilde yorumlanmaması gerektiğini savunmaktadır., Ceza Hukuku Genel Hükümler, 5. Bası, Beta Yayıncılık, İstanbul, 2018, s. 637; SINAR, Hasan, bir kamu görevlisini tehdit ederek onun zimmet suçunun tipik davranışlarını gerçekleştirmesini temin eden perde arkasındaki kişinin  fail  olarak sorumlu tutulabilmesinde, TCK m. 40/2 karşında özel hüküm niteliğinde olduğu kabul edilen TCK m. 28 hükmünün yegâne dayanak noktasını oluşturmadığını, aynı sonuca dolaylı failliğe ilişkin genel hüküm niteliğinde bulunan TCK m. 37/2 den hareketle de ulaşılabileceğini ve hatta kamu görevlisine zimmet suçunu işleten perde arkasındaki kişinin yalnızca TCK m. 28 kapsamında belirlenen hallerde değil, söz gelimi hile yoluyla kamu görevlisini aldatarak tipik davranışı kendisine işlettiği durumlarda da dolaylı failliğin özgü suçun işlenmesini temin etmeye yönelen farklı gerçekleşme biçimlerinin söz konusu olacağını savunmaktadır.,  Türk Ceza Kanununda Dolaylı Faillik , Ceza Hukuku Dergisi, Yıl: Nisan 2011, Sayı: 15, (s. 59 – 86), s. 78, 79.  618     Bununla birlikte, kanun koyucu TCK m. 40/2 de özgü suçlarda iştirak açısından özel bir düzenlemeye yer vermiş, özel faillik niteliğini taşıyan kişinin fail olabileceğini, bu suçların işlenişine iştirak edip özel faillik niteliğini taşımayan diğer kişilerin ise  azmettiren  veya  yardım eden  olarak sorumlu tutulabileceğini hüküm altına almıştır. O halde, TCK m. 28 kapsamında işlenen bir özgü suçun aslında dolaylı faili olarak nitelendirilebilecek arkadaki kişi, özel faillik niteliği bulunmadığından TCK m. 40/2 hükmü uyarınca azmettiren olarak sorumlu tutulacak, yani azmettiren için öngörülen ceza sorumluluğuna tabi olacaktır. Madde fıkrasında  olarak sorumlu tutulur  ifadesiyle normatif bir sorumluluk hükmüne yer verildiğinden, özel faillik niteliğini taşımayan bu kişi bakımından somut olayda TCK m. 28 de öngörülenlerin dışında, ayrıca azmettirme veya yardım etmeye ilişkin kanuni koşulların gerçekleşmesi aranmayacaktır. Ancak bir an için, dolaylı faillik müessesesinin kendine özgü hukuki temeli ve koşulları  bulunan  bir  faillik  türü  olduğu  ve  suça  iştirak  bağlamında değerlendirilemeyeceği kabul edildiği takdirde, TCK m. 40/2 lafzında geçen  iştirakçı  kavramının dolaylı faili kapsamayacağı sonucuna ulaşmak ve bu kabulden hareketle, TCK m. 28 kapsamında işlenen yalan yere yemin suçunda arkadaki kişinin dolaylı fail olarak sorumlu tutulması gerektiği ileri sürülebilir.     Alman Hukuku nda, yalan yere yemin suçunda kusur sorumluluğu açısından tartışılan  diğer  bir  husus  yemin  ehliyetidir.  Öğretide  ağırlıklı  görüş,  hukuk yargılamalarında  yemin  ehliyeti  bakımından  yaş  sınırının  16  (ceza  yargılamaları bakımından 18) olduğunu belirtmektedir.145 Bu görüşe dayanak olarak Alman Hukuk Muhakemesi Kanunu nun 393. maddesinde, 16 yaşını doldurmamış çocukların yalnızca yeminsiz  dinlenebilmesine  imkân  tanınması  ve  Alman  Ceza  Kanunu nun  157. maddesinin 2. fıkrasında, yeminsiz dinlenen çocuğun yalan beyanda bulunması halinde mahkemece  ceza  verilmeyebileceğini  öngören  düzenlemenin,  bu  yaştaki  çocukların yeminli  dinlemeyeceği  sonucunu  doğurması  gösterilmektedir.  Ayrıca  Alman  Ceza Muhakemesi Kanunu nun 60. maddesinin ilk fıkrasına göre, ifade anında 18 yaşını                                                            145  GÖSSEL / DÖLLING, 2004, s. 661; KREY / HEINRICH / HELLMANN, 2012, s. 250; LENCKNER / BOSCH, 2014, m. 153 vd. öncesinde kn. 25; MAURACH / SCHROEDER / MAIWALD, 2012, s. 295, 296; MÜLLER, 2021, m. 154 kn. 13; NOROUZI, 2013, m. 154 kn. 5; OTTO, 2005, s. 535; RUDOLPHI, 2013, m. 154 kn. 8.  619     doldurmamış kişiler yeminsiz olarak dinlenilmektedir. Dolayısıyla ilgili Kanunlarda, (hukuk davaları açısından) 16 yaşını doldurmamış çocukların yalan yere yemin suçu açısından özel haksızlık içeriğini algılayabilme yeteneğinin bulunmadığı kabul edilmiştir.   Aksi yöndeki görüş ise, Alman Hukuk Muhakemesi Kanunu m. 393 ile Ceza Muhakemesi Kanunu m. 60 kapsamında yemin ehliyeti bulunmayan küçüklerin de, anlam ve önemini kavramaları koşuluyla sehven yeminli olarak beyanlarının alınması hâlinde suçun faili olabileceklerini savunmaktadır.146 Alman Federal Yüksek Mahkemesi, yemin ehliyetine sahip olmamasına rağmen kanun hükümlerine aykırı olarak yeminli dinlenip gerçek  dışı  beyanda  bulunan  kişinin  eyleminin  adli  fonksiyonu  tehlikeye düşürebileceğine, yemin yasağına aykırılığın ise cezanın belirlenmesi aşamasında dikkate alınacağına karar vermiştir.147     Türk Hukuku nda HMK m. 232/3 de ergin olmayan veya kısıtlı kimselere bizzat dava hakkı tanınan hâllerde, bu kişilerin yemin edebileceği hüküm altına alınmıştır. O halde, küçük ve kısıtlılar da yalan yere yemin suçunun faili olabilir. Elbette, küçük ve kısıtlıların suçun faili olabilmeleri için öncelikle kendilerine dava hakkı tanınmış olması ve bu hakka istinaden yemin etmiş olmaları gerekir.    HMK m. 232/3 de kanuni bir koşul olarak zikredilen  dava hakkı tanınması  ifadesinden anlaşılması gereken kanaatimizce dava ehliyetidir. Konuya ilişkin olarak HMK m. 50 de medeni haklardan yararlanma ehliyetine sahip olanların, davada taraf ehliyetine  de  sahip  oldukları;  m.  51 de  dava  ehliyetinin,  medeni  hakları  kullanma ehliyetine göre belirleneceği ve m. 52 de medeni hakları kullanma ehliyetine sahip olmayanların  davada  kanuni  temsilcileri  tarafından  temsil  edileceği  hüküm  altına alınmıştır.   Küçük  veya  kısıtlının  dava  ehliyetine  sahip  olabilmesi  için,  medeni  hakları kullanma, yani fiil ehliyetine sahip olmaları gerekir. Bu bakımdan; ayırt etme gücüne sahip (ergin kılınmamış) küçük veya kısıtlılar, kişiliği ile ilgili olan hakları kullanmanın                                                            146  FISCHER, 2008, m. 154 kn. 14; RUß, 2010, m. 154 kn. 10. 147  Alman Yüksek Federal Mahkemesi, 10, 142, 144, beck-online. 620     dışında, ancak Kanuna göre kısmi fiil ehliyetine sahip oldukları durumlarda (örneğin, TMK m. 453) dava ehliyetine sahip olabilir.148    Elbette, küçük veya kısıtlının bu suçun potansiyel faili olabilmesi, aynı zamanda işledikleri suç bakımından kusurlu hareket ettikleri ve cezalandırılabilecekleri anlamına gelmemektedir. Aynı şekilde, yalan yere yemin edenin 18 yaşından küçük olması halinde suçun oluşmayacağı yönünde genel bir kabul de isabetli değildir.  Bir hukuk davasında taraf sıfatıyla yalan yere yemin eden küçük veya kısıtlının ceza hukuku anlamında kusur yeteneğine sahip olup olmadığının belirlenmesi açısından; Medeni  Kanun un  13.  maddesi  anlamında  temyiz  kudretine  sahip  olması  yeterli değildir. Ayrıca bu çocuk veya kısıtlının TCK m. 31 ve 32 kapsamında kusur yeteneğine sahip olması gerekir. Ceza hukuku açısından kusur yeteneği ise, failin işlediği her bir suç yönünden ayrı ayrı değerlendirmek suretiyle tespit edilir. Bununla birlikte, 15 yaşını doldurmuş  çocukların  işledikleri  suçlar  yönünden  TCK  m.  31/3  gereğince  kusur ehliyetlerinin var olduğu karinesinden hareketle bir değerlendirme yapılır.   Yalan yere yemin gerçekleştirilirken failin, geçici bir nedenle ya da irade dışı alınan alkol veya uyuşturucu madde etkisiyle, işlediği fiilin hukuki anlam ve sonuçlarını algılayamaması veya bu fiille ilgili olarak davranışlarını yönlendirme yeteneğinin önemli derecede azalması halinde TCK m. 34 uyarınca ceza verilmez. Öte yandan, Alman Ceza Kanunu nun 157. maddesinde beyan suçları bakımından özel  bir zorunluluk haline  yer verilmiştir. Ancak, bu düzenleme sadece  tanık  ve  bilirkişi  sıfatına sahip olan kişiler ile  henüz yemin ehliyeti bulunmayan kişilerin yeminsiz gerçeğe aykırı beyanda bulunması  durumunu kapsamaktadır. Söz konusu                                                            148  PEKCANITEZ / ATALAY / ÖZEKES, 2018, s. 145. 149  Bkz. MERAN, 2006, s. 293. 150  TMK m. 13:  Yaşının küçüklüğü yüzünden veya akıl hastalığı, akıl zayıflığı, sarhoşluk ya da bunlara benzer sebeplerden biriyle akla uygun biçimde davranma yeteneğinden yoksun olmayan herkes, bu Kanuna göre ayırt etme gücüne sahiptir . 151  HMK m. 234 kapsamında yemin ederek yalan beyanda bulunan 18 yaşını doldurmuş, fakat 21 yaşını doldurmamış sağır ve dilsizler hakkında TCK m. 33 doğrultusunda m. 31/3 de öngörülen ceza indirimi uygulanacaktır. 152  AYTEKİN İNCEOĞLU, 2021, s. 176. 153  Beyan suçlarında benzer bir zorunluluk hali düzenlemesine Avusturya Ceza Kanunu m. 290 da yer verilmiştir. 621     düzenleme, hukuk davasının taraflarını ise kapsamamaktadır. Ayrıca, maddenin kıyasen de olsa hukuk davasının tarafları hakkında uygulanamayacağı,  zira tarafın beyanda bulunmaktan veya yemin etmekten imtina etme imkânının bulunduğu ve bu durumda ekonomik  yönden  ortaya  çıkabilecek  usule  ilişkin  olumsuz  sonuçları  göze  alması gerektiği, tanıktan farklı olarak hukuk davasının tarafının zorunluluk hâline, kamusal menfaatlere  dayalı  tanıklık  yapma  yükümlülüğünü  yerine  getirmesi  değil,  kişisel yararlarının takibi nedeniyle maruz kaldığı belirtilmektedir.   Buna  karşın  İsviçre  Ceza  Kanunu nun   Ceza  indirimleri   başlıklı  308. maddesinin ikinci fıkrasında yeminli veya yeminsiz gerçek dışı beyanda bulunma suçunu da kapsayacak şekilde; failin, kendisi veya bir yakını bakımından cezai takibat tehlikesine maruz kalacağı için gerçek dışı beyanda (m. 306) bulunması hâlinde hâkimin cezayı hafifletebileceği öngörülmüştür.  X. SUÇUN ÖZEL GÖRÜNÜŞ ŞEKİLLERİ A. Teşebbüs   Yalan yere yemin suçuna teşebbüsün mümkün olup olmadığı hususunda öğretide farklı görüşler ileri sürülmektedir. Hafızoğulları / Özen, yalan  yere  yemin suçunun hareket unsurunun salt yalan yere yemin etmekten ibaret olması nedeniyle bu suça teşebbüsün mümkün olmadığı görüşündedir. Kesim de, yalan yere yemin eden tarafın, ifadesinde sebat ettiği an suçun tamamlanmış olacağını, ifadesinde sebat etmez ise suçun oluşmayacağını  ve  teşebbüssün  de  mümkün  olmayacağını,  neticesi  harekete  bitişik olduğu için suçun teşebbüse elverişli bir suç olmadığını dile getirmektedir.156     Aksi görüşte olan Ünver, suçun ani hareketle işlenebilir olmasının teşebbüse elverişli  olmadığı  anlamına  gelmeyeceğini,  birçok  suçun  ani  suç  olmakla  birlikte teşebbüse  elverişli  olduğunu,  yalan  yere  yemin  eylemine  başlanılan  ve  fakat tamamlanmadan failin iradesi dışında kesilen durumlarda teşebbüse ilişkin hükümlerin                                                            154  FISCHER, 2008, m. 157 kn. 2; HOHMANN / SANDER, 2011, s. 182; LENCKNER / BOSCH, 2014, m. 157 kn. 3. 155  HAFIZOĞULLARI / ÖZEN, 2016, s. 170; aynı yönde, PARLAR / HATİPOĞLU, 2010, s. 4289; MERAN, 2006, s. 295. 156  KESİM, 1992, s. 51. 622     uygulanabileceğini ifade etmektedir.157 Malkoç da, failin, bir usul işlemi veya fiili bir durum nedeniyle yemin etmeye başlayamaması veya hukuki bir engel nedeniyle yemine devam edememesi hallerinde teşebbüsün gündeme geleceğini, her ne kadar yemin hukuki varlık ve değer kazanmış olmasa da, suç kastını terk etmeyen failin elverişli hareketlerle suçun icrasına başladığının kabul edilmesi gerektiğini dile getirmektedir.158    Yalan yere yemin suçuna teşebbüsün mümkün olduğu kabul edildiği takdirde, suçun icrasına ne zaman başlanmış olacağı sorusu gündeme gelmektedir. Bir görüş, suçun icrasına gerçeğe aykırı beyanda bulunmakla değil, yeminin icrası ile başlanmış olacağını kabul ederken; diğer görüş, yemin teklifini kabul eden tarafın yemin etmek üzere mahkeme huzuruna çıkmasıyla icra hareketlerine başlamış olacağını belirtmektedir.   Yalan yere yemin suçuna teşebbüs mümkün kabul edildiği takdirde, TCK m. 36 kapsamında gönüllü vazgeçme hükümlerinin uygulanması da söz konusu olabilecektir.   Alman Hukuku nda da yalan yere yemin suçuna (AlCK m. 154) teşebbüsün mümkün olduğu kabul edilmektedir. Usul hükümleri uyarınca yemin eda edildikten sonra beyanda  bulunulan  durumlarda  (Voreid),  yemin  üzerine  gerçeğe  aykırı  beyanda bulunulması ile suçun icra hareketlerine başlanıldığı ve bu beyanların sona ermesiyle de suçun tamamlandığı kabul edilmektedir.162    Kanaatimizce, ani bir soyut tehlike suçu olan yalan yere yemin suçuna teşebbüs mümkün değildir. Fail, her ne kadar yemin üzerine gerçek dışı beyanlarda bulunmak suretiyle suçun icrasına başlamış olsa  da, HMK m. 238 hükmünde öngörülen usul yeminin kurucu bir unsurunu oluşturduğundan, fail beyanlarında ısrar ederek, yemin tutanağını imzalamadığı müddetçe, TCK m. 275 anlamında kanuni koşullara uygun ve geçerli bir yemin söz konusu olmayacak ve tamamlanmış bir yalan yere yemin suçundan da  bahsedilemeyecektir.  Dolayısıyla  HMK  m.  238  kapsamında  yemin  edenin                                                            157  ÜNVER, 2016, s. 247, 248; aynı yönde ŞAHBAZ, 2016, s. 3152. 158  MALKOÇ, 2013, s. 4674, 4675; YAŞAR / GÖKCAN / ARTUÇ, 2010, s. 7969. 159  ÜNVER, 2016, s. 248, 249. 160  MALKOÇ, 2013, s. 4674; aynı yönde YAŞAR / GÖKCAN / ARTUÇ, 2010, s. 7969. 161  ÜNVER, 2016, s. 248. 162  KREY / HEINRICH / HELLMANN, 2012, s. 246, 247; LENCKNER / BOSCH, 2014, m. 154 kn. 15; NOROUZI, 2013, m. 154 kn. 12; RUDOLPHI, 2013, m. 154 kn. 11; RUß, 2010, m. 154 kn. 22; SINN, 2014, m. 154 kn. 13. 623     beyanlarında ısrar etmediğini bildirmesi halinde, beyanları gerçek dışı olsa da, kanuni koşulları haiz bir yeminin ve dahi tamamlanmış suçun varlığı söz konusu olmayacaktır.  Bununla birlikte, kanuni koşullara uygun bir yeminin ve dolayısıyla suçunun henüz  tamamlanmamasından,  bu  suça  teşebbüsün  mümkün  olmadığı  sonucunun çıkartılamayacağı  da ileri sürülebilir. Yalan  yere  yemin suçunun icra  hareketlerine, akabinde gerçek dışı beyanda bulunulan yeminin icrasıyla başlandığı ve korunan hukuki menfaatler  açısından  soyut  tehlikenin  bu  andan  itibaren  meydana  geldiğini  kabul etmekteyiz.  Kanuni  koşullara  uygun  yeminde  bulunmak  suretiyle  elverişli  icra hareketlerine başlayan fail, elinde olmayan sebeplerle beyanlarını tamamlayamamış ve dolayısıyla HMK m.238 de öngörülen koşulları haiz bir yemin vücuda gelmemiş olsa da, bu durumun teşebbüs sorumluluğunu ortadan kaldırmayacağı savunulabilir.   Ancak bu kabulün  ceza adaleti bakımından isabetli  olduğunu söyleyebilmek mümkün değildir, zira kanun koyucu HMK m. 238 de öngördüğü faile  beyanlarında ısrar edip etmediğinin sorulması  usulüyle ona adeta son bir çıkış yolu, bir fırsat tanımış ve hatta TCK m. 275/2 de hüküm verilene kadar bu beyanlarını düzeltmesi halinde hakkında ceza verilmemesini tercih etmiştir. Bu bakımdan; bir yandan eylemlerini HMK m. 238 de öngörülen aşamaya kadar taşıyıp, bu aşamada beyanlarında sebat etmeyen fail bakımından,  ister  geçerli  bir  yeminin  bulunmaması  isterse  de  gönüllü  vazgeçme gerekçesiyle suçun oluşmadığı kabul edilirken, diğer yandan eylemlerini elinde olmayan sebeplerle HMK m. 238 de öngörülen aşamaya kadar taşıyamayan ve dolayısıyla son uyarı  son  çıkış  noktasına  ulaşamayan  fail  bakımından  teşebbüs  sorumluluğunun benimsenmesi,  kanun  koyucunun  bahsi  geçen  hükümlerde  izlediği  amaca  uygun düşmeyecektir.   Son olarak belirtmek isteriz ki, Alman Hukuku nda yeminsiz yalan beyan (m. 153) ve yemin yerine geçen gerçeğe aykırı teminat (m. 156) suçlarına azmettirmeye teşebbüs ayrıca yaptırım altına alınmıştır. Yalan yere yemin suçunu (m. 154) kapsamayan Alman Ceza Kanunu nun 159. maddesi uyarınca;  Yeminsiz yalan beyan ve yemin yerine geçen gerçeğe aykırı teminat suçlarına azmettirmeye teşebbüs bakımından 30. maddenin 1. fıkrası ve 31. maddenin 1. fıkrasının 1 numaralı bendi ile 2. fıkrası uygulanır . Alman Ceza  Kanunu nun  30.  maddesinde  azmettirmeye  teşebbüs  eyleminin  suça  teşebbüs 624     hükümlerine göre cezalandırılması, 31. maddesinde ise suça iştirake teşebbüsten gönüllü vazgeçme müessesesi düzenlenmiştir. B. İştirak İştirake ilişkin genel hükümlerin uygulanması hususunda öğretide, suçun bir özgü ve/veya bizzat işlenebilen suç olarak kabul edilip edilmemesine göre farklı görüşler ileri sürülmektedir. Ünver, yalan yere yemin suçunun bir özgü suç olmadığını, ancak suçun failinin bir hukuk davasında davacı veya davalı sıfatını haiz bir kimse olması ve eylemi bir davada gerçekleştirmesi gerektiğini, bu koşulların mevcudiyeti halinde iştirake ilişkin genel kuralların uygulanabileceğini savunmaktadır. Benzer şekilde Aytekin İnceoğlu, yalan yere yemin suçunda müşterek failliğin mümkün olduğunu, bu bakımdan örneğin, MK m. 336 gereğince velayet hakkı sahibi ebeveynlerin veya zorunlu dava arkadaşlığında dava arkadaşlarının veya TMK m. 413 kapsamında mahkemece vasilerin birlikte hareket etmeleri yönünde karar vermiş olması üzerine vasilerin veya tüzel kişinin temsilinde birlikte temsil yetkisi tanınması nedeniyle temsilcilerin birlikte yalan yere yemin etmesi hallerinde suçun müşterek faillik şeklinde işlenebileceğini, ayrıca TCK m. 28 kapsamında cebir, şiddet, korkutma veya tehdidi kullanan kişinin suçun dolaylı faili olarak sorumlu tutulabileceğini, ayrıca suç özgü bir suç olduğu için iştirak konusunda TCK m. 40/2 hükmünün uygulama alanı bulacağını ifade etmektedir.164 Özbek / Doğan / Bacaksız, vd., suçun özgü bir suç olmadığını, ancak bizzat işlenebilen bir suç olması nedeniyle müşterek faille birlikte işlenemeyeceğini, bunun dışında azmettiren veya manevi yardım suretiyle yardım eden sıfatıyla bu suça iştirakin mümkün olduğu görüşündedir.  Hafızoğulları / Özen ise yalan yere yemin suçuna ancak özgü suç şartlarında (TCK m. 40/2) iştirak edilebileceğini belirtirken; Göktürk, özgü ve bizzat işlenebilen bir suç olarak kabul ettiği yalan yere yemin suçunun müşterek veya dolaylı faillik şeklinde                                                            163  ÜNVER, 2016, s. 249, 250. 164  AYTEKİN İNCEOĞLU, 2021, s. 176, 179, 180. 165  ÖZBEK / DOĞAN / BACAKSIZ, vd., 2018, s. 1193; aynı yönde YAŞAR / GÖKCAN / ARTUÇ, 2010, s. 7969, 7970.   166  HAFIZOĞULLARI / ÖZEN, 2016, s. 170; aynı yönde, MALKOÇ, 2013, s. 4675. 625     işlenemeyeceğini,  buna  karşın  azmettirme  ve  yardım  etmenin  ise  genel  hükümler çerçevesinde mümkün olduğunu ifade etmektedir. Son olarak öğretide diğer bir görüş, yalan yere yemin suçuna yalnızca azmettiren olarak iştirak edilebileceği yönündedir.168 Alman Hukuku nda bizzat işlenebilen bir suç olarak nitelendirilen yalan yere yemin suçunda failin ancak bizzat yalan yere yemin eden kişi olabileceği, dolayısıyla müşterek veya dolaylı failliğin mümkün olmadığı kabul edilmektedir. Nitekim beyan suçları bakımından oluşabilecek uygulama boşluğunu doldurabilmek amacıyla Alman Ceza  Kanunu nun  160.  maddesinde  özel  bir  dolaylı  faillik  düzenlemesine  yer verilmiştir.  Madde  vasıtasıyla  örneğin,  öndeki  kişiyi  aldatmak  suretiyle  maddi gerçeklik hususunda hataya düşürmek ve beyanda bulunmaya yönlendirmek veya yemin yerine geçen gerçeğe aykırı teminatta öndeki kişiyi, içeriğini bilmediği teminat belgesini imzalamaya  yönlendirmek veya iyi niyetli üçüncü bir kişiyi  araç olarak kullanmak suretiyle, onun öndeki iyi niyetli kişiyi gerçek dışı beyanda bulunmaya yönlendirmesini sağlamak eylemleri yaptırım altına alınmıştır.171    Alman Hukukunda, yalan yere yemin suçuna azmettiren ve yardım eden sıfatıyla iştirak edilebileceği kabul edilmektedir.                                                            167  GÖKTÜRK, 2016b, s. 92. 168  MERAN, 2006, s. 295; PARLAR / HATİPOĞLU, 2010, s. 4289; ŞAHBAZ, 2016, s. 3153.   169  FISCHER, 2008, m. 154 kn. 14; LENCKNER / BOSCH, 2014, m. 153 vd. öncesinde kn. 33; MÜLLER, 2021, m. 154 kn. 31; NOROUZI, 2013, m. 153 vd. öncesinde kn. 7; RUDOLPHI, 2013, m. 153 vd. öncesinde kn. 9; RUß, 2010, m. 154 kn. 10. 170  AlCK m. 160:  (1) Her kim bir başkasını gerçek dışı yemin etmeye yönlendirirse, iki yıla kadar hapis cezası veya adli para cezası ile cezalandırılır; her kim bir başkasını yemin yerine geçen gerçek dışı teminatta bulunmaya veya yeminsiz gerçek dışı beyanda bulunmaya yönlendirirse altı aya kadar hapis cezası veya adli para cezası ile cezalandırılır. (2) Teşebbüs cezalandırılır . Benzer bir düzenlemeye Avusturya Ceza Kanunu nun  Gerçek dışı delil beyanına yönlendirme  başlıklı 292. maddesinde yer verilmiştir. Maddeye göre;  (1) Her kim aldatmak suretiyle bir başkasını maddi vakıaya ilişkin iyi niyetle gerçek dışı delil beyanında bulunmaya (m. 288) yönlendirirse üç yıla kadar hapis cezası ile cezalandırılır. (2) Her kim birinci fıkrada belirtilen şekilde bir başkasının, idari bir makam önünde iyi niyetle gerçek dışı delil beyanında bulunmasına neden olursa bir yıla kadar hapis cezası veya yedi yüz yirmi güne kadar adli para ceza ile cezalandırılır . 171  LENCKNER / BOSCH, 2014, m. 160 kn. 7. 172  EISELE, 2012, s. 426; FISCHER, 2008, m. 154 kn. 15, 16; LENCKNER / BOSCH, 2014, m. 153 vd. öncesinde kn. 34, 36; MÜLLER, 2021, m. 154 kn. 33, 36; NOROUZI, 2013, m. 153 vd. öncesinde kn. 10, 11; RUDOLPHI, 2013, m. 153 vd. öncesinde kn. 47 vd.; RUß, 2010, m. 154 kn. 12 vd. 626       Kanaatimizce, özgü ve bizzat işlenebilen bir suç olan yalan yere yemin suçunun birden fazla kişi tarafından müşterek faillik çerçevesinde işlenmesi mümkündür. Bir hukuk davasında aynı tarafı teşkil edip aynı konuya ilişkin olarak birlikte yemin eden kişilerden  her  birinin,  diğerleriyle  fikir  ve  eylem  birliği  içerisinde  yalan  beyanda bulunmak suretiyle suçun icra hareketlerini bizzat gerçekleştirmesi hâlinde müşterek fail olarak sorumlu tutulmalarına engel bir durumun söz konusu olmadığı düşüncesindeyiz. Nitekim hukuk muhakemeleri sistemimizde, örneğin, birlikte temsilin söz konusu olduğu hallerde  veya  mecburi  dava  arkadaşlığında  birden  fazla  kişinin  yemini  birlikte  eda etmesine cevaz verilmiştir. Hakeza, bizzat işlenebilen bir suç olarak kabul edilen yalan yere yemin suçunda dolaylı faillik sorumluluğu da gündeme gelebilir. Suçun bizzat işlenebilen bir suç olması, öndeki kişi tarafından gerçekleştirilen tipik ve hukuka aykırı eylemlerin, arkadaki kişiye dolaylı  failliğe  ilişkin  hükümler  çerçevesinde  isnat  edilebilmesine  engel  teşkil etmemelidir. Zira failliğin bu türünde, bizzat işlenebilen suçlar da dâhil olmak üzere hiçbir suç, dolaylı fail tarafından kendi eliyle gerçekleştirilmektedir.  Ancak, bizzat işlenebilen suçlarda dolaylı failliğin söz konusu olabilmesi için öndeki  kişinin,  suçun  maddi  ve  manevi  unsurlarını  hukuka  aykırı  olarak  bizzat gerçekleştirmesi  aranmalıdır.  Dolayısıyla  örneğin,  öndeki  kişinin,  arkadaki  kişi tarafından hataya düşürülerek yemin üzerine yalan beyanda bulunmaya sevk edildiği durumlarda, öndeki kişi TCK m. 30/1 kapsamında kasten hareket etmediğinden suçun manevi unsurunun bizzat işlenmesinden söz edilemeyecek ve arkadaki kişinin dolaylı faillik sorumluluğu da söz konusu olmayacaktır. Nitekim Alman Ceza Kanunu nda bu durumlarla sınırlı olmak üzere 160. maddede özel bir dolaylı faillik düzenlemesine yer verilmiştir. Buna karşın, öndeki kişinin iradesi üzerinde zorlama suretiyle hâkimiyet tesis edilerek yemin üzerine yalan beyanda bulunmaya sevk edildiği durumlarda, suç, öndeki kişi tarafından tüm maddi ve manevi unsurlarıyla hukuka aykırı olarak gerçekleştirilmiş olacağından, bizzat işlenen bu suçun zorlamayı uygulayan arkadaki kişiye dolaylı faillik hükümleri kapsamında isnat edilebilmesi de mümkün olmalıdır. Nitekim TCK m. 28 de                                                            173  YARDIMCI,  Taner  Emre,  Hukuk  Davalarında  Mecburi  Dava  Arkadaşlığı,  1.  Baskı,  Adalet Yayınevi, Ankara, 2021, s. 295. 627     suçun doğrudan failine yönelik karşı koyamayacağı veya kurtulamayacağı cebir ve şiddet veya muhakkak ve ağır bir korkutma veya tehdit uygulayan kişinin, işlenen suçun dolaylı faili olarak sorumlu tutulacağını kabul edilmiştir.  Yalan yere yere yemin suçunun bizzat işlenebilen bir suç olmakla birlikte, özgü suç olmadığı kabul edildiği takdirde, bahsi geçen örnek bakımından, arkadaki kişinin öndeki kişi tarafından bizzat işlenen suçun TCK m. 28 kapsamında dolaylı faili olarak kabul edilmesi gerektiği düşüncesindeyiz. Bununla birlikte, yalan yere yemin suçunun kanaatimizce aynı zamanda bir özgü suç olması ve TCK m. 40/2 uyarınca özgü suçlarda özel faillik niteliği bulunmaksızın suça iştirak eden kişilerin,  azmettiren  veya  yardım eden  olarak sorumlu tutulması dikkate  alındığında,  bu  özgü  suçun  aslında  dolaylı  faili  olarak  nitelendirilebilecek arkadaki kişinin, özel faillik niteliği bulunmadığı için TCK m. 40/2 hükmü uyarınca azmettiren olarak sorumlu tutulabileceği, başka bir deyişle azmettiren için öngörülen ceza sorumluluğuna tabi olacağı kabul edilmelidir. Kanaatimizce, yalan yere yemin suçuna azmettirme ve yardım etme şeklinde iştirak edilmesi de mümkündür. Bir hukuk davasında yemin eda etmesi gereken tarafa, önceden bu yönde bir kararı bulunmamasına rağmen, gerçek dışı beyanda bulunma kararı aldıran kişi suça azmettiren olarak sorumlu tutulur. Bu durumda, azmettirenin kastı, yemin üzerine yapılan beyanın gerçek dışı olduğunu ve beyanda bulunan kişinin bunun bilincinde hareket ettiğini kapsamalıdır. Hali hazırda yemin üzerine yalan beyanda bulunmaya yönelik karar alan failin, bu kararın icrasına teşvik edilmesi veya mevcut kararının kuvvetlendirilmesi veya suçun işlenmesinden sonra yardım vaat edilmesi hallerinde ise suça manevi yardım söz konusu olur. C. İçtima   Mağduru belli bir kişi olmayan yalan yere yemin suçunda TCK m. 42/1 son cümlesi uyarınca zincirleme suç hükümleri uygulanabilir. Suçun oluşumu ve içtima değerlendirmesi bakımından, yemin teklif eden tarafı oluşturan kişilerin sayısının bir önemi bulunmamaktadır. Dolayısıyla, birden fazla kişiden oluşan tarafın yemin teklifi 628     üzerine tek bir yemin edilip gerçek dışı beyanda bulunulması hâlinde tek bir yalan yere yemin suçu oluşur.174   Hakeza fail, hâkimin HMK m. 237/1 uyarınca eksik olan noktaları tamamlamak veya açık olmayan hususları aydınlatmak için yeminin konusu ile bağlantılı gördüğü soruların birden fazlasını gerçek dışı beyanda bulunmak suretiyle cevaplandırmış olabilir. Bu durumda, tek bir yemin üzerine, aynı zamanda, aynı veya farklı maddi vakıalara ilişkin gerçek dışı beyanda bulunulduğu için tek bir yalan yere yemin suçu oluşur.175 Ancak, yemine ilişkin kanuni koşulların oluşması kaydıyla aynı hukuk davasında farklı maddi vakıalara ilişkin olarak değişik zamanlarda tek suç işleme kararı çerçevesinde yemin üzerine gerçek dışı beyanda bulunulması halinde zincirleme suç hükümleri uygulama alanı bulur.   Birleştirilen davalarda, yemin konusu birden fazla davaya ilişkin olsa da, bir kez yemin  edilip,  aynı  veya  farklı  maddi  vakıaya  ilişkin  olarak  gerçek  dışı  beyanda bulunulduğu için tek bir yalan yere yemin suçu işlenmiş olur. Failin birleştirilen davalarda hem davacı hem de davalı sıfatına sahip olması ise işlenen suçun tekliğine etki etmez. Buna karşın, fail, birleştirilen davalarda hem davacı hem de davalı sıfatıyla birden fazla kez yalan yere yemin ederek yalan beyanlarda bulunursa, iki ayrı suçun varlığı kabul edilmektedir. Kanaatimizce, birleştirilen davalarda hem davacı hem de davalı sıfatıyla birden fazla kez yalan yere yemin edilmekle birlikte, yeminin konusu aynı maddi vakıaya ilişkin olup, tek bir suç işleme kararı kapsamında eylemler gerçekleştirilmişse zincirleme suç hükümleri uygulama alanı bulabilmelidir.    Aynı taraflar arasında farklı ihtilaflardan kaynaklanıp çözümü tamamen veya kısmen aynı maddi vakıaya bağlı olan ve farklı hukuk davalarında, bu vakıaya ilişkin                                                            174  AYTEKİN İNCEOĞLU, 2021, s. 177; MALKOÇ, 2013, s. 4675; ÖZBEK / DOĞAN / BACAKSIZ, vd., 2018, s. 1194; ŞAHBAZ, 2016, s. 3153; YAŞAR / GÖKCAN / ARTUÇ, 2010, s. 7970. 175  Aynı yönde, AYTEKİN İNCEOĞLU, 2021, s. 176; ÖZBEK / DOĞAN / BACAKSIZ, vd., 2018, s. 1194; YAŞAR / GÖKCAN / ARTUÇ, 2010, s. 7970. 176  Aynı yönde, AYTEKİN İNCEOĞLU, 2021, s. 178; MALKOÇ, 2013, s. 4675; ŞAHBAZ, 2016, s. 3153. 177  AYTEKİN İNCEOĞLU, 2021, s. 176; MALKOÇ, 2013, s. 4675; ÖZBEK / DOĞAN / BACAKSIZ, vd., 2018, s. 1194; ŞAHBAZ, 2016, s. 3153; ÜNVER, 2016, s. 250, 251; YAŞAR / GÖKCAN / ARTUÇ, 2010, s. 7970.  178  ÖZBEK / DOĞAN / BACAKSIZ, vd., 2018, s. 1194; ÜNVER, 2016, s. 251. 179  Aynı yönde, AYTEKİN İNCEOĞLU, 2021, s. 179. 629     olmak üzere birden fazla kez yalan yere yemin edilmesi hâlinde öğretide bir görüş her bir yemin eyleminin ayrı bir suç teşkil edeceği ve bu suçların gerçek içtima hükümleri çerçevesinde cezalandırılması gerektiği yönündedir. Bir kimsenin değişik zamanlarda gerçekleştirdiği yalan yere yemin eylemi birbirinden farklı olup, yeminin gerçeğe aykırı ispat aracı oluşturması birden fazla olduğu için hukuksal değer de birden fazla kez ihlâl edilmiş olmaktadır. Aksi görüş ise, farklı ihtilaf konuları bulunan birden fazla hukuk davasında değişik zamanlarda aynı maddi vakıaya ilişkin olarak birden fazla kez yalan yere yemin edilmesi hâlinde ikili bir ayrım yapılması gerektiğini, buna göre ilgili kişinin tek bir suç işleme kararının icrası kapsamında bu eylemleri gerçekleştirmesi halinde zincirleme suçun söz konusu olacağını, buna karşın edilen yeminlerin tek bir suç işleme kararına bağlanamadığı hallerde ayrı suçların oluşacağını ve gerçek içtima uygulamasının yapılması gerektiğini savunmaktadır.      Alman Hukuku nda aynı derecedeki merciiler önünde ve aynı maddi vakıaya ilişkin olarak birden fazla kez yalan yere yemin edilmesi, yargılamanın bütünlüğü ilkesi gereğince  ve  hukuki  anlamda  hareket  tekliği  nedeniyle  tek  bir  eylem  olarak nitelendirilmekte; buna karşın farklı derecedeki merciiler önünde birden fazla kez yalan yere yemin eylemi bakımından suç çokluğunun varlığı kabul edilmektedir.  XI. ETKİN PİŞMANLIK   Yalan yere yemin suçunun düzenlendiği Türk Ceza Kanunu nun 275. maddesinin 2. ve 3. fıkralarında, zamansal koşulları ve hukuksal sonuçları farklı olmak üzere iki ayrı etkin  pişmanlık  düzenlemesine  yer  verilmiştir.  Söz  konusu  etkin  pişmanlık düzenlemelerinin tatbiki için, madde lafzında açıkça yer verilmemiş olsa da, gerçeğin fail tarafından özgür iradesiyle açıklanması veya açıklattırılması, yani adli makamlarca başka türlü öğrenilmemesi gerekir. Etkin pişmanlık yoluna başvuran failin, gerçeğin tespiti                                                            180  ÖZBEK / DOĞAN / BACAKSIZ, vd., 2018, s. 1194; ÜNVER, 2016, s. 251. 181  AYTEKİN İNCEOĞLU, 2021, s. 177; ŞAHBAZ, 2016, s. 3153. 182  KREY / HEINRICH / HELLMANN, 2012, s. 251; LENCKNER / BOSCH, 2014, m. 154 kn. 18; MÜLLER, 2021, m. 154 kn. 143; NOROUZI, 2013, m. 154 kn. 14; SINN, 2014, m. 154 kn. 17. 183  ÜNVER,  2016,  s.  247;  aksi  görüşte  olan  AYTEKİN  İNCEOĞLU,  etkin  pişmanlık  hükmünün uygulanabilmesi için failin kendisinin gerçeği açıklaması gerektiğini savunmaktadır., 2021, s. 175. 630     bakımından önem arz eden hususlarda bilinçli olarak sessiz kalması halinde cezayı kaldıran  veya  cezada  indirim  yapılmasını  gerektiren  bu  şahsi  sebeplerden  istifade edememesi gerektiği kanaatindeyiz.   Yalan  yere  yemin  suçu  dolayısıyla  yürütülen  bir  ceza  yargılamasında  failin yeminden dönmesi halinde etkin pişmanlık hükümleri uygulanmaz. Zira Kanunun 275. maddesinin ikinci fıkrasında geçen  dava  ibaresi hukuk davalarını, yine ikinci ve üçüncü fıkralarında geçen  hüküm  ibaresi ise hukuk mahkemelerinin kararlarını ifade etmektedir.   Kanun koyucu, her iki fıkra açısından hükmün hangi yönde veya türde olması gerektiği hususunda bir açıklamaya yer vermemiştir. Dolayısıyla, suçun işlendiği hukuk davası sonucunda verilen hüküm hangi yönde ve türde olursa olsun etkin pişmanlık hükümlerinin uygulanması imkânı vardır.    Karşılaştırmalı hukukta beyan suçları ve yalan yere yemin suçu (nitelikli hali) özelinde  etkin  pişmanlık  düzenlemelerine  yer  verilmiştir.  Örneğin,  Alman  Ceza Kanunu nun  Gerçek dışı beyanın düzeltilmesi  başlıklı 158. maddesinde;  (1) Eğer fail gerçek dışı beyanını zamanında düzeltirse, mahkeme yalan yere yemin, yemin yerine geçen gerçek dışı teminat veya yeminsiz gerçek dışı beyanda bulunma suçundan verilecek cezayı takdirine göre indirebilir veya ceza vermekten vazgeçebilir. (2) Düzeltme, kararda artık değerlendirilemiyor veya fiilden dolayı bir başkası için sakınca doğmuş veya fail hakkında hali hazırda bir suç duyurusunda bulunulmuş veya tahkikat başlatılmışsa, vaktinde yapılmadığı kabul edilir. (3) Düzeltme, gerçek dışı beyanların yapıldığı veya muhakemesinde bu beyanı  değerlendiren mercie veya bir  savcılığa  veya bir  kolluk makamına yapılabilir.  şeklinde etkin pişmanlık düzenlemesine yer verilmiştir. Alman Hukuku nda yalan yere yemin suçunun faili ve uygulama alanı, Türk Hukuku na nazaran daha geniş kapsamlı olduğu için, etkin pişmanlık hükmünün uygulanması açısından yalnızca suçun işlendiği uyuşmazlıkta varılan aşama dikkate alınmamış, eylemin üçüncü kişiler bakımından sebep olduğu zarar veya cezai takibat konusu yapılmış olması gibi farklı etkenlere yer verilmiştir.                                                            184 ÜNVER, 2016, s. 246. 631       Avusturya Ceza Kanunu nun  Etkin pişmanlık  başlıklı 291. maddesinde de, yalan tanıklık, yalan yere yemin (m. 288) ve idari bir makam önünde yalan delil beyanı (m. 289) suçlarına ilişkin olarak özel bir etkin pişmanlık hükmüne yer verilmiş, failin dinlenilmesi  sona  ermeden  önce  gerçek  dışı  beyanlarını  düzeltmesi  hâlinde cezalandırılmaması kabul edilmiştir.    Hukuk yargılamalarında tarafların yeminli veya yeminsiz yalan delil beyanında bulunmasının ayrıca yaptırım altına alındığı İsviçre Ceza Kanunu nun  Ceza indirimleri  başlıklı 308. maddesinin ilk fıkrasında;  Eğer fail gerçek dışı suçlama (m. 303), gerçek dışı suç duyurusu (m. 304) veya beyanlarını (m. 306 ve 307) kendi isteğiyle ve bunlar nedeniyle bir başkası bakımından hukuki bir sakınca doğmadan düzeltirse, hâkim cezayı hafifletebilir (m. 48a) veya cezalandırmadan vazgeçebilir.  şeklinde tamamlanmış suçlar açısından uygulanabilen bir etkin pişmanlık hükmü düzenlenmiştir. A. Dava Hakkında Hüküm Verilmeden Önce Gerçeğin Söylenmesi   TCK m. 275/2 de yer alan  Dava hakkında hüküm verilmeden önce gerçeğin söylenmesi halinde, cezaya hükmolunmaz.  şeklindeki düzenleme ile yalan yere yemin suçunu işlediği hukuk davasında hüküm verilmeden önce yemininden dönen ve gerçeği söyleyen  failin  cezalandırılmayacağı  öngörülmüştür.   Hükmolunmaz   ifadesinden anlaşılacağı  üzere,  madde  fıkrasında  aranan  koşulların  oluşması  halinde  mutlak  bir cezasızlık hâli söz konusudur ve mahkemeye takdir hakkı tanınmamıştır.   Hukuk davalarında yargılamanın sona erdiğinin bildirilip hükmün açıklanarak yazdırılmasıyla  hüküm  verilmiş  olur.  Dolayısıyla,  madde  fıkrası  lafzında  geçen  hüküm  ifadesi, hukuk mahkemesinde görülen ve yalan yere yeminin edildiği davaya ilişkin son karardır. Nitekim HMK m. 294 de mahkemenin, usule veya esasa ilişkin bir nihai kararla davayı sona erdireceği, yargılama sonunda uyuşmazlığın esası hakkında verilen nihai kararın, hüküm olduğu ve hükmün yargılamanın sona erdiği duruşmada verilip tefhim olacağı düzenlenmiştir. Son karar hâkim tarafından açıklanmadıkça hiçbir sonuç doğurmaz.                                                            185  ÖZBEK / DOĞAN / BACAKSIZ, vd., 2018, s. 1192. 186  PARLAR / HATİPOĞLU, 2010, s. 4289; ÜNVER, 2016, s. 246. 187 PEKCANITEZ / ATALAY / ÖZEKES, 2018, s. 420. 632     B. Hükmün İcraya Konulmasından veya Kesinleşmesinden Önce Gerçeğin Söylenmesi    TCK  m.  275/3 de  yer  alan;   Hükmün  icraya  konulmasından  veya kesinleşmesinden önce gerçeğin söylenmesi halinde, verilecek cezanın yarısı indirilir.  şeklindeki düzenleme ile belirlenen iki halde yalan yere yemin suçunu işleyen failin cezasının yarı oranında indirilmesi öngörülmüştür. Madde fıkrasında aranan koşullar oluştuğu takdirde, fail bakımından mutlak bir ceza indirimi söz konusudur.   Madde  fıkrası  lafzında  geçen   hükmün  kesinleşmesi   ifadesinden,  hukuk mahkemesinde görülen ve yalan yere yeminin edildiği davaya ilişkin  kesin hükmün  verilmiş olması anlaşılmalıdır. Hukuk yargılamasında, bir hükme karşı başvurabilecek kanun yolunun baştan itibaren bulunmaması veya kalmaması ile hükmün şekli anlamda kesinleştiği kabul edilmektedir.    Hükmün  icraya  konulması   ifadesi  ise,  yalan  yere  yemin  eyleminin gerçekleştirildiği hukuk davasının sonunda verilen hükmün (ilamın) icraya konulmasını ifade etmektedir. Nitekim HMK m. 350 de istinaf yoluna başvurmanın, (son) kararın icrasını İcra ve İflas Kanunu m. 36 da öngörülen durumlar haricinde durdurmayacağı, nafaka kararlarında icranın geri bırakılmasına karar verilemeyeceği ve kişiler hukuku, aile hukuku ve taşınmaz mal ile ilgili ayni haklara ilişkin kararların ise kesinleşmedikçe yerine getirilemeyeceği düzenlenmiştir.   Dolayısıyla,  hükmün icraya konulmasından öncesi , kesinleşmesi aranmaksızın ilamlı icraya konulabilen hükümlerin henüz icraya konulmamış olduğu zaman dilimine;  hükmün kesinleşmesinden öncesi  ise, verilen hükmün henüz kesinleşmemiş olduğu zaman dilimine karşılık gelmektedir.    XII. KOVUŞTURMA VE YAPTIRIM   Yargıtay, 765 sayılı mülga Türk Ceza Kanunu döneminde vermiş olduğu içtihadı birleştirme  kararında,  hukuk  mahkemelerinde  taraflarca  edilen  yeminin  gerçeğe                                                            188 PEKCANITEZ / ATALAY / ÖZEKES, 2018, s. 420. 189  Yargıtay  İçtihadı  Birleştirme  Hukuk  Genel  Kurulu,  T.  02.04.1941,  E.  1940/19,  K.  1941/12:  Binaenaleyh tahriri vesaikla ispatı lazım gelen meselede hukuk mahkemelerinde yalan yere yemin etmekle meznunualeyh olan kimselerin ceza mahkemelerindeki duruşmalarında ceza hâkimlerinin Hukuk Davaları Usulü Muhakemeleri Kanunu nun 287, 288. 289 ve 290. maddeleri hükümleriyle 633     aykırılığının  hukuk  muhakemesi  kuralları  dâhilinde  ispatlanması  gerektiğine  karar vermiş, sonraki tarihli kararlarında da, yemin teklifinin konusunu oluşturan vakıanın medeni hukuk yargılamasında tanıkla ispatının mümkün olması halinde, ceza davasında da yeminin gerçek olup olmadığının tanık delili ile ispat edilebileceğini, buna karşın tanıkla ispat yasağının söz konusu olması halinde, ceza davasında da tanık deliline başvurulamayacağını benimsenmiştir.  Yargıtay ın yakın tarihli kararında da ispat bakımından süregelen bu uygulamanın devam ettirildiği anlaşılmaktadır.                                                            mukayyet olarak yazılı delil arayıp ona göre hüküm vermeleri lazım geleceğine … ekseriyeti sülüsan ile karar verildi. , Legal İçtihat Programı. 190  Yargıtay 4. Ceza Dairesi, T. 16.12.1986, E. 1986/9718, K. 1986/10207; T. 24.11.2004, E. 2003/9353 K. 2004/11430, Sinerji İçtihat Programı. 191  Yargıtay 8. Ceza Dairesi, T. 09.02.2021, E. 2019/13717, K. 2021/1914:  Ceza Genel Kurulu nun 05.02.2013 tarih, 2012/11-1086 Esas, 2013/40 sayılı kararında belirtildiği gibi; Ceza ve hukuk mahkemelerinde, sübuta ilişkin bir sorunun çözümünde farklı usul kurallarının uygulanması farklı hukuki  sonuçları  ortaya  çıkarabilecektir.  Senede  bağlı  bir  borcun  ödendiği  iddiasının  ceza mahkemesinde serbest delil usulü, hukuk mahkemesinde ise, istisnalar dışında sınırlı delil usulüne göre çözümünün ve bundan dolayı farklı sonuçların ortaya çıkmasının kabulü, adalet ve hakkaniyete aykırı düşecektir. Bu nedenle, senede bağlı borcun ödenip ödenmediğine ilişkin sorunun çözümünde, ceza ve hukuk mahkemelerinden verilen farklı kararların uygulamada doğuracağı sakıncalarının önlenmesi bakımından, tanıkla ispat konusunda ceza mahkemesinin hukuk mahkemesinin bağlı olduğu usul kurallarını uygulaması gerekmektedir. Diğer bir anlatımla, farklı usul hükümlerinin uygulanması nedeniyle  senetten  kaynaklanan  borcun  ödendiği  iddiasının  ceza  mahkemesinde  sabit  görülerek mahkûmiyet kararı verilmesi, buna karşılık hukuk mahkemesinde ödeme iddiasının yerinde olmadığının kabulü ile alacağın geçerli görülmesi durumunda, ceza mahkemesi kararı sonucu bedelsiz senedi kullanma suçundan hakkında mahkûmiyet hükmü kurulan alacaklı, hukuk mahkemesi kararına göre alacağını icrada tahsil edebilecektir. Bu tür sakıncalara ve böylesine çelişkili bir durumun ortaya çıkmasına hukuk mantığının cevaz vermeyeceği açıktır. Aksinin kabulü halinde senet borçlusu hiçbir zaman  ilgili  hukuk  mahkemesine  başvurma  yoluna  gitmeyecek,  tanık  temin  ederek  Cumhuriyet Savcılığına başvurmak suretiyle kamu davası açılmasını ve açılan kamu davasına katılmak suretiyle şahsi hakkının hüküm altına alınmasını sağlayabilecektir. Hal böyle olunca Hukuk Muhakemeleri Kanunu hükümleriyle getirilen sınırlamaların uygulanma imkânı da eylemli olarak ortadan kalkacaktır. Bu açıklamalar ışığında somut olay değerlendirildiğinde; müteahhit olan sanığın, katılan ile yapmış olduğu sözleşmeden dolayı alacaklı olduğu bedelin bir kısmını alamadığından bahisle Türkeli Asliye Hukuk  Mahkemesinin  2013/90  esas  sayılı  dosyasında  açtığı  itirazın  iptali  davasında  ödendiği savunulan  5000  Euroluk  kısmı  almadığına  ilişkin  yemin  etmesi  neticesinde  davanın  lehine sonuçlanması üzerine katılanın, alacağın kalmadığına ve paranın tamamını aldığına dair sanığın el yazısı ile yazılmış ancak imzalanmamış yazıyı Cumhuriyet Başsavcılığına sunarak yalan yere yemin etmek suçundan şikayetçi olması üzerine açılan ceza davasında miktar itibariyle tanıkla ispatı mümkün olmayan borcun ödendiği hususu Hukuk Muhakemeleri Kanunu hükümleri uyarınca ispatlanamadığı ve belgeye dayanmayan delillerin sanığın hükümlülüğüne yeter nitelik ve derecede bulunmadığı anlaşılmakla,  sanığın  beraatı  yerine  tanık  anlatımı  ve  savunmasının  inandırıcı  bulunmadığı gerekçesiyle mahkumiyetine karar verilmesi … ; aynı yönde, Yargıtay 16. Ceza Dairesi, T. 30.03.2015, E. 2015/761, K. 2015/414, Yargıtay İçtihat Programı. 634     Yargıtay ın yalan yere yemin suçunda tercih ettiği ispat usulüne göre, hukuki uyuşmazlık konusu vakıanın tanıkla ispatının mümkün olmadığı durumlarda yalan yere yemin suçunda ispat, ancak bu vakıaya ilişkin yazılı delil ile mümkün olabilecektir. Yazılı delilin sıhhati ve delil vasfı bulunup bulunmadığının tespiti ise somut olay özelinde değerlendirilmektedir.   Öğretide  hâkim  görüş,  ceza  hukuku  yaptırımları  ile  kişilerin  temel  hak  ve özgürlüklerine  ağır  kısıtlamalar  getirildiği  için  ceza  yargılamasına  ilişkin  kuralların medeni  hukuktan  farklı  olduğunu,  yalan  yere  yemin  hukuk  mahkemesi  önünde gerçekleşse de, bir suçun varlığı söz konusu olduğu için, buna ilişkin iddiaların serbest ve vicdani delil sisteminin geçerli olduğu ceza muhakemesi ilke ve kuralları çerçevesinde ispatlanması gerektiğini, suçun ispatının yazılı delil ile sınırlandırılmasının, savunma hakkının da sınırlandırılması sonucunu doğuracağını savunmaktadır.  Aksi görüş ise, Yargıtay ın uyguladığı ispat usulünün tartışılabilir olsa da, bir hukuk dalındaki sonucun başka bir hukuk dalına ait kurallarla aşılmasının hukukun güvenilirliğini ve adaleti zedeleyeceğini, aynı uyuşmazlık konusunun farklı mahkemelere taşınıp, çelişik kararlar verilmesinin değerlerle çatışacağını ileri sürmektedir.194  Kanaatimizce, yalan yere yemin eylemine ilişkin yargılamada, ceza muhakemesi hukukunda geçerli olan serbest ve vicdani delil sistemi doğrultusunda, duruşmada ikame edilip  tartışılan,  hukuka  uygun  ve  maddi  gerçeğe  ulaşmayı  mümkün  kılabilecek nitelikteki tüm kanıtların değerlendirilmesi suretiyle sonuca ulaşılmalıdır. 5271 sayılı Ceza Muhakemesi Kanunu nda ceza yargılaması bakımından serbest ve takdiri delil                                                            192  Yargıtay 8. Ceza Dairesi, T. 23.09.2020, E. 2018/10914, K. 2020/15891:  Sanığın, İstanbul Anadolu 21. Asliye Hukuk Mahkemesi nin 2012/442 Esas sayılı dosyasının 30.04.2013 tarihli celsesinde, ‘senedin el yazılı metninin kendisi tarafından yazılmadığına  dair yemin ettiği anlaşılmakla, söz konusu senet üzerindeki keşideci imzası dışındaki el yazılarının da sanığa ait olup olmadığı yönünde uzman bilirkişi raporu alınarak sonucuna göre sanığın hukuki durumunun tayin ve takdiri gerekirken eksik araştırma ile yazılı şekilde hüküm kurulması … , Yargıtay İçtihat Programı; Yargıtay 9. Ceza Dairesi, T. 18.11.2014, E. 2013/10683, K. 2014/11550:  Olayın etraflıca aydınlatılması ve maddi gerçeğin kuşkuya yer vermeyecek biçimde ortaya çıkarılması amacıyla; adli emanetin 2011/100 sırasında kayıtlı 14.09.1999 tarihli belgenin altındaki imzanın sanığa ait olup olmadığı hususunda Adli Tıp Kurumu Fizik İhtisas Dairesinden rapor alındıktan sonra tüm deliller birlikte değerlendirilerek sonucuna göre sanığın hukuki durumunun takdir ve tayini gerektiği gözetilmeden eksik araştırma ile yazılı şekilde hüküm kurulması … , Yargıtay İçtihat Programı. 193  AYTEKİN İNCEOĞLU, 2021, s. 182; KESİM, 1992, s. 62, 63; ÖZBEK / DOĞAN / BACAKSIZ, vd., 2018, s. 1192; SOYASLAN, 2020, s.774; ÜNVER, 2016, s. 252. 194  MALKOÇ, 2013, s. 4673, 4674. 635     sistemi  istisnasız  bir  şekilde  benimsenmesine  rağmen,  fiili  olarak  savunma  hakkını kısıtlayacak  türden  uygulamalara  başvurulması  ve  delil  yasakları  getirilmesi  hem kanunilik ilkesine hem de adil yargılanma hakkının ihlâline yol açabilir.    Yalan yere yemin suçunun tamamlanması ve cezai takibatı için, yemine konu uyuşmazlığın görüldüğü hukuk davasının sonuçlandırılmış olması gerekmez. Nitekim TCK m. 275/2 de yer alan  Dava hakkında hüküm verilmeden önce gerçeğin söylenmesi halinde,  cezaya  hükmolunmaz.   şeklindeki  düzenleme  bu  hususu  açıkça  ortaya koymaktadır. Yalan yere yemin suçu şikâyete tabi değildir. Görevli mahkeme, asliye ceza mahkemesidir.   HMK m. 239/1 e göre; yemin eda edildikten sonra, yalan yere yemin nedeniyle açılan ceza davası, esas dava bakımından bekletici sorun yapılamaz.  Buna karşın, TCK m. 275/2-3 de düzenlenen etkin pişmanlık hükümlerinin tatbiki açısından, suçu dolayısıyla yapılan kovuşturmada son karar verilmeden önce, hukuk davasında  verilen  hükmün  kesinleşmesi  veya  icraya  konulmasının  bekletici  mesele yapılması gerektiği ifade edilmektedir.   Yalan yere yemin suçunun cezası, etkin pişmanlık hükümleri uygulama alanı bulmadığı takdirde bir yıldan beş yıla kadar hapis cezasıdır. Sanık hakkında CMK m. 231 de öngörülen koşullar dâhilinde hükmün  açıklanmasının geri bırakılması kararı verilebilir.   Alman Ceza Kanunu nun 154. maddesinde düzenlenen  Yalan yere yemin  suçu karşılığında öngörülen cezanın bir yıldan az olamayacağı, daha az cezayı gerektiren hallerde ise bu cezanın altı aydan beş yıla kadar olabileceği belirlenmiştir. Avusturya Ceza Kanunu nun 288. maddesinin ikinci fıkrası uyarınca yalan yere yemin eylemi altı aydan beş yıla kadar hapis cezası ile cezalandırılmaktadır. Son olarak, İsviçre Ceza Kanunu nun 306. maddesinin ikinci fıkrasında ise bir hukuk davasında yemin üzerine                                                            195  Aynı yönde, HAFIZOĞULLARI / ÖZEN, 2016, s. 170; MERAN, 2006, s. 294. 196  AYTEKİN İNCEOĞLU, 2021, s. 182. 197  Alman Ceza Kanunu nun 38. maddesinin ikinci fıkrasına göre süreli hapis cezaları en fazla on beş yıl olabilir. 636     yalan beyanda bulunan failin üç yıla kadar hapis veya doksan günden az olmamak üzere adli para cezası ile cezalandırılması öngörülmüştür.",
     "Kaynakça": "ARZT, Gunther / WEBER, Ulrich, Strafrecht Besonderer Teil, Lehrbuch, 1. Baskı, Verlag Ernst und Werner Gieseking, Bielefeld, 2000. ASLAN, Mehmet, Yalan Tanık Suçunda Gerçeğe Aykırılık, Ceza Hukuku Dergisi, Yıl: Ağustos 2015, Sayı: 28, (s. 261 – 281). AYTEKİN İNCEOĞLU, Asuman, Yalan Yere Yemin, Özel Ceza Hukuku, Cilt X, Adliyeye Karşı Suçlar, 1. Baskı, On İki Levha Yayıncılık, İstanbul, 2021. BERTEL, Christian / SCHWAIGHOFER, Klaus, Österreichisches Strafrecht, Besonderer Teil II, 9. Baskı, Springer Verlag, Wien, 2010. DÖNMEZER, Sulhi / ERMAN Sahir, Nazari ve Tatbiki Ceza Hukuku Cilt II, 14. Bası, Der Yayınları, İstanbul, 2019. EISELE, Jörg, Strafrecht Besonderer Teil I, Straftaten gegen die Person und die Allgemeinheit, 2. Baskı, Verlag W. Kohlhammer, Stuttgart, 2012. EREM, Faruk,  Yalan Şahadet, Hakikate Aykırı Bilirkişilik ve Tercümanlık , Ankara Üniversitesi Hukuk Fakültesi Dergisi, Yıl: 1954, Cilt: 11, Sayı: 3, (s. 42 – 59). FISCHER, Thomas, Strafgesetzbuch und Nebengesetze, 55. Baskı, Verlag C. H. BECK,  München, 2008. GÖKTÜRK, Neslihan,  Yalan Tanıklık Suçu (TCK m. 272) , Gazi Üniversitesi Hukuk Fakültesi Dergisi, Yıl: 2016, Cilt: XX, Sayı: 1, (s. 347 - 409). (2016a) 637     GÖKTÜRK, Neslihan,  Die Aussagedelikte im türkischen Strafrecht , Ceza Hukuku ve Kriminoloji Dergisi, Yıl: 2016, Cilt: 4, Sayı: 2, (s. 75 - 95). (2016b) GÖSSEL, Karl Heinz / DÖLLING, Dieter, Strafrecht Besonderer Teil, Straftaten gegen Persönlichkeits- und Gemeinschaftswerte, 2. Baskı, F. C. Müller Verlag, Heidelberg, 2004. GÖZÜBÜYÜK, Abdullah Pulat, Türk Ceza Kanunu Gözübüyük Şerhi, Cilt III, Hususi Kısım – Cürümler, Madde 282 - 447, 5. Bası, Kazancı Hukuk Yayınları, İstanbul, 1988. HAFIZOĞULLARI, Zeki / ÖZEN, Muharrem, Türk Ceza Hukuku Özel Hükümler, Millete ve Devlete Karşı Suçlar, 1. Basım, US-A Yayıncılık, Ankara, 2016. HAKERİ, Hakan, Ceza Hukuku Genel Hükümler, 23. Baskı, Adalet Yayınevi, Ankara, 2020. HAKERİ, Hakan,  Yeni Türk Ceza Kanunu nda İştirak , Ceza Hukuku Dergisi, Eylül 2006, Sayı: 1, (s. 75 – 109). HEINRICH, Bernd, Strafrecht Allgemeiner Teil, 3. Baskı, Kohlhammer Verlag, Stuttgart, 2012. HOFFMANN - HOLLAND, Klaus, Strafrecht Allgemeiner Teil, 2. Baskı, Mohr Siebeck Verlag, Tübingen, 2011. HOHMANN, Olaf / SANDER, Günther M., Strafrecht Besonderer Teil II, Delikte gegen die Person und die Allgemeinheit, 2. Baskı, Verlag C. H. BECK, München, 2011. İÇEL, Kayıhan, Ceza Hukuku Genel Hükümler, 5. Bası, Beta Yayıncılık, İstanbul, 2018. JESCHECK, Hans – Heinrich / WEIGEND, Thomas, Lehrbuch des Strafrechts, Allgemeiner Teil, 5. Baskı, Duncker & Humblot, Berlin, 1996. KARAKEHYA, Hakan, Ceza Muhakemesinde Maddi Gerçeğin Tespiti, 1. Baskı, Savaş Yayınevi, Ankara, 2016. KESİM, Yahya, Yalan Tanıklık ve Yalan Yere Yemin, Yayınlanmamış Yüksek Lisans Tezi, İstanbul, İstanbul Üniversitesi Sosyal Bilimler Enstitüsü, 1992. 638     KİTAPÇIOĞLU YÜKSEL, Tülay, Özgü Suç, 1. Baskı, İstanbul, On İki Levha Yayıncılık, 2021. KOCA, Mahmut / ÜZÜLMEZ, İlhan, Türk Ceza Hukuku Genel Hükümler, 13. Baskı, Seçkin Yayıncılık, Ankara, 2020. (2020a) KOCA, Mahmut / ÜZÜLMEZ, İlhan, Türk Ceza Hukuku Özel Hükümler, 7. Baskı, Adalet Yayınevi, Ankara, 2020. (2020b) KOÇAK, Mehmet Faruk,  Bir Ceza Yargılamasına Eleştirel Bakış: Yalan Tanıklık Suçu İncelemesi , Hacettepe Hukuk Fakültesi Dergisi, Yıl: 2019, Cilt: 9 Sayı: 1, (s. 196 – 231). KREY, Volker / HEINRICH, Manfred / HELLMANN, Uwe, Strafrecht Besonderer Teil, Cilt 1, Besonderer Teil ohne Vermögensdelikte, 15. Baskı, Verlag W. Kohlhammer, Stuttgart, 2012. KURU, Baki, İcra ve İflas Hukuku El Kitabı, 2. Baskı, Adalet Yayınevi, Ankara, 2013. KURU, Baki, Medeni Usul Hukuku El Kitabı, Cilt I, 1. Baskı, Yetkin Yayınları, Ankara, 2020. KÜHL, Kristian, Strafrecht Allgemeiner Teil, 7. Baskı, Verlag Franz Vahlen, München, 2012. LENCKNER, Theodor / BOSCH, Nikolaus, Strafgesetzbuch, Kommentar, Editör: SCHÖNKE Adolf / SCHRÖDER Horst, 29. Baskı, Verlag C. H. BECK, München, 2014. MALKOÇ, İsmail, Açıklamalı Türk Ceza Kanunu, Madde 242 - 345, 4. Cilt, 1. Baskı, Sözkesen Matbaacılık, Ankara, 2013. MAURACH, Reinhart / SCHROEDER, Friedrich-Christian / MAIWALD, Manfred, Strafrecht Besonderer Teil, Cilt 2, Straftaten gegen Gemeinschaftswerte, 10. Baskı, C. F. Müller Verlag, München, 2012. MERAN, Necati, Yeni Türk Ceza Kanununda Kamu Görevlisine ve Adliyeye İlişkin Suçlar, 1. Baskı, Seçkin Yayıncılık, Ankara, 2006. 639     MÜLLER, Henning Ernst, Münchener Kommentar zum StGB, Cilt 3, Editör: SCHÄFER, Jürgen, 4. Baskı, Verlag C. H. BECK, München, 2021. NOROUZI, Ali B., Strafgesetzbuch, Kommentar, Editörler: MATT, Holger / RENZIKOWSKI, Joachim, 1. Baskı, Verlag Franz Vahlen, München, 2013. OTTO, Harro, Grundkurs Strafrecht, Die einzelnen Delikte, 7. Baskı, De Gruyter Rechtswissenschaften Verlag, Berlin, 2005. ÖNDER, Ayhan, Türk Ceza Hukuku Özel Hükümler, 4. Bası, Filiz Kitabevi, İstanbul, 1994. ÖZBEK, Veli Özer / DOĞAN, Koray / BACAKSIZ, Pınar /TEPE, İlker, Türk Ceza Hukuku Özel Hükümler, 13. Baskı, Seçkin Yayıncılık, Ankara, Eylül 2018. ÖZGENÇ, İzzet, Türk Ceza Hukuku Genel Hükümler, 15. Bası, Seçkin Yayıncılık, Ankara, 2019. ÖZTÜRK, Bahri / ERDEM, Mustafa Ruhan, Uygulamalı Ceza Hukuku ve Güvenlik Tedbirleri Hukuku, 20. Baskı, Seçkin Yayıncılık, Ankara, 2020. PARLAR, Ali / HATİPOĞLU, Muzaffer, Türk Ceza Kanunu Yorumu, 4. Cilt, 3. Baskı, Seçkin Yayıncılık, Ankara, 2010. PEKCANITEZ, Hakan / ATALAY, Oğuz / ÖZEKES, Muhammet, Medeni Usul Hukuku, 6. Bası, Vedat Kitapçılık, İstanbul, 2018. ROXIN, Claus, Täterschaft und Tatherrschaft, 7. Baskı, Walter de Gruyter, Berlin, 2000. ROXIN, Claus, Strafrecht Allgemeiner Teil, Band II, Besondere Erscheinungsformen der Straftat, 4. Baskı, C. H. BECK, München, 2003. RUDOLPHI, Hans - Joachim, Systematischer Kommentar zum Strafgesetztbuch, Editör: RUDOLPHI, Hans - Joachim / WOLTER, Jürgen, Cilt 2, 8. Baskı, Carl Heymanns Verlag, Köln, 2013. RUß, Wolfgang, Strafgesetzbuch, Leipziger Kommentar, Großkommentar, Editör: LAUFHÜTTE, Heinrich Willhelm / RISSING - VAN SAAN, Ruth / TIEDERMANN, Klaus, 6. Cilt, 12. Baskı, De Gruyter Rechtswissenschaften Verlag, Berlin, 2010. 640     SCHMIDHÄUSER, Eberhard, Festschrift für das Oberlandesgericht Celle, Verlag Otto Schwartz & Co., Göttingen, 1961. SINAR, Hasan,  Türk Ceza Kanununda Dolaylı Faillik , Ceza Hukuku Dergisi, Yıl: Nisan 2011, Sayı: 15, (s. 59 – 86). SINN, Arndt, StGB, Strafgesetzbuch, Kommentar, Editör: SATZGER, Helmut / SCHLUCKEBIER, Wilhelm / WIDMAIER, Gunter, 2. Baskı, Carl Heymanns Verlag, Köln, 2014. SOYASLAN, Doğan, Ceza Hukuku Özel Hükümler, 13. Baskı, Yetkin Yayınları, Ankara, 2020. ŞAHBAZ, İbrahim, Açıklamalı ve İçtihatlı Türk Ceza Kanunu, 2. Cilt, Madde 150 - 345, 1. Baskı, Yetkin Yayınları, Ankara, 2016. TANRIVER, Süha, Medeni Usul Hukuku, Cilt I, Temel Kavramlar ve İlk Derece Yargılaması, 3. Bası, Yetkin Yayınları, Ankara, 2020. TEZCAN, Durmuş / ERDEM, Mustafa Ruhan / ÖNOK, Murat, Teorik ve Pratik Ceza Özel Hukuku, 18. Baskı, Seçkin Yayıncılık, Ankara, 2020. TOROSLU, Nevzat / TOROSLU, Haluk, Ceza Hukuku Genel Kısım, 25. Baskı, Savaş Yayınevi, Ankara, 2019. TRECHSEL, Stefan / AFFOLTER-EIJSTEN, Heidi, Schweizerisches Strafgesetzbuch, Praxiskommentar, Editör: TRECHSEL, Stefan / PIETH, Mark, 2. Baskı, Dike Verlag, Zurich, 2013. ÜNVER, Yener, TCK da Düzenlenen Adliyeye Karşı Suçlar, İftira, Suç Uydurma, Suç Üstlenme, Yalan Tanıklık ve Bilirkişilik, İnfaz Kurumlarından Kaçma, 4. Baskı, Seçkin Yayıncılık, Ankara, 2016. VORMBAUM, Thomas, Strafgesetzbuch, Editör: PAEFFGEN, Hans - Ullrich, Cilt 2, 4. Baskı, Nomos Verlagsgesellschaft, Baden - Baden, 2013. YARDIMCI, Taner Emre, Hukuk Davalarında Mecburi Dava Arkadaşlığı, 1. Baskı, Adalet Yayınevi, Ankara, 2021. 641     YAŞAR, Osman / GÖKCAN, Hasan Tahsin / ARTUÇ, Mustafa, Yorumlu - Uygulamalı Türk Ceza Kanunu, Cilt VI, 1."
}