{
     "Tip": "Makale",
     "Dergi İsmi": "",
     "Üniversite İsmi": "Hacettepe Üniversitesi",
     "Gün": "11",
     "Ay": "12",
     "Yıl": "2021",
     "Cilt": "2",
     "Sayı": "11",
     "Başlık": "TABİİ HUKUK ANLAYIŞININ KLASİK VE MODERN DÖNEM GÖRÜNÜMLERİ ÜZERİNE BİR KARŞILAŞTIRMA",
     "Title": "A COMPARISON OF THE CLASSICAL AND MODERN VIEWS OF NATURAL LAW CONCEPTION",
     "Yazar İsmi": [
          "Abdülsamet GÜLLER"
     ],
     "Danışman İsmi": "",
     "Anahtar Kelimeler": [
          "Antik dönemde tabii hukuk",
          "modern düşüncede tabii haklar",
          "hürriyet",
          "eşitlik",
          "yurttaşlık",
          "ulus devlet."
     ],
     "Keywords": [
          "Natural law in antiquity",
          "natural rights in modern thought",
          "freedom",
          "equality",
          "citizenship",
          "nature state."
     ],
     "Özet": "İnsan haklarının anlamlandırılması noktasında farklı yaklaşımlardan bahsedebilmek mümkündür. Ancak bu kapsamda ortaya çıkan ve az çok çeşitli farklılıklar etrafında görüş bildiren düşünürler, pozitivist tasavvur ile tabii hak anlayışı suretindeki iki temel şemsiyenin altında tahayyül edilebilir. Günümüzde hak ve hürriyetlere bakışın bu kategoriler yönünden daha ziyade ikinci anlayıştan beslendiği görülmektedir. Gerçekten bu bağlamda, kökleri ta antik Yunan düşüncesine değin götürülen son derece güçlü ve istikrarlı bir söylem dikkat çekmektedir. Dolayısıyla bu söylemin, antik ve modern dönemlerdeki özellik arz edenbazı düşünürlerin tabii hukuka uyan yaklaşımları incelenmek suretiyle sınanması yararlı olacaktır. Bu sınama yapılırken, her bir düşünürün fikir ve teorisine uygulanacak belirli kavram setlerinin saptanması gerekir. Bu noktada özellikle eşitlik, mülkiyet ve devlet mefhumları etrafında, ilgili düşünürlerin ortaya koyduğu yaklaşımları tespit etmek ve klasik dönem ile modern zamanlar yönünden bir karşılaştırmaya girişmek ufuk açıcı olmaktadır.",
     "Abstract": "It is possible to talk about different approaches to give meaning to human rights. Thinkers emerging in this context and expressing their opinions around various differences can be imagined under two basic categories in the form of the positivist vision and the idea of natural rights. Today, it is seen that the thought of rights and freedoms is mostly fed by the second understanding in terms of these categories. In this context, there is an extremely strong and stable discourse that has its roots in ancient Greek thought. Therefore, it will be useful to test this discourse by examining the natural law approaches of some thinkers who emerged in ancient and modern periods. While doing this test, it is necessary to determine the specific set of concepts that will be applied to each thinker's idea and theory. At this point, it is stimulating to determine the approaches of the relevant thinkers around the notions of equality, ownership and the state and to make a comparison in terms of classical and modern times.",
     "Metin": " Hakların kaynağına ve mahiyetine ilişkin değerlendirmeler, çoklukla, günümüzün hâkim  söylemi  olarak  beliren  liberalizmin  fikri  araçları  üzerinden kavramsallaştırılmaktadır. Bu düşünce setlerini, ana hatlarına uymak yoluyla, tabii hak anlayışı ve pozitivist düşünce biçiminde bölümlemek mümkündür. Güçlü bir söylem alanına  sahip  olan  insan  haklarının,  daha  ziyade  bu  birinci  anlayıştan  beslendiğini belirleyebilmek  zor  değildir.  Bu  itibarla,  çağımızın  hak  tasavvurunda,  tabii  hukuk doktrinin son derece belirleyici bir noktada durduğunu söyleyebiliriz. Öyle ki insan haklarının kaynağına yönelik bir sorgulamaya girişildiğinde, gerek hukuk mesleğini icra edenlerin, gerekse bu alandan uzakta bulunanların zihinlerinde, büyük bir çoğunlukla, 1285     hak ve hürriyetlerin doğuştan gelen, dolayısıyla sonradan üretilmemiş olgular olduğu düşüncesinin önemli bir yer tuttuğu görülür. Adeta bir inanç seviyesinde kendine yer bulan bu yaklaşımın, literatüre de hatırı sayılır bir yansıması olmuştur. Öte yandan hak ve hürriyetlerin kaynağını tabiatta aramak biçimindeki temel yöntem itibariyle antik dönemden bu tarafa çok sayıda filozofun, sırf bu yaklaşım dolayısıyla aynı safta mütalaa edilmesi de mümkün olabilmektedir. Bu ise tabii hukuk düşüncesinin, çağlar boyu akan coşkun bir ırmakçasına, hiç eksilmeden ve her bir menzilde daha da büyüyerek bugüne ulaşan dev bir fikir kolu şeklinde tahayyül edilmesine imkân tanımaktadır. Hakların insan eliyle icat edilmediği, buna karşılık zaten tabiatta var olan bilginin keşfedildiği yollu tasavvurun kabul edilmesi durumunda, bu tür bir yaklaşımın neresinde durulursa durulsun, ortak bir zeminin paylaşılmış olduğunu yadsımak mümkün değildir. Buna karşılık, Antik zamandan beridir, şöyle veya böyle bahse konu yordamı benimsemiş olan  düşünürleri,  zihni  dünyaları  bakımından  ne  ölçüde  aynı  şema  altında değerlendirebileceğimizin  de  tartışmalı  olduğu  söylenebilir.  Şu  hâlde,  öteden  beri gelmekte olan bir tabii hukuk damarının hangi derecede mevcut olduğu, dolayısıyla bu akışın kesintisiz ve doğru bir hat çizerek gelişip gelişmediği üzerinde de kafa yorulması icap eder. Böylelikle tabii hak düşüncesinin antikiteden başlayıp günümüze kadar ulaştığı yolundaki önermenin altı doldurulmuş olacak ve gerekli olması durumunda, bu söze yönelik ihtirazi kayıtlar getirilebilecektir. Bunun  için,  tabii  hak  anlayışının  gerek  klasik  dönemdeki  görünümü  gerekse bugünkü niteliği ele alınmak durumundadır. Bu çalışmada da, işbu zorunluluğun gereği olarak öncelikle tabii hakların klasik düşünürlerden Platon ile Aristo da ve yer yer stoacı gelenekte temayüz eden biçimi incelenecek, daha sonra modern dönemde Locke ve Hobbes  ile  başlayan  geleneğe  geçilecektir.  Tartışmaya  analitik  bir  derinlik kazandırabilmek ve ilgili dönemler arasındaki farklılıkları ayırt edebilmek için her iki dönemde ortaya atılan görüşlerin beslendiği şartlar ve toplumda hâkim olan ilişkiler yumağı araştırılacaktır. Bunun için bahse konu hak anlayışı, ulus devlet, hürriyet, eşitlik, yurttaşlık ve sözleşme ilişkileri gibi kavram setleri üzerinden kurcalanmak suretiyle, bu kavramların  her  iki  dönemdeki  anlaşılma  biçimleri  farklılaştığı  nispette,  ilgili 1286     düşünürlerin ne ölçüde farklı bir noktada durdukları ve böylelikle tabii hak tasavvuruna yönelik anılan söylemin sorgulanmaya oldukça açık olduğu da tespit edilmiş olacaktır.  I. GENEL OLARAK TABİİ HUKUK ANLAYIŞI İlk çağlardan başlayarak günümüze gelinceye kadar, şu veya bu surette bir tabii hukuk anlayışının daima dillendirildiğini tespit edebilmek mümkündür. Gerçekten klasik döneme bakıldığında Platon ve Aristo yu, etkisini Romalı düşünürler Cicero ve Polybios üzerinde  de  gördüğümüz  stoacı  geleneği  ve  Hristiyan  düşüncesi  bağlamında  Aziz Augustinus ve Aquinum lu Thomas ı; modern dönemde ise Hobbes ve Locke ile başlayan bir gelenekte, Grotius ve Rousseau gibi pek çok düşünürü içine alan bir tabii hukuk çizgisinden  sıklıkla  bahsedildiği  görülür.1  Bu  anlayışa  az  çok  yaklaşan  düşünceler bağlamında  tabii  hukukun,  genel  olarak  uygulanan  düzenin  meşruluğunun  ölçüsü biçiminde anlaşıldığı söylenebilir. Nitekim Aziz Augustinus un  adil olmayan kanun değildir. 2 sözü ile Aquinum lu Thomas ın aynı minvaldeki  adaletsiz hukuk, hukuk değildir 3, ifadesi, bu tespite birer örnektir.4 Bu itibarla herhangi bir yasanın kabul edilebilir olması için, onun tabiatta var olan verili bir düzene uygunluğu aranmaktadır. Her bir düşünür bağlamında çok farklı görünüşlere büründüğü belirtilmek kaydıyla, tabii haklar teorisinin ana çerçevesini, bu şekilde çizebilmek mümkündür. Tabii hukukun, belli başlı bir tanımlamasına girişilmek istendiğinde, en genel anlamda temelleri tabiatta yer alan ve kaynağı herhangi bir ampirik yöntemle teşhis edilemeyen hukuktur, denilebilir.5 Bu teorinin karşısında ise hemen daima pozitivist hukuk  anlayışı  zikredilmektedir.  Buna  göre  hukuk,  birinci  anlayışın  zıddına  olarak                                                       1   WOLF, Christopher, Natural Law Liberalism, Cambridge University Press, New York, 2006, s. 153. 2   non esse lex quae justa non ferit. 3   lex iniusta non est lex. 4   KANTARCI, Esra,  Doğal Hukuk Doktrini Kapsamında Doğal Haklar ve Mevcut Düzen Eleştirisi , academia.edu, http://www.academia.edu/8076462/Doğal_Hukuk_Doktrini_Kapsamında_Doğal_Haklar_ve_Mevcut_Düzen_Eleştirisi (erişim tarihi 01.01.2017), s. 2. 5   KEYMAN, Selahattin,  Tabii Hukuk Doktrininin Epistemoloji Tahlili , Ankara Üniversitesi Hukuk Fakültesi Dergisi, Yıl: 1998, Cilt. 47, Sayı: 1, (s. 17-36), s. 17. 1287     ampirik bir kaynağa dayalı ve incelenmeye uygun bulunan şeyden başkası değildir. Bu tasavvurun,  ana  hatlarıyla,  hukuku  resmi  müeyyideyle  kuşatılmış  egemenin  iradesi biçiminde  anlayan  devletçi  pozitivizm  ile  felsefi  pozitivizmden  ilhamla  hukuku, gözlemlenebilir  bir  kaynağın  ürünü  olarak  görmekten  başka  onu  devletin  koyduğu hükümler ile -örf ve âdet kabilinden- varlığına razı olduğu kurallar şeklinde açıklayan hukuki pozitivizm olmak üzere iki ayrı türünden bahsedildiğini ifade etmek gerekir.6 Tabii hukuka ilişkin ortaya konulan teorilerin, belirtildiği gibi dönem dönem çok çeşitli suretlere bürünmüş olmakla birlikte, binlerce yıldır varlığını sürdüren kozmik düzen,  ahlak  ve  hukuk  arasındaki  rabıta  hakkında  yapılmaya  çalışılan  açıklamalar biçiminde ortaya çıktığı, bu cümleden olarak genellikle doğru eylem ve doğru tercihe yönelik iddialar ileri sürmek (ahlak teorisi), ahlaki bilginin ne suretle elde edilebileceğine dair tasvirlerde bulunmak (bilgi teorisi) ve nihayet hukukun ve hukuki müesseselerin doğru bir biçimde anlaşılmasına ilişkin düşünceler serdetmek (hukuk teorisi) nev inden bir çeşitlilik arz ettiği belirtilmektedir.7 Bu çeşitliliğin, esasen yüzyıllara yayılan bir düzlemde  bahse  konu  anlayışın  içinde  bulunduğu  gerek  mahiyet  gerekse  yöntem açısından  farklılık  gösteren  mecralar  konusunda,  çok  sayıda  ipucu  barındırdığını düşünmekteyiz. Antik dönemde dillendirilmiş olan ve özellikle Orta Çağ boyunca bütün Avrupa da hatırı sayılır bir etkinlik alanı elde eden tabii hukuk, daha sonra belirgin bir gerileme göstermiştir.8 Bununla birlikte insan haklarına ilişkin sistemli fikirlerin temayüz ettiği XVIII. yüzyıldan itibaren tabiat hâli ve toplum sözleşmesi varsayımlarına dayanılarak, insanın sırf insan olmakla doğuştan bazı hak ve hürriyetlere sahip olduğunu ve bunlara devlet tarafından müdahale edilemeyeceğini dile getiren bir tabii hak söylemi gelişmeye başlar.9 İnsan haklarına ilişkin oluşturulan geniş literatürün ve XVIII. yüzyılın sonuna                                                       6   KEYMAN, 1998, s. 17. 7   BİX, Brian H.,  Doğal Hukuk: Modern Gelenek , (Çev. E. Uzun), Dokuz Eylül Üniversitesi Hukuk Fakültesi Dergisi, Yıl: 2004, Cilt: 6, Sayı: 2, (s. 291-343), s. 291. 8   AKILLIOĞLU, Tekin, Hangi Hukuka Giriş? Hukuk Üstdili İncelemesine Giriş, İmaj Yayınevi, Ankara, 2015, s. 54. 9   YÜKSEL, Mehmet,  İnsan Haklarının Sosyo-Tarihsel Temelleri , İnsan Hakları Yıllığı, Yıl: 2007, Cilt: 25, (s.1-19), s. 1.  1288     doğru yayımlanan Amerikan Haklar Bildirgesi ile Fransız İnsan ve Yurttaş Hakları Beyannamesinin,  bu  anlayışın  gerek  teorisyenler  gerekse  uygulayıcılar  nezdinde yerleşmesine hizmet ettiği görülmektedir. Marks a göre hem ortaya çıkması hem de yerleşmesi bağlamında burjuva insanını temel alan ve bu sınıfın taleplerine bir aksiseda teşkil eden mezkûr gelişmeler sonucunda bu defa yeni bir akım olarak pozitivist hukuk anlayışı gündeme gelmiştir. Bununla birlikte bilhassa İkinci Dünya Savaşından sonra, insan haklarına yönelik vurgular tabii haklara yapılan referanslarla yeniden önemli bir artış göstermiş bulunmaktadır.11 İnsan hakları alanında hâkim olan söylemin günümüzde de hâlen bu referans üzerinden gerçekleştiği, gerek literatür şöyle gelişigüzel tarandığında gerekse hukukçulara insan haklarına ilişkin görüşleri sorulduğunda kolaylıkla ortaya çıkmaktadır.  Bu  bakımdan  insan  haklarının  anlamlandırılmasında  genel  temayül, egemenin veya yasama organının söz konusu normları bu şekilde kabul etmiş olmasından ziyade, bu hakları meydana getiren ve olan hukuka kaynaklık eden bir olması gereken hukuk alanına ilişkin ahlaki kriterler olmaktadır. Tabii hukuktan anlaşılan bu genel içeriği ve sahip olduğu etki alanını ortaya koyduktan sonra şimdi de söz konusu anlayışın tarih sürecinde nasıl bir gelişim seyri izlediğini, dahası bu seyrin bir yekvücutluk barındırıp barındırmadığını araştırmaya koyulacağız.  II. KLASİK DÖNEMDE TABİİ HUKUK Tabii  hukuk  anlayışına  ilişkin  vurguların  Antik  Yunan dan  başlayarak  Roma uygarlığına ve Hristiyan düşüncesine kadar geniş bir yelpazede cereyan ettiğini söylemek yanlış olmaz. Bu bağlamda Sokrates le başlatılabilecek bir süreçte, yukarıda belirtildiği gibi, belirli nüanslarla birlikte Platon, Aristo ve stoacılar; Roma da Polybios, Cicero ve Seneca; Hristiyanlıkta ise Aziz Augustinus ve Aquinum lu Thomas, bu geleneğin en başlıca isimleri olarak zikredilebilir. Bununla birlikte çalışmamızda klasik dönem tabii hukukçularından,  teorilerinin  barındırdıkları  vurguya  bakılarak  ve  yazıyı sınırlandırabilmek amacıyla yalnız Platon, Aristo, Polybios ve Cicero ele alınacaktır.                                                       10  ECEVİTOĞLU, Pınar,  İnsan Hakları Siyasetini Yeniden Düşünmek , Eğitim Bilim Toplum, Yıl: 2015, Cilt: 13, Sayı: 50, (s. 203-226), s. 205. 11  AKILLIOĞLU, 2015, s. 55. 1289      A. Platon ve İdeal Düzen Tabii hukuk anlayışın en eski hâlini teşkil eden tasavvurlara bakıldığında, karşımıza farklılaşan bir yelpaze çıkmaktadır. Buna göre, Kallikles ve Thirasmachus, tabiata uygun olan hareketin hukuka da uygun olacağını ifade ederlerken, hukukun da güçlünün hakkı olduğunu  kabul  ediyorlardı.  Nitekim  Kallikles,  kuvvetli  hayvanların,  zayıf  olanları yenmesi ve onları yok etmek suretiyle yaşamalarının tabiatın insana bir emri olduğunu düşünmektedir.12 Buradan anlaşılacağı üzere ilk çağ tabii hukukçuları, tabiattan fiziki doğa düzenini (fusis) anlamışlar ve sosyal düzenin (nomos) bu tabii düzene uygun olmasını beşeri kanunların  âdil ve geçerli olmasının bir şartı olarak görmüşlerdir.13 Bu durumda insanın biyolojik düzeni ile sosyal düzeninin birbirinden ayrı düşünülmediği ve pek çok şey gibi hukukun kaynağının da biyolojik anlamda tabiat olduğu anlaşılmaktadır. Klasik dönem tabii hukuk savunucularına bakıldığında, ihtiva ettiği en belirgin vurgu  dolayısıyla  karşımıza  ilk  olarak  Platon  çıkar.  Öncelikle  Platon un  görüşleri bağlamında dikkat çeken düalizmin, bu bahiste de geçerli olduğunu en başta belirtmek gerekir.  Gerçekten  filozofun  idealar  alemine  ilişkin  tasavvuru  burada  da  karşımıza çıkmaktadır.  Buna  göre,  amaç  olarak  ferdin  yetkinleştirilerek  idealar  dünyasına yaklaştırılmasını belirleyen Platon, sadece idealar dünyasında bulunan âdil hukukun duyular dünyasına da yansıtılmasını, mutluluğun olmazsa olmaz şartı olarak telakki etmektedir.14 Bu amacın gerçekleştiricisi ise, Platon un bir ideal olarak şematize ettiği devletten başkası değildir. En yüksek fazileti, adaleti sağlamak suretiyle ortaya koyacak olan devletin tasarlanmasında rol oynayan ve insan üstü olarak tahayyül edilen hukukun elde edilebilmesine gelindiğinde, önümüzde bulduğumuz vasıta insan aklı olmaktadır.15                                                       12  GÖZLER, Kemal,  Tabiî Hukuk ve Hukukî Pozitivizme Göre Adalet Kavramı , Muhafazakâr Düşünce, Yıl: 4, Sayı: 15, 2008, (s. 77-90), s. 80. 13  GÖZLER, 2008, s. 79. 14  GÜRBÜZ,  Ahmet,   Platon un  Hukuk  Görüşünün  Karşılaştırılması,  Değeri  ve  Sonuçları ,  Dicle Üniversitesi Hukuk Fakültesi Dergisi, Yıl: 2003, Sayı: 7, (s. 52-67), s. 52-53. 15  KANTARCI, s. 4. 1290     Platon un teorisini temellendirirken insana ve bu bağlamda insan tabiatına kayda değer bir rol atfettiği görülmektedir. Ona göre insan doğası, felsefe tarafından çözülmesi gereken güç bir kitap gibidir. İnsanın münferit yaşayışında bu kitap son derece küçük harflerle  yazıldığından felsefeye  bu harflerin büyütülmesi rolü düşer. Buna karşılık insanın tabiatı devletinkinin içine büyük harflerle nakşedilmiştir ve kitabın gizli anlamı, devlette birdenbire tebellür etmektedir.16 Belki de bu sebepledir ki düşünür, insana ve adalete yönelik açıklamalarını bir devlet tasarımı üzerinden yapmayı daha elverişli bir yöntem  olarak  görmüştür.  Bu  bağlamda  insanoğlunun  en  kusursuz  ve  en  sağlıklı hüviyetinin, ancak adaletli hukuk olan tabii hukukun gerçekleştirildiği devlette mümkün olabileceği  ve  buna  paralel  olarak  insan  için  en  yetkin  yaşama  biçiminin  bilgisine ulaşabilmenin  insanlar  arasında  siyasi  bir  topluluk  hayatının  sonucu  olarak  gelişen ilişkileri kavramaya bağlı olduğu düşünceleri dikkat çekmektedir.17  Felsefesinin genel amacı mutlak iyiye ve âdil olana ermek olan Platon un yaşadığı dönem, Antik Yunan ın önemli bir merhalesine rastlamaktadır. Zira Atina Şehir Devleti ile Spartalılar arasındaki meşhur Peloponnesos Savaşlarının dördüncü yılında dünyaya gelen Platon, savaşın yol açtığı derin şiddet ortamını, sınıf çatışmalarını, parti kavgalarını, Otuzlar Tiranllığı nın doğurduğu terörü, demokrasinin hoşgörüsüzlüğünü yaşamış ve Yunan Polislerinin çözülüşünü görmüştür. Bu ise onun, Polisi ve Atina yı kurtaracak, çatışmanın  yer  almayacağı  ve  bozulmaya  karşı  mukavemet  içeren  bir  düzeni biçimlendirme çabasına yön vermiştir.18 Burada belirtilmesi gereken bir başka husus, Atina nın  geçirdiği  radikal  dönüşümlerin  düşünceye  olan  yansımalarıdır.  Nitekim Atina da ekonomik iktidar aristokratların elinden çıkarak orta sınıfın ve halkın eline geçmeye  başlamıştı.  Bu  itibarla,  yüceltilmek  istenen  aristokratik  değerleri,  eskiden olduğu gibi kuvvet, zenginlik gibi ekonomik ve maddi temeller yerine manevi temellere                                                       16  GÜRBÜZ, 2003, s. 53. 17  TUNÇAY, Mete, Batı da Siyasi Düşünceler Tarihi I, Ankara, 1969, s. 38. 18  AĞAOĞULLARI, Mehmet Ali, Kent Devletinden İmparatorluğa, İmge Kitabevi, Ankara, 2004, s. 181. 1291     dayandırma zorunluluğu ortaya çıkıyordu. Bu sebepledir ki artık idealist esaslara göre şekillenen büyük felsefe sistemleri neşet eder olmuştur.19 Platon un âdil yasalara en yakın olarak gördüğü sosyal düzene ilişkin tasarımlarına geçmeden önce, filozofun yaşadığı devirdeki toplum görünümüne değinmek istiyoruz. Antik  Yunan da  kamusallığın  gerçekleştiği  yerler  olarak  karşımıza  öncelikle  Polis çıkmaktadır. Burada Polis, bir yandan fiziki, coğrafi bir varlık, bir yandan da metafizik bir  soyutlama  biçiminde  belirmektedir.20  Antik  Yunan daki  en  basit  ifadesiyle  bu mekânsal bölümlenmeler, şehir halkı için son derece hayati bir yerde durmaktadır. Çünkü bir Antik Yunanlının zihniyetine göre, mahrem yaşayışının (oikos) kapsamına girmeyen çok geniş bir saha, bu kamusal alana (Polis) dâhil kabul edilirdi. Ayrıca esas kolektif referans noktası olarak fert değil, toplum görülüyor ve bireysellik rakip bir çekim alanı oluşturmuyordu.21 Bu itibarla, toplum hayatı bakımından öncelik verilen kamu alanı olmaktadır. Bundan başka Eski Yunanlıların siyasi örgütlenmeleri de modern dünyadan önemli ölçüde farklıdır. Buna göre siyasi yapı, ulus devletlere değil, Polis (site devleti) düzenine dayalıdır ve savaş ittifakları bir tarafa bırakılırsa birden çok Polisi kapsayan bir devlet yapılanması bulunmaz; siyasi bakımdan bağımsız olan her bir Polis, kendi kendini yönetir.22 Eski Yunan da halk (demos) kavramına göz atıldığında ise son derece farklılaşan sosyal sınıfların söz konusu olduğu görülür. Buna göre Polislerin genelinde yurttaşlar, büyük toprak sahibi köylüler (eupatrid), ticaret ve zanaat neticesinde zenginleşmiş kentli orta sınıf (demiurgoi), küçük toprakları bulunan yoksul köylüler (georgoi), toprakları ve belirli bir işleri olmayan kentli emekçiler (thetes) biçiminde dört gruba ayrılmaktadır.23  Halk kavramının içine kısmen kadınlar ve yabancıların da girdiği görülür. Bununla                                                       19  ŞENEL, Alaeddin, Eski Yunanda Siyasal Düşünüş, Ankara Üniversitesi Siyasal Bilgiler Fakültesi Yayınları, Sevinç Matbaası, 1968, s. 164. 20  CARTLEDGE, Paul, Pratikte Antik Yunan Siyasî Düşüncesi, (Çev. K. Tanrıyar), İstanbul Bilgi Üniversitesi Yayınları, İstanbul, 2013, s. 19. 21  CARTLEDGE, 2013, s. 25. 22  HANSEN, Mogens Herman, Polis An Introduction to the Ancient Greek City-State, Oxford University Press, Oxford, 2006, s. 62 vd. 23  AĞAOĞULLARI, 2004, s. 24. 1292     birlikte siyasi haklarından mahrumdurlar.24 Son olarak halk kavramına dâhil edilmeyen ve hürriyetlerine de sahip olmayan geniş bir köleler sınıfı bulunmaktadır. Nitekim M.Ö. V. yüzyılda Atina nın 315.000 e varan nüfusunun 115.000 inin kölelerden teşekkül ettiği sanılmaktadır.25 Bu duruma hür bir insanı köleliğe duçar edecek yolların son derece geniş tutulmuş olmasının yol açtığı söylenebilir. Nitekim hukuk düzeni içinde borçlunun ödünç olarak aldığı parayı ödeyememesi (borç köleliği), çocuğun yoksulluk yüzünden babası tarafından  satılması  (yoksulluk  köleliği),  savaşta  galip  gelenin  mağlup  devletin askerlerini ve halkını köleleştirmesi (savaş yenilgisinin ve korsanlığın yol açtığı kölelik), kişinin köle bir aileden doğmuş olması ve nihayet mahkeme kararı ile köle olma gibi muhtelif  köleliğe  yol  açıcı  kurumlar  tanınmaktaydı.26  Böylece  toprakları  köleler tarafından neredeyse maliyetsiz biçimde işletilen mülk sahipleri, bir taraftan Polislerinde daha fazla kamu faaliyetine girişme fırsatı bulabiliyor, bir taraftan da düşünceye ve bu arada felsefi meselelere zaman ayırmaları mümkün olabiliyordu. Böylesine bir sosyal ve ekonomik ortamda yaşayan Platon un, insanları erdemli kılmak suretiyle âdil düzene ulaştırma ödevini yüklediği ve esasen bir ütopya olarak tahayyül ettiği, buna mukabil henüz erişilmemiş olsa da imkânsız bulmadığı devlet tasarımına bakıldığında, bu yapının işçiler, koruyucular ve yöneticiler olmak üzere üç sınıftan oluştuğu görülür. Filozof, erdem temeli üzerine kurguladığı bu yapı içinde, onu, her bir sınıf bakımından ayrı bir surete büründürmektedir. Gerçekten bu yapı içinde tek vücut bir erdem kavramıyla karşılaşmayız. Zira Platon a göre, çalışarak devletin maddi ihtiyaçlarını temin eden işçilerin erdemi ‘çalışkanlık , içte ve dışta devletin varlığını muhafaza eden koruyucuların erdemi ‘cesaret  ve kanunları yapıp devleti idare eden yöneticilerin erdemi ise ‘bilgelik  olarak tebarüz eder.28 Şu hâlde yönetme işi yalnızca                                                       24  AKKOÇ, Aslıhan,  Yunan Demokrasisinin Kavramsal Yönü ve Toplumsal Arka Planı , Sosyal Bilimler Dergisi, Yıl: 2014, Cilt: 16, Sayı: 1, (s. 31-42), s. 33. 25  BİLGİN,  Nahit,  Felsefeden  Ekonomiye  Antik Yunan  Dünyası,  Arkeoloji  ve  Sanat  Yayınları, İstanbul, 2004, s. 53. 26  BİLGİN, 2004, s. 56-57. 27  HALL, Jerome,  Plato s Legal Philosophy , Indiana Law Journal, Volume: 31, No: 2, 1956, (s. 171207), s. 175 vd. 28  YILDIRIM,  Ömer,   Ütopyalar:  Platon  ve  İdeal  Devlet , http://www.felsefe.gen.tr/siyaset_felsefesi/platon_ve_ideal_devlet_utopyasi_anlayisi_nedir.asp (erişim tarihi 07.01.2017). 1293     bilgelere  hasredilmektedir  ve  filozof-kral  doktrini  olarak  adlandırılabilecek  olan  bu yaklaşım, hükmetmenin bir sanat ve dahası bir ilim olduğu düşüncesinden beslenir.29 Öte yandan Devlet, her bir sınıfın mensuplarını, yalnız anılan erdemlerle donatacak bir eğitim sürecine tabi tutacaktır. Bu bakımdan bir işçinin nitelikleri yönünden bir koruyucuya benzemesi onun için aranan bir özellik değildir. Çünkü bu onun yeteneklerinin zayi olması veya yanlış yola kanalize edilmesi anlamına gelmektedir. Bu ise devletin eğitim vazifesini yeterince yerine getirmemiş olduğunu ortaya koyar. Öyleyse her sınıfın kendi alanında ve kabiliyetlerine göre yetiştirilmesi ve bu meziyetlerinde derinlik kazanmaları vazgeçilmez olduğuna göre herhangi bir yurttaşa kendi özellikleri görmezden gelinerek söz gelimi yönetme yetkisinin tanınamayacağı kabul edilmektedir. Çünkü filozof, bu durumu, kurguladığı ideal düzeni ifsat edici bir husus olarak görmektedir. Bu bağlamda Platon un Devlet kitabında Sokrates e söylettiği şu sözler kayda değerdir:  Filozoflar devletlerde kral olmadıkça ya da bugün kral ve yönetici dediklerimiz gerçek ve ciddi anlamıyla filozof olmadıkça, siyasal güçle filozofluk aynı kişide birleşmedikçe, bugün bu işlerden yalnız birine ya da ötekine kendini veren birçok yaratılışlar böyle davranmaktan alıkonulmadıkça, ne sitelerin, ne de insan soyunun dertleri bitip tükenmeyecektir... 30 Platon un ideal düzeni bağlamında geçerli olan tabii hukuk anlayışı, görüldüğü üzere,  eşitlik  ve  yurttaşlık  açısından  günümüze  nazaran  dikkat  çekici  farklılıklar barındırmaktadır. Nitekim filozofun yetiştiği ve hayatının büyük bir bölümünü yaşadığı site devleti olan Atina da cari olan sosyal düzene benzer bir biçimde, ideal devlet düzeninde  de  toplum  belirli  katmanlara  ayrılmış  ve  aralarında  birtakım  belirgin farklılıklar öngörülmüştür. Amacı idealar dünyasındaki normları –ki bunlara tabii hukuk düzenlemeleri adını da verebiliriz- duyular dünyasına aktarmak olan Devletin, bu yoldaki başlıca  işi,  insanları  bahse  konu  farklılıkları  doğrultusunda  eğitmek  ve  böylece  bu eşitsizliklerini derinleştirmektir. Bu yolda Platon un, kölelere dair bugünün insanına son derece acımasız gelecek düşüncelerine de rastlayabilmekteyiz. Ona göre köleler, bayağı ruhlu olduklarından şımartılmamalı ve onlara sert davranılmalıdır. Buna karşılık belki de                                                       29  CAIRNS, Huntington,  Plato s Theory of Law , Harvard Law Review, Volume: 56, No: 3, 1942, (s. 359-387), s. 361. 30  PLATON, Devlet, (Çev. C. C. Karaderili), Karaca Yayınları, Ankara, 2017, s. 199. 1294     iyi olmayan ama zorunlu bir kurum olan köleliği Greklere yakıştıramaz ve münhasıran Grek olmayan kavimler hesabına kabul eder.31 Platon un  ideal  devleti,  anlaşılacağı  üzere  demokratik  de  değildir.  Zira  temel değeri, ölçüsüz hürriyet ve hudutsuz eşitlik olan bu düzen, herkesin keyfine göre her istediğini  yapabildiği,  her  konuda  dileğince  konuşabildiği,  kabiliyeti  bulunsun bulunmasın  bütün  yurttaşların  devlet  işlerine  karışabildiği  bir  ortamı  beraberinde getirecek ve böylece ortaya tek bir devlet değil, ne kadar insan varsa o kadar devlet çıkacaktır.32 Bunun dışında Platon a göre, cahil halkın seçtiği yeteneksiz siyasetçilerle idare  edilen  demokraside  hiçbir  erdeme  yer  yoktur  ve  aralarındaki  farklılıklara bakılmaksızın herkese aynı ölçüde eşit haklar dağıtan böyle bir düzen, eşitsizliğe yol açarak adaletin ortadan kalkmasını beraberinde getirir.33 Platon un siyasi yönden devletçi olduğu; tasarladığı toplumun kapalı ve güdümlü bir mahiyet barındırdığı ve profesyonel bir ordu ile yöneticiler sınıfının başını çektiği tekno-bürokratik  bir  mahiyet  arz  ettiği  ifade  edilebilecekse  de,  bugünkü  anlaşıldığı biçimiyle sosyalist olduğu söylenemez.34 Bununla birlikte Platon ekonomiye ilişkin de kayda değecek tedbirler öngörmektedir. Öncelikle koruyucular sınıfının özel mülkiyet edinmesini, savaşçılık özelliklerini olumsuz etkileyeceği düşüncesiyle  yasaklamıştır. Bunun  dışındaki  sınıflar  içinse  her  ne  kadar  en  âdil  düzenin  ortaklık  esasına  göre olacağını düşünse de, gerçek dünya bakımından özel mülkiyeti zorunlu görür. Şu da var ki bu sınırsız bir mülkiyet değildir. Nitekim Platon un ideal düzeninde kimseye altın veya gümüş sahibi olma hakkı tanınmadığı gibi topraklar üzerindeki özel mülkiyet de kamu yararına işletilebilmesi için hatırı sayılır sınırlamalara tabi tutulmakta ve ciddi bir servet kontrolü sağlanmaktadır.35 Belirtilen özellikler itibariyle, Platon un anlayışında beliren sözleşme ilişkilerinin de son derece sınırlı olduğunu ve ancak belirli kayıtlar etrafında cereyan ettiğini görmekteyiz. Bu tespitlerin akabinde Platon un kendi döneminin sosyal                                                       31  BİLGİN, 2004, s. 58. 32  ARSLAN, Ahmet, İlkçağ Felsefe Tarihi Sofistlerden Platon a, İstanbul Bilgi Üniversitesi Yayınları, İstanbul, 2006, s. 425. 33  AĞAOĞULLARI, 2004, s. 228. 34  ARSLAN, 2006, s. 414. 35  CAIRNS, 1942, s. 377 vd; ŞENEL, 1968, s. 216-217. 1295     ve ekonomik şartlarına göre şekillenen özgün bir tabii hak anlayışına sahip olduğunu söyleyebilmek mümkün hâle gelmektedir.  B. Aristoteles ve ‘İyi ye Yönelen Hareket Doğal hukuk anlayışları bakımından karşımıza çıkan olan hukuk ve olması gereken hukuk ayrımının Aristo da kendini gösterdiği biçim, tabiatı yöneten ve amaca yönelik olan düzenlilik anlayışıdır.36 Ancak Aristo nun ilgisi Platon da idealar zemininde kendini gösteren soyut yaklaşımdan ziyade, zamanla soyuttan somut olana ve bu yolda tarihin ve tabiatın gerçeklerine kaymaktadır.37 Nitekim Platon da görülen idealar dünyası-duyular dünyası suretindeki ikilik, Aristo da değişmiş ve her şey bu dünyaya inmiştir. Ona göre, madde ve form adı verilen bir düalizmin arasında yer alan bütün varlıklar, hareket bakımından hem aktif, hem de pasiftirler ve bunların tamamına doğa veya evren anlamına gelen  physis  denilir.38  Kendisine  has  bir  tabiat  düşüncesine  dayanan  bu  teoride, gözlemlenebilir  dünya,  sırf  tabiat  kanunlarının  ortaya  koyduğu  düzenliliklerle açıklanamayacağı gibi, tabiatta bulunan şeyler de, sadece varlıklarını korumaya yönelmiş nesneler değil, aynı zamanda kendilerine uygun bir amacı ifade eden ve mükemmeliyet denilebilecek bir azami şartlar bütününe erişmeyi amaçlayan birer nesnedirler. İşte tabii olgulara ilişkin olarak karşımıza çıkan bu düzene benzer şekilde, ifadesini tabii hukuk normlarında bulan, insani ilişkileri çekip çeviren ve beşeri bir mahiyet arz eden bir düzen de mevcuttur ve burada vuku bulan her şey amaca doğru atılmış bir adım oldukları ispatlandığı  müddetçe  iyi  ve  olması  gereken  biçiminde  vasıflandırılırlar.  Böylelikle olması gerekeni yansıtan hukuk ve norm, tabiatın derinliklerinden çıkarılmakta ve olgular dünyasının düzenliliklerine dair önermelerle, tabiattan istidlal edilen davranış kuralları aynı olmaktadır.39 Tabiatta yer alan ve mutluluğa erişmeyi sağlayacak bu bilgiler ise, akıl ve eğitim yoluyla ortaya konulabilecektir. Nitekim Aristo ya göre, doğru bir suretle ele                                                       36  KEYMAN, 1998, s. 21. 37  SCOTT, James Brown, Law, the State and the International Community, Columbia University Press, New York, 1939, s. 85-86. 38  AĞAOĞULLARI, 2004, s. 328. 39  KEYMAN, 1998, s. 22-23. 1296     alındığında eğitim, insanın hem ferdi ve sosyal bir varlık olarak hem de bir vatandaş yönüyle bütün çevresini ve beslenmesini içerir ve böylece Polisin anayasasına vücut verir.40 Aristoteles in evrene yaklaşımı bakımından her şeyin kendisini harekete geçiren bir özden müteşekkil olduğu ve nihai bir amaca yönelmiş bulunduğunu belirtmiştik. Bu amacın ne olduğu sorusunun cevabı ise, şüphesiz iyiye ulaşmaktır. İyilik ve kötülük kavramları, şeyin tabiatına bakılarak yorumlanabilir. Bu yönüyle her şey bakımından iyilik, kendi içinde yer alan amacın gerçekleştirilmesidir.41 Bu düzende insanın ayırt edici yanı  ise,  onun  akla  ve  aklın  ifadesi  olan  dil  gücüne  sahip  olmasından  başkası olmamaktadır. İnsanoğlu, bu yetisiyle maddi tabiatı idrak edip öğrenmeye ve onun üzerinde hakimiyet tesis etmeye çalıştığı gibi, aynı zamanda içinde bulunduğu sosyal düzenin kurallarını tahkik edip, mahiyet, öz ve esasını kavramak tutkusu içindedir.42  Aristo, phyisis ile nomos ayrımından hareketle doğal hukuku açıklamaya koyulur ve politik adalet sağlama şekillerinde tabii adalet (pysikon dikaion) ve sosyal adalet (nomikon dikaion) biçiminde iki ayrı formun varlığından söz eder.43 Bundan başka hukukun yanında devletin bir diğer maksadı olarak zikrettiği adalete ilişkin ikili bir temel ayrıma daha başvurmaktadır. Bunlar, şeref ile malların taksiminde herkesin kabiliyetine ve toplum içindeki konumuna göre payını almasını ve bu yönüyle nisbi (rölatif) bir eşitliği ihtiva eden dağıtıcı adalet ile hukuki ilişkide taraf olanların her bakımdan eşit muamele görmelerini  gerektiren  ve  mutlak  bir  eşitlik  anlayışına  dayanan  denkleştirici  adalet kavramlarıdır.44 Adalet kavramına ilişkin belirtilmesi gereken bir diğer husus, Aristoteles te adaletin bir  bütün  içinde,  dolayısıyla  bir  Polisteki  toplumun  ilişkileri  bağlamında  geçerlilik                                                       40  CATLIN, George, Story of the Political Philosophers, McGraw-Hill Book Co., New York, 1939, s. 89. 41  USLU, Cennet, Doğal Hukuk ve Doğal Haklar, Liberte Yayınları, İstanbul, 2009, s. 100-102. 42  ÖKTEM, Niyazi,  Hukuk Felsefesi ve Anayasa Yargısı , Anayasa Yargısı Dergisi , Yıl: 1991, Cilt: 8,  (s. 265-318), s. 265. 43  KANTARCI, s. 5. 44  GÜRİZ, Adnan,  Adalet Kavramı , Anayasa Yargısı Dergisi, Yıl: 1990, Cilt: 7, (s. 11-20), s. 14; FENDOĞLU, Hasan Tahsin, Hukuka Giriş, 9. Baskı, Yetkin Yayınları, Ankara, 2020, s. 30. 1297     kazanmasıdır. Bu bakımdan ‘bütün  gerçekliğin kendisidir ve Polis, tabiatı icabı, adaletin tecessüm ettiği en önemli mecradır. O hâlde bahse konu bütünün parçalarının da, bütüne göre  düzenlenmesi,  bu  anlamda  bütünün  parçaları  olan  yurttaşların,  Polisin  genel amacına, dolayısıyla genelin mutluluğuna katkıda bulunması gerekir. Şu durumda Polis, en yüce ilke olan herkesin mutluluğu prensibine göre, devlet düzeninde adaletin temin edilmesini  mümkün  kılan  yegâne  vasıta  olur.  Bu  ilke  kanunlar  yoluyla gerçekleştirileceğine göre kanunların amacının iyi belirlenmesi icap etmektedir.45 Bu yönüyle Aristo, erdemin bir parçası değil bilakis onun tamamı olarak gördüğü adaleti Polise içkin sayar.46 Şu hâlde en yüksek erdem olan adaletten Polisin düzenine erişmekle Aristoteles, adalet kavramıyla yasanın adaletini mana yönünden eşitlemiş olmakta ve adeta tabii hukuk ile pozitif hukuk arasındaki çelişkiyi kaldırmaktadır.47  Aristoteles in  siyasi  düşüncelerini  içeren  Politika  isimli  kitabına  bakıldığında, Hocası Platon un tersine kurgular yerine genellikle gözlemlere, somut araştırmalara ve mukayeselere dayanmak istediği görülür.48 Burada karşımıza çıkan en dikkat çekici kavram, toplumu oluşturan insanların doğuştan birer zoon politikon,  yani siyasi bir hayvan olduğu tezidir.49 Buna göre, insan tabiatı gereği sosyal bir yaratık olduğu için toplum da tabiidir ve bu durum, onun herhangi bir sözleşmenin ürünü olmadığını gösterir. Toplumun belirli kanunlara göre tanzim edilmesi de devleti meydana getirecek ve bu durumda bütün toplumların maksadı olan yetkin devletin görünümü biçimindeki Polis ortaya çıkacaktır.50 Polisin yöneldiği amaç ise, belirtildiği üzere en yüce prensip olarak kabul edilen adaletten başkası değildir. Aristo böylelikle, her şeyin içine maharetle yerleştirdiği amaç unsurunu, düşünce sistematiğinin temel noktası yapmaktadır.                                                       45  TOPAKKAYA, Arslan,  Adalet Kavramı Bağlamında Aristoteles-Platon Karşılaştırması , Flsf, Sdü Felsefe Bl. Dergisi, Yıl: 2008, Sayı: 6, (s. 27-49), s. 34-35. 46  ÇEBİ, Sezgin Seymen,  Aristoteles'te Phronesis Kavramı ve Modern Hukukta Muhakeme , Hukuk Kuramı, Yıl: 2015, Cilt: 2, Sayı: 6, (s. 1-19), s. 7. 47  TOPAKKAYA, 2008, s. 35. 48  AĞAOĞULLARI, 2004, s. 340. 49  SCOTT, 1939, s. 91. 50  AĞAOĞULLARI, 2004, s. 340. 1298     Devleti oluşturan unsurların içinde yer aldığı en küçük birim olan aile, son derece eşitsizlikçi bir mahiyette tasarlanmıştır. Nitekim ailede çocuk ve baba ile karı ve koca arasında  hiyerarşik  bir  düzen  öngörülmektedir.51  Ailenin  içinde  yer  alan  bir  diğer bağımlılık ilişkisi, efendi ile köle arasındaki rabıtadır. Aristo, baba, kadın, çocuk ve mülkten sonra ailenin beşinci ve tamamlayıcı unsuru olarak gördüğü kölelerin varlığını tabiata uygun addetmekte ve bunun bir haksızlık olduğu düşüncesine karşı çıkmaktadır. Zira bazı insanlar yetkin olarak yaratılmışken, diğer bazıları beden yapıları kuvvetli fakat zekâları zayıf yaratılmışlardır. Bu sebeple, onlar canlı bir alet gibidirler ve sahipleri onları bir alet yerinde kullanarak ihtiyaçlarını karşılar.52 Bu bakımdan köleler, fiziki anlamda yaşıyor olsalar da taşınabilir bir eşya mesabesinde olmakla, sosyal bakımdan birer ölü gibidirler.53 Bu yönüyle Aristo nun tasarımında günümüz düşüncesine uyan bir eşitlik anlayışına denk gelinmez. Aristo, devleti oluşturan yurttaşların tanımlanarak ayırt edilmesine de ehemmiyet vermiştir. Ona göre yurttaş, yargılamaya ve otoriteye katılan, dolayısıyla hukuki, siyasi ve idari görevleri uhdesine alan veya almaya hak kazanan kişidir ve yurttaşlar ne kadar farklı olurlarsa olsunlar, her birisinde hem yönetme, hem de yönetilme bilgi ve yeteneği bulunmalıdır. Bu sebeple, erdemini geliştirebilecek boş zamanı olan bir kimse ile hayatını para kazanma yolunda harcayan bir tüccar eşit sayılamayacaktır.54 Şu durumda herkesin sırf doğuştan taşıdıkları özellikleri itibariyle yurttaş kabul edilmeleri mümkün değildir. Zira bu, herkese kabiliyetlerine göre hak ettiğinin verilmesini buyuran adalete mugayir olmaktadır. Mülkiyet  konusuna  gelindiğinde  ise,  Aristo nun  genel  olarak  Platon dan farklılaşma iddiasında olduğu görülür. Buna göre mülkiyetin dağılımında eşitliğin söz konusu olamayacağı ve burada bizatihi eşitliğin eşitsizlik anlamına geldiği düşüncesi ortaya atılmaktadır. Bu itibarla, olağan bir sosyal yaşayışta beliren şeref, para ve diğer                                                       51  AĞAOĞULLARI, 2004, s. 343-344. 52  BİLGİN, 2004, s. 58. 53  CARTLADGE, 2013, s. 26. 54  AĞAOĞULLARI, 2004, s. 346-347. 1299     unsurların dağılımından herkes aynı oranda pay sahibi olamayabilecektir.55 Bununla birlikte, Aristoteles her ne kadar yurttaşların ferdi mülkiyetini savunup ortak mülkiyete bütünüyle karşı gibi görünse de, Platon daki mülkiyet sistemini akıllara getiren müşterek yararlanmaya  açık  bir  özel  mülkiyet  tasarımını  benimser.  Bunun  sebebi,  yurttaşlar arasındaki fahiş ekonomik farklılıkların toplumun birliğine zarar verip çatışmalara yol açacağı kaygısıdır.56 Böylece hocasını ne kadar eleştirmeye çalışsa da, ferdi mülkiyet bakımından onun da hocası gibi birtakım tedbirler getirmeye çalıştığı anlaşılmaktadır. Nitekim Aristoteles, Platon u tenkit edenlerin belki de en büyüğü olsa da, her ikisinin de Yunan  olmanın  müşterek  varsayımlarına  sahip  olduğu  ve  karakter  olarak  özellikle Platon un durumunda özel mülkiyete karşı çıkmaya varacak kadar sosyalist bir özellik gösterdikleri  hesaba  katıldığında,  Aristo nun  Platon  eleştirisinin  kapsam  olarak günümüzde yapılanlardan çok daha sınırlı olduğu gözden kaçırılmamalıdır.57 Aristoteles, Politika adlı eserinde, ideal devletin nasıl olması gerektiği konusuna da kafa yormaktadır. Burada her biri farklı bir işlevi yüklenmiş olan sınıflar tasarlanmıştır. Buna göre, ideal site düzeni, insanlara ihtiyaç duydukları gıdaları temin edecek olan çiftçiler; topluma gereken alet edevatı üretip, el sanatlarını işletecek olan zanaatkârlar; ülkeyi iç ve dış tehlikelere karşı lüzumunda silah zoruyla koruyacak askerler; devlet savunması için gerekli olan silahların teminine yarayan parayı kazandıracak zengin tüccarlar; toplumun dini ihtiyaçlarını karşılayacak din adamları ve nihayet halka adalet tevzi  edecek  yargıçlardan  müteşekkildir.58  Aristo nun,  erdemli  olmaları  için  hiçbir ihtimal bulunmadığını düşündüğü işçi, zanaatkâr ve tüccar sınıfını yurttaşlar arasında zikretmediğini belirtmiştik. Bununla birlikte filozof, iktidarı çokluğun eline vermeyi yeğler  görünmesi  sebebiyle  demokratik  bir  eğilim  sergiler  gibidir.  Ne  var  ki  bu demokratik fikirler, haddizatında yönetimde bulunan aristokratik unsurların demokratlar                                                       55  TOPAKKAYA, Arslan,  Aristoteles te Adalet Kavramı , Uluslararası Sosyal Araştırmalar Dergisi, Yıl: 2009, Cilt: 2/6, (s. 628-633), s. 630. 56  AĞAOĞULLARI, 2004, s. 378. 57  CATLIN, 1939, s. 79. 58  YILDIRIM,  Ömer,   Aristoteles'in  Devlet  Anlayışı , http://www.felsefe.gen.tr/filozoflar/aristoteles_in_devlet_anlayisi_nedir.asp (erişim tarihi 08.01.2017). 1300     tarafından büsbütün saf dışı bırakılmaması için verilmiş tavizlerden başkası değildir.59 Son olarak Aristo nu eserlerinin geneline hâkim olan hocası Platon un görüşlerinden farklı ve özgün bir teori geliştirme çabasına rağmen, pek çok noktada onunla paralellikler taşıdığı belirtilmelidir. Bu durum, Aristo nun tabii hak anlayışı bakımından da belirli ölçülerde kabul edilebilecektir.  C. Polybios ve Cicero Roma da felsefi görünüme ilişkin ilk bakışta yapılacak tespit, Eski Yunanlının hilafına, Romalının soyut düşünceye son derece uzak kaldığı; çiftçi-asker kökenli olması bakımından sırf eyleme ve pratik hayata önem vermesi dolayısıyla düşünürlerinin, Antik Yunan  filozoflarını  izleyip  bunlar  arasında  sentezler  kurmaktan  öteye  geçememiş olduğudur.60 Her biri bakımından az çok bu tespitin geçerli olduğu Romalı düşünürler tarandığında, tarih sırasına göre karşımıza özellikle Polybios, Cicero, Seneca ve Marcus Aurelius çıkmaktadır. Bu düşünürlerin bir diğer ortak yanı ise, etkisinde kaldıkları PlatonAristo cu gelenek ve stoacı düşüncenin bir yansıması olarak belirgin bir tabii hukuk anlayışına sahip olmalarıdır. Bu başlık altında söz konusu tabii hukuk yaklaşımlarından ilk ikisine, tekrara düşmemek kaygısıyla selefleri ile ortak kısımlarından ziyade, özellik arz eden yanları belirtilerek değinilmeye çalışılacaktır. Polybios, Yunan asıllı bir asker, devlet adamı, siyaset teorisyeni ve tarihçidir. Cumhuriyet döneminin en mühim düşünürlerinden olan Polybios, siyasi mülahazalarını açıkladığı Historiai (Tarihler) adlı eserini, elli üç sene gibi kısa bir zaman diliminde dünyanın  hemen  tamamının  nasıl  bir  anayasa  ile  Roma  kentinin  hakimiyeti  altına girdiğini ortaya çıkarabilmek saikiyle yazdığını belirttikten sonra, böylesine azametli bir yönetimin mahiyetini kavramak için neden anayasasını anlama yolunu seçtiğini ise, devletçe girişilen önemli veya önemsiz her işte sonucun başarılı yahut başarısız olmasını                                                       59  ŞENEL, 1968, s. 242. 60  AĞAOĞULLARI, Mehmet Ali, İmparatorluktan Tanrı Devletine, İmge Kitabevi, Ankara, 2011, s. 13-14. 1301     o devletin anayasasının belirleyeceği tezi ile açığa vurur.61 Bu tespiti yaptıktan sonra düşünürün,  en  doğru  yönetim  biçimini  araştırdığı  görülmektedir.  Burada,  Polybios üzerindeki  Platon  ve  Aristo cu  düşüncenin  etkisi  iyice  belirginleşir.  Nitekim  tarih açısından döngüsel bir anlayışı benimseyen Polybios, tabii bir yasa gereği  yönetim şekillerinin belirli bir sırayı izlediğini ve tiranlıkla başlayan döngünün, krallığa, bunun bozulmasıyla  yeniden  tiranlığa,  soylu  önderlerin  despotluk  rejimini  yıkmasıyla aristokrasiye, daha sonra bozulan düzenin oligarşiye, akabinde halkın adaletsizliğe karşı ayaklanmasıyla demokrasiye ve nihayet bunun da yozlaşmasıyla oklokrasiye (Platon un aşırı kanunsuz demokrasi biçiminde açıkladığı ayaktakımı yönetimine) dönüşeceğini savunur.62 Polybios, bu surette bir döngünün açığa çıkmasına yol açan bozulmanın sebebini,  yöneticilerin  aşırı  tutkuya  kapılmaları  olarak  kabul  ettikten  sonra  bunu önlemenin yolunun krallık, aristokrasi ve demokrasinin en iyi yönlerini almak suretiyle karma bir anayasa meydana getirmek olduğunu belirtir. Polybios un düşüncelerinin asıl ilginçlik arz eden tarafı ise, işte burada gün yüzüne çıkmaktadır. Zira düşünür, bunun zaten  Roma  Anayasasında  mükemmelen  gerçekleştiğini  ve  böylece  ideal  düzene erişildiğini iddia etmektedir.63 Bunun pratik ehemmiyeti ise, Roma nın ihtiva ettiği emperyal ve yayılmacı düzenin doğrulanmasından başkası olmamaktadır. Nitekim Roma Devleti ideal düzene sahip olduğuna göre, bunu diğer kavimlere ulaştırmak istenmesi son derece tabii ve yararlı bir durum olmaktadır. Cicero da da benzer özelliklere rastlamaktayız. Şu var ki Cicero nun görüşlerinde Platon ve Aristo etkisinin yanı sıra stoacı tabii anlayışın da etkisi söz konusudur.64 Bu bağlamda stoacıların kosmopolis düşüncesine ulaşan düşünüre göre, insanlar aynı aklı paylaştığı ve aynı tabii hukuk bütün insanları için her insan bir dünya vatandaşı olarak tek bir devletin çatısı altında yaşamalıdır. Tahmin edileceği üzere, ihtiva ettiği rejim                                                       61  ERNEK, Alan / GÜLSELİ, Aygül,  Roma Dönemi Siyasi Tarihindeki Düşünürler Polybios, Cicero, Seneca ,  academia.edu, https://www.academia.edu/8203008/ROMA_DÖNEMİ_SİYASET_VE_İLETİŞİM  (erişim  tarihi 09.02.2021), s. 11. 62  AĞAOĞULLARI, 2011, s. 33. 63  AĞAOĞULLARI, 2011, s. 34-35. 64   FANTHAM, Elaine, The Roman Word of Cicero s De Oratore, Oxford University Press, Oxford, 2004, s. 14 vd.  1302     bakımından tabii kanunlara uygunluk teşkil etmesi itibariyle kosmopolitis adını hak eden tek devlet Roma dır ve bu durumda bütün insanlığı kucaklayabilecek tek devlet Roma Devleti olmalıdır. Böylece, Cicero nun evrensel devlet düşüncesi birdenbire Roma nın emperyalist ve yayılmacı ideolojisine güçlü bir temel hâline gelmektedir. Zira Roma hakiki yasaları tatbik ettiğine göre, bütün insanları hâkimiyeti altına almak istemesi doğrudur. Öte yandan nicelik yerine niteliğin önemine vurgu yapan Cicero, tabii aklın münhasıran bilgelerde gerçekleşebileceğini, bu bakımdan bilge olanlarla olmayanlar arasında nitelik ayrımı gözetilmemesinin hakikatte eşitsizlik anlamına geleceğini belirtir. Bu  şekilde  insanların  Roma  düzeninde  olduğu  gibi,  bir  yol  göstericiye  ihtiyaçları bulunmaktadır.65   III. MODERN DÖNEM TABİİ HUKUK ANLAYIŞI Eski  Yunan  dünyasında  Thales  ile  başlayan  materyalist  anlayıştan  sonra Sokrates in açtığı çığırda, idealist bir düşünce yapısının belirdiği bilinmektedir. En büyük temsilcileri bu büyük hocalarından başka teorilerini yukarıda ele aldığımız düşünürler olan bu geleneğin, daha pek çok temsilcisi gün yüzüne çıkmış ve nihayet bu anlayış oldukça uzun bir süre Hristiyanlık felsefesi tarafından temsil edilmiştir. Hal böyleyken Batı da belirmeye başlayan Kilise ile monarklar arasındaki güç mücadelesi sonucunda, iktidarın  ibresi  monark  cihetine  yöneldikçe,  düşüncenin  yapısında  da  belirli  bir sekülerleşme gözlenmiştir. Bu arada ancien régime olarak adlandırılan feodal toplum yapısı  da  çatırdamaya  başlamış  ve  topluma  içkin  bulunan  sınıflar  arasında,  bazı dönüşümler de belirmiştir. Nitekim gelişen ticaret imkânları nispetinde maddi gücünü ikmal eden bir burjuvazi sınıfı, artık mükemmelen meydana çıkmış durumdadır. Bu nevi sosyal  şartların  gölgesinde  gün  yüzüne  çıkan  ve  toplumda  hâkim  olmaya  başlayan ilişkiler yumağı, kuşkusuz yeni düşüncelerin teşkiline de aksetmeye başlayacaktır. Batı da gün yüzünü çıkan bu yeni dönem bakımından çalışmamızın ilgi alanına girmesi dolayısıyla, teorilerini tabiat anlayışına dayandıran düşünürlerden ilk olarak Thomas  Hobbes u  inceleyeceğiz.  Bu  yapılırken  düşünürün  teorisi,  bütün  unsurları                                                       65  AĞAOĞULLARI, 2011, s. 54-55. 1303     yönünden derinlemesine bir inceleme konusu kılınmayacak, yalnızca onun devlet ve hukuk düzeni bağlamında haklara bakışı yönünden bir fikir edinmeye çalışılacaktır. Hobbes un eserleri arasında, fikir, mantık ve içerik açısından en büyük ve kuvvetli olanı, düşünürün bugün dahi çokça bilinip okunmasını sağlayan, devletin ortaya çıkışına ilişkin görüşlerini serdettiği ‘Leviathan  adlı kitabıdır.66 Hobbes un bu kitapta devletin kaynağına  yönelik  ileri  sürdüğü  varsayımlar,  onun  sosyal  sözleşmeciler  şeklinde adlandırılan düşünürlerin başlıcaları arasında zikredilmesini de beraberinde getirmiştir. Hobbes un  devlet  kurgulamasına  bakıldığında,  ilk  olarak  tabii  hukuk  kavramından, mutlak monarşiye temel kazandırmak için yararlanmış olduğu görülür.67 Bu örüntünün temelini teşkil eden kavram ise tabiat hâlidir. Buna göre, başlangıçta bir devlet kurumu tasavvur  edilmez.  İnsanların  devlet  düşüncesine  ulaşabilmeleri  için  belirli  şartların tahakkuk etmesi gerekmiştir. Devletin bulunmadığı bu tabiat hâlinde, insanlar hem zihin hem de beden itibariyle eşittirler. Ne var ki tabiatlarında barınan başka bir özellik, insanların  amaçlarına  ulaşabilme  isteği  yüzünden  bir  güvensizlik  ortamı  meydana getirmelerine yol açmaktadır. Nitekim insanlar bencil ve tutkularının esiridirler. Bu itibarla  tabiat  hâlinde  bütün  insanlar  kendi  ihtiraslarına  tabi  olarak  hareket  etmek bakımından tamamıyla hürdürler. İsteklerine erişmek bakımından onları sınırlandıracak bir güç ise bulunmaz. Hobbes, böylesine bir yapıyı, tam anlamıyla bir kaos hâli olarak tahayyül etmektedir. Buna yol açan, ihtiraslarını ele geçirebilmek için her yolu deneyen ve bu sırada karşısında yine ihtirasları peşindeki daha güçlü başka biri dışında bir engelle karşılaşmayan insanın, yekdiğerinin hasmı olmasıdır ki Hobbes, bunu ‘insan insanın kurdudur  (homo homini lupus) sözüyle formülleştirir.68 İşte bir türlü bitmek bilmeyen bu güvensizlik ve belirsizlik ortamında, insanlar akıllarını kullanarak hayatta kalabilmek için diğer insanlarla uzlaşmanın yollarını aramış ve birbirlerine zarar vermemeyi taahhüt etmek suretiyle bir sözleşme ilişkisine girmişlerdir.69 Bu sözleşmenin en esaslı unsuru                                                       66  GÜRİZ, Adnan,  Hobbes, Şahsiyeti ve Siyasî Fikirleri , Ankara Üniversitesi Hukuk Fakültesi Dergisi, Yıl: 1955, Cilt: 12, Sayı: 1, (s. 298-315), s. 301-302. 67  ÇALIK, Ethem,  Hukuk Sosyolojisindeki Temel Yaklaşımlar , İnönü Üniversitesi Hukuk Fakültesi Dergisi, Yıl: 2012, Cilt: 3, Sayı: 2, (s. 61-82), s. 68. 68  GÜRİZ, 1955, s. 305. 69  YILDIZ, Mesut,  Devlet ve Hukuk Bağlamında Hobbes, Rousseau ve Kant'ta Özgürlük Sorunu , Kaygı Dergisi, http://felsefet.home.uludag.edu.tr/kaygi/dergi/1-6 (erişim tarihi 09.02.2021), s. 2. 1304     ise, herkesin bütün haklarını, temelli olarak yine sözleşme ile vücuda getirilen devlete devretmesidir. Hobbes un sosyal sözleşmesini kurgulama biçimi itibariyle ortaya bazı hususiyetler çıkmaktadır.  Buna  göre,  ilk  olarak  sözleşme  ile  hakların  devredildiği  egemen  güç, sözleşmenin bir tarafı değildir. Bu itibarla sadece yönetilenleri bağlayacağı, egemen güç bakımından bir mükellefiyet doğurmayacağı akla gelmektedir. Bundan başka, sözleşme tabiat hâlinin şartlarında yapıldığı için, o şartlarda akdedilen sözleşmenin tekrar edilmesi veya değiştirilmesi imkânı kabul edilmez ki bu özellik, fertlerin sözleşme uyarınca egemene  karşı  her  durumda  mutlak  sadakatlerini  -egemen  güç  onların  emniyet  ve asayişini  korumak  bir  tarafa  onlara  zarar  verse  dahi-  sürdürmelerini  gerektirir.70 Hobbes un, İngiltere nin o dönemde içine düştüğü iç savaş felaketinin müsebbibi olarak egemenliğin kral ve parlamento arasında bölünmesini gördüğü için, iktidarın tek elde toplanması  gerektiği  sonucuna  vardığı  söylenebilir.71  Böylece,  düşünürün  devletin meydana  gelişini  tasarlama  biçimi  dolayısıyla  mutlak  monarşiyi  terviç  ettiği görülmektedir. Toplum sözleşmesi ve tabiat hâline ilişkin tasavvur, John Locke a gelindiğinde ise, daha farklı bir şekle bürünmektedir. Nitekim Locke a göre, tabiat hâli bir barış ve karşılıklı yardım, birbirini esirgeme hâlidir. İnsanlar tabii olarak içinde bulundukları böylesine bir ortamda tam bir hürriyet ve eşitlik durumundadırlar. Bireyler her türlü hak ve  kuvvet  bakımından  karşılıklıdır.  Burada  insanlar  doğadan  kaynaklı  olan  aklın kanununa tabi olurlar.72 Locke un tabiat hâlinde, hakkı ihlal edilen kimsenin, saldırganı cezalandırma ve tabii kanunu tatbik etme hakkı da bulunmaktadır. Herkesin zaten özgür ve eşit oldukları müreffeh şartları içeren tabiat hâlinin barındırdığı çelişki işte buradadır. Zira bu durum, cesim bir probleme yol açar. Nitekim, tabii kanunu çiğneyen kişiyi yargılayıp cezalandıracak olan kimdir, sorusu akılları meşgul etmektedir. Sonuç olarak                                                       70  ÇALIK, 2012, s. 68. 71  ŞENEL, Alaeddin, Siyasi Düşünceler Tarihi Tarihöncesinde, İlkçağda, Ortaçağda ve Yeniçağda Toplum ve Siyasal Düşünüş, Ankara Üniversitesi Siyasal Bilgiler Fakültesi Yayınları, Ankara, 1982, s. 404. 72  EROĞLU, Müzeyyen,  John Locke'un Devlet Teorisi , Akademik Bakış Dergisi, Yıl: 2010, Sayı: 21, s. 3-4. 1305     bu yetkinin, fertlerin inisiyatifine bırakılması durumunda keyfilik ve öç alma ihtimali belirebileceğinden,  insanlar  kendi  iradeleriyle,  tabii  yaşayış  dönemine  son  verip aralarında anlaşmak suretiyle suçluları cezalandıracak bir otoritenin kurulduğu siyasi toplum hâline geçerek cezalandırma haklarını da ona devrederler.73 Görüldüğü üzere, her iki düşünür de taraftar oldukları siyasi düzeni haklı çıkaracak surette bir tabiat hâli tasarımına gitmiş; Hobbes, mutlak monarşiye gerekçe olabilecek düzensizlik ve kaos durumunun gerçerli olduğu, Locke ise arzuladığı liberal düzene tarihi bir temel teşkil edecek tam bir serbestlik ve hürriyet durumunun yaşandığı bir tabiat hâli varsayımından hareket etmiştir.74 Locke un devlet anlayışında dikkat çeken bir diğer nokta ise, fertlerin bütün hakları yerine yalnızca cezalandırma haklarından vazgeçiyor olmalarıdır. Bu durumda Hobbes un güçlü egemenine karşılık, bu teoride devlet son derece sınırlı olmaktadır. Zira fertlerin, biri dışındaki bütün hakları tam bir yetkinlik içinde  varlığını  sürdürecek  ve  devletin  bunlara  yönelik  bir  müdahalesi  kabul edilmeyecektir. Öte yandan Locke çu liberalizmin hareket noktası, ‘bir şeyden özgürlük  (freedom from) ilkesidir ve bu ilke özgürlüğü, devletten bağımsız oluşa bağlı şekilde açıklar.75 Bu yönüyle, haklar tabiattan kaynaklandığı için egemenin buna ilişkin tasarrufu belirleyici olmamaktadır. Nitekim fertler, haklarını siyasi otoriteye devretmemiş olmaları dolayısıyla,  onun  müdahalesi  söz  konusu  olmaksızın  kullanma  hususunda  da  tam ehliyetlidirler.  Locke un  toplum  sözleşmesinin  bir  diğer  kayda  değer  unsuru, cezalandırma  hakkının  devredildiği  devletin  sözleşmenin  bir  tarafı  olmasıdır.  Bu durumda  Hobbes un  hilafına,  siyasi  otoritenin  taahhütlerini  yerine  getirmesi,  bu cümleden olarak kendi sınırlı alanı dışına çıkmaması ve hürriyetlere müdahil olmaması büyük önem taşımaktadır. Çünkü bu durumda, sözleşmenin bir tarafı olan devlete karşı diğer tarafı teşkil eden fertlerin başkaldırması mümkün olmaktadır.                                                       73  GÖZE, Ayferi, Siyasal Düşünceler ve Yönetimler, Beta Basım Yayım, İstanbul, 1986, s. 156. 74  ÇALIK, 2012, s. 70. 75  EKMEKÇİ, İdil Su,  John Locke'un Liberalizm Kuramı Üzerine , Türkiye Barolar Birliği Dergisi, Yıl: 2013, Sayı: 106, (s. 205-214), s. 207.  1306     John Locke, insan haklarını üç kategoride mütalaa etmiştir. Bunlar hayat hakkı, hürriyet ve mülkiyettir. Bu sonuncusu, Locke un teorisinde son derece mühim bir yerde durur. Nitekim düşünüre göre, tabii kaynaklar büyük bir bolluk içinde mevcuttur ve her insan kendi kişiliği içinde bir mülkiyet hakkına sahiptir. Ancak tabiatta fazlasıyla var olan şeylerin değeri kendinden menkul değildir ve onları değerli kılan insanın emeğidir. Birey bir şeye emeğini katarak onu kendi mülkü hâline getirir. Ancak buradan herkesin eşyayı istediği kadar kendi mülkiyetine alabileceği sonucu çıkarılamaz. Çünkü insana sahip olma  imkânının  tanıyan  tabiat,  mülkiyeti  de  bağlamaktadır.  Çünkü  herkes,  hayatın herhangi bir avantajından yararlanabildiği ölçüde kendi emeğiyle bir mülkü sabitler ve bunun ötesine geçen her şey onun payından fazlasıdır.76 Lock, bu çerçevede tasavvur ettiği mülkiyet hakkına el konulmasının adaletsizlikle eş anlamlı olduğunu, dolayısıyla adaletsizliğin temel sebebinin, bir başkasının vazgeçilmez hakkı olan mülkiyetin gasp edilmesinden ibaret olduğunu iddia etmektedir.77 Bu bakımdan adaletin ölçüsü olacak denli vazgeçilmez olan mülkiyetin ve tabiattan kaynaklanan diğer hakların korunması da, belirtildiği üzere devlete başkaldırıyı meşru kılacak kadar hayati bir yerde durmaktadır. Locke u bu noktaya ulaştıran bir başka husus, belki de onun, insanın ve ayırca sahip olduğu  hürriyet  ve  haklarının  devletten  üstün  olduğuna  yönelik  düşüncesidir.78  Bu yönüyle Locke, insanı ve tabii kanunların gerektirdiği haklarını, devlet karşısında her bakımdan öncelemektedir. Modern  tabii  haklar  doktrini  açısından  bir  dönüm  noktası  teşkil  eden  bu  iki düşünürde yer alan eşitlik tasavvuruna bakıldığında, daha önce karşımıza çıkan toplumun belirli katmanlara bölünerek farklılaştırılması anlayışına rastlamamaktayız. Gerçekten hem Hobbes un hem de Locke un tabiat hâli faraziyeleri bakımından toplumun belirli sınıflara bölünüp, devlet düzeninin kati bir ayrım temelinde yükseltilmesine ilişkin bir tercih yer almaz. Bu itibarla, her iki düşünürün tabii hukuk anlayışında bir eşitlik hâli söz                                                       76  HAMILTON, Walton H.,  Property – Acoording to Locke , Yale Law Journal, Volume: 41, No: 6, (s. 864-880), s. 867. 77  GEÇİT,  Bekir,   John  Locke'da  Mülkiyet  Hakkının  Sınırları:  Doğal  Hukuk  Temelinde  Bir Değerlendirme , Beytulhikme, Yıl: 2014,  Cilt: 4, Sayı: 1, (s. 91-113), s. 99. 78  EKMEKÇİ, 2013, s. 207. 1307     konusudur.  Bu  ise,  yukarıda  ele  aldığımız  klasik  dönem  tabii  hak  anlayışlarından farklılaşan önemli bir nokta olmaktadır. Toplum sözleşmesine dayanan tabii hukuk düşüncesinde, sarih farklılık arz eden bir diğer husus, kendisini esasen bu teorinin en temel kavramında gösterir. Buna göre, gerek Hobbes un, gerekse Locke un tasarımında bireyler, bir ayrım gözetilmeksizin tabiat hâline son verip siyasi düzene geçme konusunda bir irade gösterme ve bu yolda sözleşme akdetme yetisini haiz surette tasavvur edilmiştir. Nitekim hem Hobbes un hem de günümüz liberal hukuk teorisi bağlamında tartışılmaz bir etki sahibi olan Locke un düşüncesinde, fertlerin sözleşme serbestileri son derece belirleyici bir halettedir. Bir yönüyle,  siyasi  düzenin  kurulmasında  iradesini  kullanma,  diğer  yönüyle  de  sosyal ilişkiler düzleminde içinde bulunacakları ekonomik ilişkilere karar verebilme kabiliyeti, bahse konu tabii hukuk teorisi bakımından ehemmiyet taşır. Buna mukabil Hobbes, siyasi iktidarın sınırsızlığı tezi dolayısıyla, siyasi düzende bu hakkın sınırlandırılmasına ilişkin bir müeyyide öngörmemişken, Locke un tasavvurunda bu hürriyet, hem tabiat hâlinde, hem de siyasi otoritenin varlığı durumunda aynı kuvvetle mevcudiyetini korumaktadır. Modern devlet yapılanmasının belirli bir toprak parçası üzerinde merkezi idare esasına göre şekillenmesiyle, sosyal  bütünlüğün sağlanması  açısından,  bu özellikler etrafında temayüz eden ülkeye bağlılık ve yurttaşlık düşüncesinin ön plana çıkmaya başlamış  olduğu  belirtilmelidir.79  Bu  ise  karşımıza  ulus  devlet  düşüncesini  çıkarır. Modern dönemde bu kavramın, insan hakları bakımından da, kayda değer bir rolü söz konusudur. Nitekim Arendt, insan haklarına her ne kadar evrensel bir nitelik atfedilse de, pratikte bu hakların tanınmasının ve korunmasının biricik kurumsal biçiminin ulus devlet formu  olduğuna  dikkat  çekmektedir.  Buna  göre,  insan  haklarının  evrensel  ve devredilemez oluşu, tabii bir veçhenin gereği olarak, sırf insan olması bakımından içkin bir değer taşıyan insana dayandırılmaktadır. Ne var ki bu soyut insan tasarımı, tek başına, hakların güvence altına alınması ve daha da mühimi, hayata geçirilmesini temin için yeterli değildir. Bunun sağlanabilmesi için aynı zamanda, bir ulus devlet yapılanmasının da hayata geçirilmesi gerekmiştir. Bu itibarla, insan hakları sorunu, milli özgürleşme                                                       79  ŞAHİN, Köksal, Ulus Devlet, İlgi Kültür Sanat Yayınları, İstanbul, 2007, s. 121. 1308     sorunuyla, süratle ve çözülmez biçimde iç içe geçmiş bulunmaktadır.80 Klasik dönemde ise, görüldüğü üzere, tabii hakların ulus devlet ile bu şekilde bir rabıtası kurulmuş değildir. Böyle bir rabıtanın kurulması bir yana, gerek Antik Yunan da, gerekse Roma düzeninde geçerli olan sosyal ve tarihi şartlar, çok farklı bir devlet ve yurttaşlık anlayışını meydana getirmiştir. Nitekim Grek coğrafyasında Polis algısı, Roma da ise pek çok ulusu içine alan imparatorluk düşüncesi karşımıza çıkar. Bu bakımdan klasik dönem ve modern dönem tabii hukuk düşüncelerini pek çok kavram yönünden aynı başlık altında mütaala edebilmek son derece güç görünmektedir.  SONUÇ  Günümüzde insan haklarının temellendirilmesine ilişkin olarak karşımıza çıkan literatürde  hâkim  bulunan  eğilim,  insanların  haklara  tabiattan  gelen  ve  sonradan üretilmemiş, belki sonradan akılla keşfedilmiş olan kanunlar uyarınca, doğuştan sahip olduklarına ilişkin açıklamadır. Bu inanç, insan haklarının en temel mevzuatını teşkil eden ve evrensel bir etkiyi barındıran pek çok beyannamenin kaleme alınış biçiminde de güçlü bir haletle karşımıza çıkar. Tabii hak anlayışı adı verilen bu teorinin tarihine yönelik açıklamalara bakıldığında ise, hemen daima önümüzde ta Antik Yunan dan başlayıp modern zamanlara kadar ulaşan düz bir çizginin varlığına ilişkin yaklaşım belirmektedir. Bu bağlamda Grek düşüncesi, Helenistik dönem, Roma ve Hristiyan felsefeleri içinde yer alan çok sayıda düşünürün bu silsileye dâhil edilmesi olanaklı kabul edilmektedir. Çalışmamızda ise, tabii hukuk doktrinin, gerçekten böylesine kadim ve doğrusal bir görünümü haiz olup olmadığı sorgulanmış ve bu teori bağlamında gündeme gelen başlıca düşünürler,  klasik  dönem  ve  modern  dönem  yönünden  bir  ayrıma  tabi  tutularak incelenmiştir. Her bir düşünürün ortaya koyduğu hukuk anlayışı ile bununla doğrudan ilinti içinde olan devlet ve ideal düzen tasarımları ele alındığında, bahse konu edilen bütün isimlerin öncelikle kendi aralarında hatırı sayılır farklılıklar ve kopukluklar barındırdığı ortaya çıkmıştır. Nitekim düşünürler, eşitlik, yurttaşlık, hürriyet ve buna bağlı olarak                                                       80  ARENDT,  Hannah,  Totalitarizmin  Kaynakları  2/  Emperyalizm  (Çev.  B.  S.  Şener),  İletişim Yayınları, İstanbul, 1998, s. 295. 1309     kölelik ile ulus devlet gibi kavramlar bakımından -bu kavramların hem sosyal ve yapısal şartları etkilemesi, hem de sosyal ve yapısal şartların bu kavramları belirlemesi hususu dikkate alınırsa- kayda değer ölçüde başkalaşan bir yerde durdukları anlaşılmaktadır.  Platon un ve Aristo nun yurttaşlık hakkına uygun gördükleri  sınıf ile modern dönem  düşünürlerinin  yaklaşımı,  çalışmamız  açısından  son  derece  sembolik  bir noktadadır. Nitekim Platon, yöneticiler sınıfını münhasıran bilgelerin uhdesine vermekte; Aristo ise tüccar ve zanaatkâr sınıfını, vakitlerini para kazanma yolunda harcadıkları için yönetme erdemine sahip olmadıkları sebebiyle yurttaşlık statüsüne dahi almamaktadır. Başlı başına bu tasavvur bile, tabii hukukun ilk temsilcileri olarak görülen düşünürlerin modern tabii hukuk anlayışından ne kadar uzakta olduklarını göstermeye yeterlidir. Zira yeni ekonomik ilişkiler ve gelişen ticaret neticesinde hatırı sayılır bir iktisadi güç elde eden burjuvazinin, Fransız İhtilali vasıtasıyla Avrupa yı, siyasi iktidara katılamadığı eski rejimden uzaklaştırıp yepyeni bir düzene ulaştırmış olduğu dikkate alınırsa, yöneticiler sınıfının  dışına  atılmak  bir  yana,  yurttaşlık  haklarından  bile  yoksun  tutulmak düşüncesinin liberal düşünce bakımından ne denli kabul edilmez olarak karşılanacağı kolaylıkla  anlaşılır.  Bu  tespitin  benzerlerini,  belirttiğimiz  diğer  kavram  setleri bakımından da yapabilmek mümkündür. Gerçekten yukarıda klasik dönem bağlamında zikredilen bütün düşünürler, söz gelimi eşitlik (özellikle köleliğe bakış, kadınlar ve yabancıların durumu ve toplumdaki sınıf katmanlaşması cihetiyle), sözleşme ilişkileri, hürriyet ve Devlet tasarımları bakımından modern düşünceden son derece uzak kalmakta ve pek çok yönden günümüzde asla tasvip edilemeyecek bir yerde durmaktadır. Şu hâlde, tabii hak anlayışını, Antik Yunan dan başlatarak günümüze kadar çekilen bir hat boyu, istikrarlı bir gelişme biçiminde açıklamak yerine, her bir düşünürü kendi sosyal ve tarihi şartlarında anlamaya çalışmak ve ortaya koydukları teorilerin her birini bu şartlar altında ayrı  ayrı  değerlendirmek  daha  yerinde  bir  yöntem  olacaktır.  Bütün  bunlar,  kadim zamanlardan günümüze kadar ulaşan bir tabii hukuk nehrinin varlığına ilişkin mezkûr söylemin,  esasen  pek  de  isabet  barındırmadığını,  bu  cümleden  olarak  zihinlerde uyandırdığı  kapsam  ve  tesire  hakikatte  hiç  de  sahip  olmadığını  açıkça  ortaya koymaktadır.  1310    ",
     "Kaynakça": " AĞAOĞULLARI, Mehmet Ali, İmparatorluktan Tanrı Devletine, İmge Kitabevi, Ankara, 2011. AĞAOĞULLARI, Mehmet Ali, Kent Devletinden İmparatorluğa, İmge Kitabevi, Ankara, 2004. AKILLIOĞLU,  Tekin,  Hangi  Hukuka  Giriş?  Hukuk  Üstdili  İncelemesine  Giriş,  İmaj yayınevi, Ankara, 2015. AKKOÇ, Aslıhan,  Yunan Demokrasisinin Kavramsal Yönü ve Toplumsal Arka Planı , Sosyal Bilimler Dergisi, Yıl: 2014, Cilt: 16, Sayı: 1, (s. 31-42). ARENDT, Hannah, Totalitarizmin Kaynakları 2/ Emperyalizm (Çev. B. S. Şener), İletişim Yayınları, İstanbul, 1998. ARSLAN, Ahmet, İlkçağ Felsefe Tarihi Sofistlerden Platon a, İstanbul Bilgi Üniversitesi Yayınları, İstanbul, 2006. BİLGİN, Nahit, Felsefeden Ekonomiye Antik Yunan Dünyası, Arkeoloji ve Sanat Yayınları, İstanbul, 2004. BİX, Brian H.,  Doğal Hukuk: Modern Gelenek , (Çev. E. Uzun), Dokuz Eylül Üniversitesi Hukuk Fakültesi Dergisi, Yıl: 2004, Cilt: 6, Sayı: 2, (s. 291-343). CAIRNS, Huntington.  Plato s Theory of Law , Harvard Law Review, Volume: 56, No: 3, 1942, (s. 359-387). ÇALIK, Ethem,  Hukuk Sosyolojisindeki Temel Yaklaşımlar , İnönü Üniversitesi Hukuk Fakültesi Dergisi, Yıl: 2012, Cilt: 3, Sayı: 2, (s. 61-82). CARTLEDGE, Paul, Pratikte Antik Yunan Siyasî Düşüncesi, (Çev. K. Tanrıyar), İstanbul Bilgi Üniversitesi Yayınları, İstanbul, 2013. CATLIN, George, Story of the Political Philosophers, McGraw-Hill Book Co., New York, 1939. 1311     ÇEBİ, Sezgin Seymen,  Aristoteles'te Phronesis Kavramı ve Modern Hukukta Muhakeme , Hukuk Kuramı, Yıl: 2015, Cilt: 2, Sayı: 6, (s. 1-19). ECEVİTOĞLU, Pınar,  İnsan Hakları Siyasetini Yeniden Düşünmek , Eğitim Bilim Toplum, Yıl: 2015, Cilt: 13, Sayı: 50, (s. 203-226). EKMEKÇİ, İdil Su,  John Locke'un Liberalizm Kuramı Üzerine , Türkiye Barolar Birliği Dergisi, Yıl: 2013, Sayı: 106, (s. 205-214). ERNEK, Alan / GÜLSELİ, Aygül,  Roma Dönemi Siyasi Tarihindeki Düşünürler Polybios, Cicero,  Seneca ,  academia.edu, https://www.academia.edu/8203008/ROMA_DÖNEMİ_SİYASET_VE_İLETİŞİM (erişim tarihi 09.02.2021). EROĞLU, Müzeyyen,  John Locke'un Devlet Teorisi , Akademik Bakış Dergisi, Yıl: 2010, Sayı: 21. FANTHAM, Elaine, The Roman Word of Cicero s De Oratore, Oxford University Press, Oxford, 2004. FENDOĞLU, Hasan Tahsin, Hukuka Giriş, 9. Baskı, Yetkin Yayınları, Ankara, 2020. GEÇİT,  Bekir,   John  Locke'da  Mülkiyet  Hakkının  Sınırları:  Doğal  Hukuk  Temelinde  Bir Değerlendirme , Beytulhikme, Yıl: 2014,  Cilt: 4, Sayı: 1, (s. 91-113). GÖZE, Ayferi, Siyasal Düşünceler ve Yönetimler, Beta Basım Yayım, İstanbul, 1986. GÖZLER, Kemal,  Tabiî Hukuk ve Hukukî Pozitivizme Göre Adalet Kavramı , Muhafazakâr Düşünce, Yıl: 4, Sayı: 15, 2008, (s. 77-90). GÜRBÜZ, Ahmet,  Platon un Hukuk Görüşünün Karşılaştırılması, Değeri ve Sonuçları , Dicle Üniversitesi Hukuk Fakültesi Dergisi, Yıl: 2003, Sayı: 7, (s. 52-67). GÜRİZ, Adnan,  Adalet Kavramı , Anayasa Yargısı Dergisi, Yıl: 1990, Cilt: 7, (s. 11-20). GÜRİZ, Adnan,  Hobbes, Şahsiyeti ve Siyasî Fikirleri , Ankara Üniversitesi Hukuk Fakültesi Dergisi, Yıl: 1955, Cilt: 12, Sayı: 1, (s. 298-315). 1312     HALL, Jerome,  Plato s Legal Philosophy , Indiana Law Journal, Volume: 31, No: 2, 1956, (s. 171-207). HAMILTON, Walton H.,  Property – Acoording to Locke , Yale Law Journal, Volume: 41, No: 6, (s. 864-880). HANSEN, Mogens Herman, Polis An Introduction to the Ancient Greek City-State, Oxford University Press, Oxford, 2006. KANTARCI,  Esra,   Doğal  Hukuk  Doktrini  Kapsamında  Doğal  Haklar  ve  Mevcut  Düzen Eleştirisi ,  academia.edu, http://www.academia.edu/8076462/Doğal_Hukuk_Doktrini_Kapsamında_Doğal_Haklar_ve_Mevcut_Düzen_Eleştirisi (erişim tarihi 01.01.2017). KEYMAN, Selahattin,  Tabii Hukuk Doktrininin Epistemoloji Tahlili , Ankara Üniversitesi Hukuk Fakültesi Dergisi, Yıl: 1998, Cilt. 47, Sayı: 1, (s. 17-36). ÖKTEM, Niyazi,  Hukuk Felsefesi ve Anayasa Yargısı , Anayasa Yargısı Dergisi , Yıl: 1991, Cilt: 8,  (s. 265-318). PLATON, Devlet, (Çev. C. C. Karaderili), Karaca Yayınları, Ankara, 2017. ŞAHİN, Köksal, Ulus Devlet, İlgi Kültür Sanat Yayınları, İstanbul, 2007. SCOTT,  James  Brown,  Law,  the  State  and  the  International  Community,  Columbia University Press, New York, 1939. ŞENEL,  Alaeddin,  Eski  Yunanda  Siyasal  Düşünüş,  Ankara  Üniversitesi  Siyasal  Bilgiler Fakültesi Yayınları, Sevinç Matbaası, 1968. ŞENEL,  Alaeddin,  Siyasi  Düşünceler  Tarihi  Tarihöncesinde,  İlkçağda,  Ortaçağda  ve Yeniçağda Toplum ve Siyasal Düşünüş, Ankara Üniversitesi Siyasal Bilgiler Fakültesi Yayınları, Ankara, 1982. TOPAKKAYA, Arslan,  Adalet Kavramı Bağlamında Aristoteles-Platon Karşılaştırması , Flsf, Sdü Felsefe Bl. Dergisi, Yıl: 2008, Sayı: 6, (s. 27-49). 1313     TOPAKKAYA,  Arslan.   Aristoteles te  Adalet  Kavramı ,  Uluslararası  Sosyal  Araştırmalar Dergisi, Yıl: 2009, Cilt: 2/6, (s. 628-633). TUNÇAY, Mete, Batı da Siyasi Düşünceler Tarihi I, Ankara, 1969. USLU, Cennet, Doğal Hukuk ve Doğal Haklar, Liberte Yayınları, İstanbul, 2009. WOLF, Christopher, Natural Law Liberalism, Cambridge University Press, New York, 2006. YILDIRIM,  Ömer,   Aristoteles'in  Devlet  Anlayışı , http://www.felsefe.gen.tr/filozoflar/aristoteles_in_devlet_ anlayisi_nedir.asp (erişim tarihi 08.01.2017). YILDIRIM,  Ömer,   Ütopyalar:  Platon  ve  İdeal  Devlet , http://www.felsefe.gen.tr/siyaset_felsefesi/platon_ve_ideal_devlet_utopyasi_anlayisi_nedir.asp (erişim tarihi 07.01.2017). YILDIZ, Mesut,  Devlet ve Hukuk Bağlamında Hobbes, Rousseau ve Kant'ta Özgürlük Sorunu , Kaygı  Dergisi,  http://felsefet.home.uludag.edu.tr/kaygi/dergi002/1-6  (erişim  tarihi 09.02.2021). YÜKSEL, Mehmet,  İnsan Haklarının Sosyo-Tarihsel Temelleri , İnsan Hakları Yıllığı, Yıl:"
}