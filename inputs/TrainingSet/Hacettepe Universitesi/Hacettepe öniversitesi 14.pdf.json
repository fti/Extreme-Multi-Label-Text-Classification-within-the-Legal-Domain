{
     "Tip": "Makale",
     "Dergi İsmi": "",
     "Üniversite İsmi": "Hacettepe Üniversitesi",
     "Gün": "13",
     "Ay": "08",
     "Yıl": "2020",
     "Cilt": "2",
     "Sayı": "10",
     "Başlık": "TEHLİKELİ SALGIN HASTALIKLAR NEDENİYLE SEÇİMLERİN ERTELENMESİ",
     "Title": "THE POSTPONEMENT OF ELECTIONS DUE TO THE OUTBREAK OF DANGEROUS EPIDEMIC DISEASE",
     "Yazar İsmi": [
          "Feyzan OLGUNSOY"
     ],
     "Danışman İsmi": "",
     "Anahtar Kelimeler": [
          "serbest seçim hakkı",
          "seçimlerin ertelenmesi",
          "koronavirüs",
          "covid-19",
          "tehlikeli salgın hastalık",
          "yarışan menfaatler",
          "pratik uyuşum ilkesi"
     ],
     "Keywords": [
          "the right to free elections",
          "the postponement of elections",
          "coronavirus",
          "covid-19",
          "outbreak of dangerous epidemic disease",
          "pandemic",
          "competing interests",
          "practical compliance"
     ],
     "Özet": "Yeni Koronavirüs hastalığının (Covid-19) küresel bir salgın olarak tüm dünyaya yayılmasının demokrasiye etkilerinden biri de seçimlerin ertelenmesi olmuştur. Makul aralıklarla tekrarlanan, halkın fikirlerini serbestçe ve gizli oy esasına göre ifade etmesini sağlayan koşullarda gerçekleştirilen adil seçimler, demokrasinin en önemli ilkelerinden biri olarak kabul edilmektedir. Öte yandan sayıları milyonlarla ifade edilen kalabalık seçmen  gruplarının,  yönetenleri  belirlemeye  yönelik  iradelerini  sandık  başlarında  oy  kullanarak  ortaya koymaları, Dünya Sağlık Örgütü'nün (World Health Organisation) virüsün bulaşmasını önlemeye yönelik sosyal mesafenin korunması tavsiyesine karşı genel sağlığı tehlikeye düşürebilecek bir sürece dönüşme riskini taşımaktadır. Bu makalede de seçimlerin ertelenmesi meselesi üzerinden bireylerin serbest seçim hakkını kullanmaları ile kamu düzeninin bir unsuru olan genel sağlığın korunması arasındaki yarışan menfaatlerin dengelenmesine yönelik bir inceleme yapılması amaçlanmaktadır. Bunun için serbest seçim hakkının norm alanı belirlendikten sonra, seçim türleri açısından ertelemenin hukuki niteliği ve tehlikeli salgın hastalık nedeniyle seçimlerin ertelenmesinin anayasal etkileri değerlendirilecektir.",
     "Abstract": "One of the impacts of the worldwide spread of the Coronavirus disease (Covid-19) on democracies is the postponement of elections. Fair elections, which are repeated at reasonable intervals, allowing public to express their opinions freely and on a secret ballot basis, are considered one of the most important principles of democracy. On the other hand, millions of electorates gather at the ballot boxes. It puts general health at risk against the World Health Organization's recommendation to protect the social distance to prevent infection. In this article, it is aimed to examine the way to balance the competing interests between exercising the right to free elections and the protection of general health, through the issue of postponement of elections. For this, after determining the normative scope of the right to free elections, the legal nature of the postponement in terms of election types and the constitutional effects of postponement due to dangerous epidemic disease will be analysed.",
     "Metin": "birden fazla ülkeye  yayılarak  insan  sağlığını  tehdit  eden  bulaşıcı  bir  hastalık  özelliği  göstermesi sebebiyle,  yeni  Koronavirüs  hastalığını  (Covid-19)  'pandemi'  ilan  etmiştir.1  Devletler pandemiyle  mücadele  etmek  için  anayasal,  yasal  ve  kimi  istisnai  tedbir  ve  önlemlere başvurmuşlardır. Bunlardan biri de seçimlerin ertelenmesi olmuştur. 16 Temmuz 2020 tarihi itibariyle yasama organı ve yerel seçimlerin yapılmasını erteleyen 67 devletten 23 tanesinde ayrıca halkoylamalarının yapılması da ertelenirken, hastalığın yayılmasından kaynaklanan endişelere rağmen 48 devlet, yasama organı ve yerel seçimlerini planladığı tarihte yapmaya karar vermiş ve bunlardan 30 tanesi de seçimleri zamanında yapmıştır.2 Sözgelimi Güney Kore'de milletvekili seçimleri planlandığı vakitte yapılmıştır. Fransa'da ise yerel seçimler Mart ayında gerçekleştirilmiş fakat yerel seçimlerin ikinci turu salgın tehlikesi nedeniyle ertelenmiştir.3  Polonya'da  ara  seçimler  pandemi  ilan  edilmesinin  hemen  akabinde yapılmasına  rağmen,  hastalığın  bulaşmasına  karşı  oluşan  toplumsal  endişe  ve  baskılar nedeniyle başkanlık seçimlerinin ertelenmesine karar verilmiştir.4  Türkiye'de ise 7 Haziran 2020 Pazar günü yapılmasına karar verilen muhtar, ihtiyar meclisi/heyeti üyeliği seçimlerinin yapılması kanunla ertelenmiş ve Yüksek Seçim Kurulu (YSK) anılan kanuna dayanarak seçimlerin ertelendiğine ilişkin kararını yayımlamıştır.5                                                  1   DUCHARME, Jamie, World Health Organization Declares COVID-19 a 'Pandemic.' Here's What That  Means,  https://time.com/5791661/who-coronavirus-pandemic-declaration/  (Erişim  Tarihi 11.06.2020). 2   Global overview of COVID-19: Impact on elections, https://www.idea.int/news-media/multimediareports/global-overview-covid-19-impact-elections (Erişim Tarihi 16.07.2020). 3   France  set  to  postpone  second  round  of  local  elections  over  coronavirus  fears, https://www.france.com/en/20200316-france-set-to-postpone-second-round-of-local-elections-overcoronavirus-fears, (Erişim Tarihi 11.06.2020) 4   Poland  picks  new  date  for  rescheduled  presidential  election, https://www.aljazeera.com/news/2020/06/poland-picks-date-rescheduled-presidential-election200603110921460.html (Erişim Tarihi 23.06.2020). 5   YSK, Karar No:254, K.t.17.04.2020.; 7244 sayılı Yeni Koronavirüs (Covid-19) Salgınının Ekonomik ve Sosyal Hayata Etkilerinin Azaltılması Hakkında Kanun ile Bazı Kanunlarda Değişiklik Yapılmasına Dair Kanun'un  süre uzatımı, toplantı erteleme ve uzaktan çalışma  başlıklı 2. maddesinin (g) fıkrasında   586Olgunsoy      Türkiye'de bir erken seçim olmazsa TBMM ve Cumhurbaşkanlığı seçimlerinin 2023 yılında, yerel seçimlerin ise 2024 yılında gerçekleştirilmesi öngörülmektedir. Haziran 2020 itibariyle yeni Koronavirüs hastalığıyla mücadele kapsamında alınan tedbirlerin önemli bir kısmı kaldırılarak  yeni  normalleşmeye  gidilse  de,  vaka  sayıları  devam  etmekte  ve  virüsün bulaşıcılığını yitirdiğine dair yeterli bilimsel bir veri bulunmamaktadır. Dolayısıyla anılan seçimlerin yapılmasının planlandığı tarihte ya da olası bir erken seçim ihtimalinde vaka sayılarının yeniden sıkı önlemlerin alınmasına karar verilecek düzeyde artması ya da başka bir  tehlikeli  salgın  hastalığın  ortaya  çıkması  halinde  seçimlerin  ertelenmesi  meselesi Türkiye'nin gündemini meşgul edebilecektir. İşte bu makalede de tehlikeli salgın hastalıklar sebebiyle seçimlerin ertelenmesinin serbest seçim hakkına meşru bir müdahale teşkil edip etmeyeceği sorusunun cevaplanması amaçlanmaktadır. Bunun için öncelikle seçim olgusu kavramsallaştırılarak serbest seçim hakkının koruduğu norm alanı çizilecek ve anılan hakkın sınırlandırılmasına  yönelik  ilkeler  belirlenecektir.  Seçimlerin  ertelenmesi  usulüne  yer verildikten sonra, tehlikeli salgın hastalıklar nedeniyle seçimlerin ertelenip ertelenemeyeceği hususu üzerinde durulacaktır. Böylece serbest seçim hakkı ile genel sağlığın korunması arasındaki yarışan menfaatlerin dengelenmesi meselesi analiz edilecektir.   I.  SEÇİM KAVRAMI  Siyasi meseleler hakkında halkın doğrudan ve sürekli bir biçimde karar alabileceği doğrudan  demokrasi  rejiminin  yokluğunda,  halk  adına  bu  meşru  yetkiyi  kullanacak temsilcilerin belirlenmesi ve bunların halka karşı hesap verebilirliğinin sağlanması 'seçim' kurumunun  işletilmesiyle  gerçekleşmektedir.6  Seçim,  dar  anlamda  'yönetenlerin                                                   18/1/1984 tarihli ve 2972 sayılı Mahalli idareler ile Mahalle Muhtarlıkları ve İhtiyar Heyetleri Seçimi Hakkında Kanunun 33 üncü maddesine göre yapılması gereken seçimler 2020 yılında yapılamaz  hükmü yer almaktadır.  6   KALAYCIOĞLU,  Ersin,   Siyasal  Rejim  Tasarımı  ve  Demokrasi ,  Türk  Siyasal  Hayatı,  (der.  E. Kalaycıoğlu vd.) 7. Basım, Sentez, Bursa, 2019, s. 424.   587Olgunsoy      yönetilenlerce  belirlendiği  bir  işlem'  olarak  ifade  edilmektedir.7  Seçimler,  seçmenlerin kendisine sunulan seçenekler arasından özgür iradesiyle tercih yapmasıdır.8 Seçim, halkı yönetme ve kanun yapma yetkisi verilen temsilcilerin bir ya da daha fazla sayıda aday arasından oy hakkına sahip seçmenlerce belirlenmesi işlemidir.9 Halkın siyasi tercihlerinin kanunlaşmasına  katılımı,  böylece  belirlenen  temsilciler  aracılığıyla  sağlanmaktadır.10 Temsili demokrasilerde halkın devlet yönetimine katılması biçiminde tanımlanan siyasal katılmanın 'asgari eşiği' seçimdir.11 Seçimler, siyasal katılma alanlarını oluşturan kurumların oluşumu, görevlilerin belirlenmesi, kararların alınması ve uygulanmasının sağlanmasının olmazsa olmaz koşuludur.12 Seçmenler, kamu makamlarında görev yürütecek kişi veya kurulları tercih etmektedir.13 Anayasa hukukunda seçim kavramının, seçme ve seçilme hakkı kapsamında  ve  yasama  organının  oluşumu  bağlamında  değerlendirildiğini  ifade  etmek gerekir.14 Bu noktada 'seçim' ve 'seçme' kavramlarının teknik açıdan birbirinden ayrılan yönü vurgulanmalıdır.15 Seçimde,  seçmenin siyasi görüşüne, hayat felsefesine, sosyal statüsüne, mensup olduğu sosyal sınıfın isteklerine ve kişisel ekonomik çıkarlarına göre bir tercih yapması 16 söz konusuyken; seçme,  birden çok seçenek arasından en üstün niteliklisinin                                                   7   TÜRK, Hikmet Sami,  Seçim, Seçim Sistemleri ve Anayasal Tercih,  Anayasa Yargısı, Yıl: 2006, Cilt: 23, s. 76. 8   DAVER, Bülent,  Seçim Sistemi ve Anayasa Yargısı,  Anayasa Yargısı, Yıl: 1988, Cilt: 5, s. 132. 9   TEZİÇ, Erdoğan, Anayasa Hukuku, 23. Basım, Beta, İstanbul, 2019, s. 300; ALİEFENDİOĞLU, Yılmaz,  Temsili Demokrasinin 'Seçim' Ayağı,  Türkiye Barolar Birliği Dergisi, Yıl: 2005, Sayı: 60, 2005, s. 7172; GÖZLER, Kemal, Anayasa Hukukunun Genel Teorisi, 1. Cilt, Ekin, Bursa, 2011, s. 698. 10  ÇAVUŞOĞLU, Naz, Anayasa Notları, Beta, İstanbul, 1997, s. 162-163. 11  TEZİÇ, 2019, s. 300; TURAN, İlter, Siyasal Sistem Ve Siyasal Davranış, Der, İstanbul, 1976, s. 70. 12  KAPANİ, Münci, Politika Bilimine Giriş, 21. Basım, Bilgi, Ankara, 2008, s. 144; EROĞUL, Cem,  Siyasal Katılma , Siyaset Bilimi: Kavramlar, İdeolojiler, Disiplinler Arası İlişkiler, (der. G. Atılgan vd.), 5. Basım, Yordam, İstanbul, 2015, s. 233. 13  TÜRK, 2006, s. 76. 14  GÖNENÇ, Levent, Türkiye'de Seçim Uyuşmazlıkları Ve Çözüm Yolları, Adalet, Ankara, 2008, s. 7. 15  DAVER, 1988, s.132. 16  Ibid.    588Olgunsoy      tercih  edilmesi  anlamına  gelmektedir.17  Aralarındaki  teknik  farklılığa  rağmen,  seçim hukukuna ilişkin akademik çalışmalarda ve yargı kararlarında bu teknik farklılığın göz ardı edilerek 'seçme' ve 'seçim' kavramlarının benzer anlamlarda kullanıldığı gözlemlenmektedir. 1982 Anayasası'nda kullanımı tercih edilen 'seçme hakkı' kavramı Anayasa Mahkemesi (AYM) kararlarında da kullanılmakta ve demokrasinin en doğal ve en temel göstergesi olan seçme hakkının milli iradenin belirlenme aracı olduğu belirtilmektedir.18 Bu çalışmada doğrudan alıntılanan kaynaklara yapılan atıf dışında seçme kavramı yerine, daha isabetli olacağı değerlendirildiği için 'seçim' kavramının kullanılması tercih edilmiştir.  II.  SERBEST SEÇİM HAKKININ NORMATİF ALANI Seçim hukukunda, 'seçme ve seçilme hakkı', 'seçim hakkı', 'oy hakkı' ve 'serbest seçim hakkı' gibi kavramların yaygın olarak kullanıldığı gözlemlenmektedir. Seçim hakkı, oy hakkına sahip seçmenlerin, kendilerini yönetmeleri için kullandıkları oylarla belirledikleri temsilcilere izin vermeleri, bunu yenilemeleri ve bazen de geri çekmelerini kapsamaktadır.19 Gözler ise  yarı doğrudan demokrasilerde seçme hakkı yanında referanduma başvurularak oylama hakkı da kullanıldığı  gerekçesiyle yarı doğrudan demokrasilerde seçim hakkını da kapsayacak  biçimde  'oy  hakkı'  kavramının  kullanılmasının  daha  doğru  olduğunu  ifade etmektedir.20 Seçilme hakkı, seçimlere aday olarak katılabilme ve aday olarak yarışma hakkını içermektedir.21 Yasama organının seçimleri söz konusu olduğunda bu hak aynı zamanda milletvekili olarak parlamentoda bulunabilme hakkını da içermektedir.22                                                   17  Ibid. 18  AYM, E. 2014/140, K. 2015/85, K.t. 08.10.2015, R.G. Tarih: 24.11.2015, Sayı: 29542. 19  ÖDEN, Merih, Seçmenlerin  Kişi Tercihi  Açısından Seçim Sistemleri, Yetkin, Ankara, 2003, s. 11-12 aktaran KALE ÖZÇELİK, Fatmagül, Uluslararası İnsan Hakları Hukukunda Demokrasi Teorisi Bağlamında Serbest Seçim Hakkı, Adalet, Ankara, 2019, s. 116. 20  GÖZLER, 2011, s. 698. 21  AYM, İbrahim Ayhan Başvurusu, B. No: 2013/9895, K.t. 02.01.2014, para. 53. 22  İbrahim Ayhan Başvurusu, para. 53.   589Olgunsoy      Avrupa İnsan Hakları Sözleşmesi'nin (AİHS) Ek 1 No.'lu Protokol'ünün 3. maddesinde düzenlenen serbest seçim hakkının bu belgedeki tek siyasi hak olma özelliği gösterdiği ifade edilmiştir.23  İlgili  maddeye  göre:   Yüksek  Sözleşmeci  Taraflar,  yasama  organının seçilmesinde halkın kanaatlerinin özgürce açıklanmasını sağlayacak şartlar içinde, makul aralıklarla, gizli oyla serbest seçimler yapmayı taahhüt ederler.  1982 Anayasası'nın 67. maddesinde ise:  Vatandaşlar, kanunda gösterilen şartlara uygun olarak seçme, seçilme ve bağımsız olarak veya bir siyasi parti içinde siyasi faaliyette bulunma ve halkoylamasına katılma hakkına sahiptir.  hükmü yer almaktadır. AİHS kapsamında 'serbest seçim hakkı' hem seçme hem de seçilme hakkını kapsayacak biçimde yorumlanmaktadır.24 Dolayısıyla 1982 Anayasası'nda geçen seçme ve seçilme hakkının, AİHS'teki 'serbest seçim hakkı' kavramının karşılığı olduğu değerlendirilmektedir.25 Nitekim bu makalede 'seçme ve seçilme hakkı' yerine, 'serbest seçim hakkı' kavramının kullanılması tercih edilmiştir.  Serbest seçim hakkının birinci ve aktif unsurunu oluşturan seçim hakkı, bir veya daha fazla aday seçiminde seçmene herhangi bir baskı yapılamaması ve seçmenin bir tarafa oy vermek için haksız yere teşvik edilmemesini gerektirir.26 Buna göre, aday veya parti seçimi konusunda seçmenlere herhangi bir zorlama getirilmemelidir. Serbest seçim hakkının ikinci ve pasif unsurunu oluşturan seçilme hakkı ise, farklı siyasi partilerin adaylarını seçimlerde sunmaları için onlara makul bir fırsat sağlanmasını gerektirir.27 Keza serbest seçim hakkı, yukarıda ifade edildiği üzere seçilmiş milletvekillerinin parlamentoda bulunma hakkını da kapsamaktadır.28                                                   23  ALTINKÖK, Serhat,  Avrupa İnsan Hakları Mahkemesi İçtihatları Açısından Serbest Seçim Hakkı , Uyuşmazlık Mahkemesi Dergisi, Yıl: 2015, Sayı: 5, s. 38. 24  Avrupa İnsan Hakları Komisyonu (AİHK), Mathieu-Mohin ve Clerefayt/Belçika B. No: 9267/81, K.t. 02.03.1987, para. 57. 25  KALE ÖZÇELİK, 2019, s. 302. 26  AİHK, X./Birleşik Krallık, B. No: 7140/75, K.t. 06.10.1976. 27  AİHM, Yumak ve Sadak/Türkiye, B. No: 10226/03, K.t. 08.07.2008, para. 108. 28  Mathieu-Mohin ve Clerefayt/Belçika, para. 50.   590Olgunsoy      Bir  temel  hakkın  norm  alanını  insan  yaşamının  onunla  ilişkilendirilebilen  yönü belirler.29 Temel hakların normatif koruyucu etkisi, ilgili norm alanıyla sınırlıdır.30 Serbest seçim hakkının norm alanını belirlemek için de hakkın öznesi, nesnesi, uygulama alanı ve konusu ile olan ilişkisinden yola çıkılacaktır.31  A.  Serbest Seçim Hakkının Öznesi   Serbest seçim hakkının aktif unsurunu oluşturan 'seçim hakkının' öznesini oluşturan seçmenlerin seçme yeterliliğinin belirlenmesi bazı şartlara bağlanmıştır. 1982 Anayasası'nın 67. maddesi uyarınca  onsekiz yaşını dolduran her Türk vatandaşı seçme ... haklarına sahiptir.   Buna  ek  olarak  oy  kullanacakların  sandık  seçmen  listesine  kayıtlı  olmaları, yurtdışında  ikamet  eden  seçmenlerin  ise  yurtdışı  seçmen  kütüğüne  kayıtlı  olmaları gerekmektedir.32 Seçmen olabilmek için ayrıca kısıtlı olmamak ve kamu hizmetinden yasaklı olmamak gerekmektedir.33 1982 Anayasası'nın 67. maddesi uyarınca silahaltında bulunan er ve erbaşlar ve askeri öğrenciler ile taksirli suçlar hariç ceza infaz kurumlarında bulunan hükümlüler oy kullanamazlar. Serbest seçim hakkının pasif unsurunu oluşturan seçimlere katılma  ya da seçilme  hakkının öznesini oluşturan adayların,  seçilebilme  yeterliliğinde aranan şartlar ise aday oldukları seçim türüne göre değişebilmektedir. Sözgelimi yasama organını ilgilendiren milletvekili seçimi için seçilme yeterliliği 1982 Anayasası'nın 76. maddesinde düzenlenmiştir. Buna göre, onsekiz yaşını dolduran her Türk vatandaşı en az ilkokul mezunu olmak, askerlikle ilişiği olmamak, kamu hizmetinden yasaklı olmamak, taksirli suçlar hariç toplam bir yıl veya daha fazla hapis ile ağır hapis cezasına mahkum                                                  29  UYGUN, Oktay, Kamu Hukuku İncelemeleri, Demokrasi, Hukuk Devleti, Egemenlik, 2. Basım, On İki Levha, İstanbul, 2013, s. 280. 30  UYGUN, Oktay,  1982 Anayasası'nda Temel Hak Ve Özgürlüklerin Anayasal Sınırları,  Milletlerarası Hukuk ve Milletlerarası Özel Hukuk Bülteni, Yıl: 1988, Cilt: 8, Sayı: 2, s. 359. 31  KALE ÖZÇELİK, 2019, s. 115. 32  298 sayılı Seçimlerin Temel Hükümleri ve Seçmen Kütükleri Hakkında Kanun md.86 ve md.94/A, R.G. Tarih: 02.05.1961, Sayı: 10769. 33  298  sayılı  Seçimlerin  Temel  Hükümleri  ve  Seçmen  Kütükleri  Hakkında  Kanun  md.8.  R.G.  Tarih: 02.05.1961, Sayı: 10769.    591Olgunsoy      olmamak, ilgili maddede zikredilen suç tiplerinden hüküm giymemiş olmak ve belirli kamu görevlerinde  bulunmamak  kaydıyla  milletvekili  seçilme  yeterliliğini  sağlamaktadır. Cumhurbaşkanı  seçimleri  için  aday  olacaklarda  bulunan  seçilme  yeterliliği  ise  1982 Anayasası'nın  101.  maddesinde  düzenlenmiştir.  Yukarıda  sayılan  milletvekili  seçilme yeterliliği  şartlarına  ek  olarak,  kırk  yaşını  dolduran  ve  yükseköğrenim  yapan  adaylar doğrudan  halk  tarafından  Cumhurbaşkanı  olarak  seçilme  yeterliliğini  haizdir.  Yerel seçimlerle belirlenecek belediye başkanlığı, il genel meclisi ve belediye meclisi üyeliğine seçilebilme yeterliliği ise yine yukarıda listelenen milletvekili seçilme yeterliliği ile aynıdır.34 Avrupa  İnsan  Hakları  Mahkemesi'nin  (AİHM),  seçim  hakkının  öznesine  yönelik sınırlamaları serbest seçim hakkının özünü zedelemediği ve ölçülü olduğu müddetçe meşru kabul ettiği gözlemlenmektedir.35 Bu makale seçim hakkının öznesini oluşturan seçmen ve adaylara yönelik şartları doğrudan konu almadığından, burada AİHM ve AYM'nin yaklaşımı bakımından detaylı bir inceleme yapılmamıştır. B.  Serbest Seçim Hakkının Uygulama Alanı Serbest  seçim  hakkının  nesnesi,  hakkın  uygulama  alanı  kapsamında  kalan  seçim türlerine işaret etmektedir.36 Bu alan, esasen seçim kavramının nasıl tanımlanacağı seçime dahil olan unsurları ve süreçlerin belirlenmesini de sağlar.37 Yukarıda seçim olgusunun kavramsallaştırıldığı kısımda, anayasa hukukunda seçimlerin yasama organının oluşumu bağlamında  değerlendirildiği  ifade  edilmişti.  Öte  yandan  seçmenler,  yasama  organının seçimi  anlamına  gelen  genel  seçimler  (milletvekili  seçimleri)  dışında,  ara  veya  erken seçimler, yerel seçimler (mahalli idare seçimleri) ve Cumhurbaşkanı seçimleri aracılığıyla oy  kullanarak  açıkladıkları  iradeleriyle  kamu  makamlarında  görev  yapacak  temsilcileri                                                  34  2972 Sayılı Mahalli İdareler İle Mahalle Muhtarlıkları Ve İhtiyar Heyetleri Seçimi Hakkında Kanun md.9, R.G. Tarih: 18.01.1984, Sayı: 18285. 35  AYDIN,  Ömür,   Serbest  Seçim  Hakkı  Ve  Kişinin  Siyasal  Etkinliklerinin  Kısıtlanması  Sorunu , Uyuşmazlık Mahkemesi Dergisi, Yıl: 2020, Cilt: 8, Sayı: 15, s. 80-81. 36  KALE ÖZÇELİK, 2019, s. 172. 37  Ibid.   592Olgunsoy      belirlemektedir.38 Öte yandan yasama faaliyetine katılmanın bir yolu olan halkoylaması ile seçmenler  temsilci  seçmemesine  rağmen,  oy  kullanmaktadırlar.  O  halde  serbest  seçim hakkının sayılan seçim türlerinden hangilerini kapsadığı ve hangilerine uygulanabileceğinin belirlenmesi gerekmektedir. İzleyen başlıklarda anılan seçim türlerinin serbest seçim hakkı kapsamında değerlendirilip değerlendirilmeyeceği incelenecektir. 1.  Yasama Organı Seçimleri AİHS'in 1 No.'lu Ek Protokol'ünün 3. maddesinde serbest seçim hakkının uygulama alanı, 'yasama organının seçimleri' olarak belirlenmiştir. Serbest seçim hakkının unsurları olan seçme, seçilme ve siyasi faaliyette bulunma hakkını düzenleyen 1982 Anayasası'nın 67. maddesinde ise seçme ve seçilme faaliyetlerinin konusunun hangi seçim türlerini kapsadığına yönelik  bir  belirleme  yer  almamaktadır.  1982  Anayasası'nda  serbest  seçim  hakkının uygulama alanının özgülendiği bir seçim türü tercih edilmemiş olmasına rağmen, AYM, AİHM içtihatlarını izleyerek bu hakkın kapsamını yalnızca yasama organının seçimlerini ilgilendiren başvurulara hasrederek uygulamaktadır.39 Zira bireysel başvuruda bulunabilmek için bir kamu gücü tarafından ihlal edildiği iddia edilen temel hak ve özgürlüğün hem 1982 Anayasası nda hem de AİHS ve buna ek Türkiye'nin taraf olduğu protokoller kapsamında güvence altına alınan kategoriye dahil olması gerekmektedir.40 AYM'nin 1982 Anayasası ve AİHS'ın ortak koruma alanı dışında kalan bir hak ihlali iddiasını içeren başvurunun kabul edilebilir olduğu yönünde karar vermesi mümkün değildir.41 Bu nedenle de serbest seçim hakkına yönelik ihlal iddiaları yalnızca yasama organı seçimlerini ilgilendiren başvurularda incelenmektedir.                                                  38  Ibid, s.344; DAVER, 1988, s. 133-134. 39  AYM, Nurullah Efe Ve Halkın Kurtuluş Partisi Başvurusu, B. No: 2017/20127, K.t. 07.6.2017, R.G. Tarih: 07.07.2017, Sayı: 30117; AYM, Mansur Yavaş Ve Cumhuriyet Halk Partisi Başvurusu, B. No: 2014/5425, K.t. 23.07.2014. 40  1982 Anayasası md.148; 6216 Sayılı Anayasa Mahkemesinin Kuruluşu Ve Yargılama Usullerı̇ Hakkında Kanun md.45/1, R.G. Tarih: 03.04.2011, Sayı: 27894. 41  AYM, Mustafa Ekici Başvurusu, B. No: 2014/13675, K.t. 08.09.2014, para.16.   593Olgunsoy      AYM'nin,  serbest  seçim  hakkına  yönelik  ihlal  iddialarını  yasama  organının seçimleriyle sınırlı değerlendirmesinden doğan başlıca dört soru vardır. Bunlar (i)Yasama organının kapsamı nasıl belirlenecektir? (ii)Yasama organı sadece ulusal parlamentolardan mı  oluşmaktadır,  yoksa  yerel  yönetimlerin  seçilmiş  organları  da  buna  dahil  midir? (iii)Donandığı  yetkiler  bakımından  devlet  başkanlarını  yasama  organına  yaklaştıran özellikler  varsa,  devlet  başkanı  seçimleri  yasama  organı  seçimleri  kapsamında değerlendirilebilir mi? (iv)Referandum bir seçim türü olarak değerlendirilebilir ve serbest seçim hakkının norm alanının koruması kapsamına alınabilir mi?  Yasama organının kapsamının belirlenmesi meselesiyle başlanacak olursa,  AİHM serbest  seçim  hakkının  uygulanabileceği  'yasama  organı'  kategorisini  taraf  devletlerin tanımlarıyla bağlı kalmaksızın, otonom kavramlar doktrini uyarınca bizzat tanımlamakta ve bunun ilgili devletin anayasal kurumları ışığında değerlendirileceğini belirten bir yaklaşım izlemektedir.42  Buna  göre  ilgili  kurumun  anayasadan  kaynaklanan  bir  'asli  düzenleme yetkisi',  'kanun  koyma  yetkisi'  ile  donatılmış  olması  onun  'yasama  organı'  olarak  ele alınmasını gerektirecektir.43 AYM de benzer bir tutumla, yasama organının salt ulusal parlamento anlamına gelmediğine ve yasama organının devletin anayasal yapısı ışığında yorumlanacağına karar vermiştir.44 2.  Yerel Seçimler Yerel seçimler (mahalli idare seçimleri) ile il genel meclisi üyeleri, belediye başkanları, belediye meclisi üyeleri, köy muhtarları, köy ihtiyar heyeti üyeleri, mahalle muhtarı ve ihtiyar heyeti üyeleri belirlenmektedir.45 1982 Anayasası'nın 127. maddesine göre mahalli                                                  42  Mathieu-Mohin ve Clerefayt/Belçika, para. 53; GOLUBOK, Sergey,  Right to Free Elections: Emerging Guarantees or Two Layers of Protection , Netherlands Quarterly of Human Rights, Yıl: 2009, Cilt: 27, Sayı: 3, s. 368. 43  AİHK, Polacco ve Garafola/İtalya, B. No: 23450/94, K.t. 15.09.1997; Mathieu-Mohin ve Clerefayt/Belçika; AİHM, Matthews/Birleşik Krallık, B. No: 24833/94, K.t. 18.02.1999, para. 40 44  Mansur Yavaş Ve Cumhuriyet Halk Partisi Başvurusu, para. 33; AYM, Fatih Poyraz Ve Diğerleri Başvurusu, B. No: 2014/2606, para. 21. 45  GÖZLER, Kemal, Türk Anayasa Hukuku, 3. Basım, Ekin, Bursa, 2019, s. 516.   594Olgunsoy      idarelerin seçimleri beş yılda bir yapılır. AİHM, serbest seçim hakkının kapsamını, yasama yetkisine sahip olmayan yerel yönetimlerin seçimlerini içerecek kadar genişletmemiş ve yerel seçimlerin, ulusal yasaları yerel düzeyde uygulayarak parlamentonun desteklenmesi işlevine  sahip  olduğunu  belirtmiştir.  Bu  kapsamda  belediye  seçimlerinin,46  bölgesel seçimlerin,47 il genel meclisi seçimlerinin,48 belediye ve ilçe meclisi seçimlerinin serbest seçim hakkının kapsamında olmadığına karar vermiştir.50 Zira yerel yönetimler kapsam ve güç  bakımından  yeterli  yasama  yetkisine  sahip  olmadığından  'yasama  organı'  dışında değerlendirilmektedir.51  AYM,  benzer  bir  tutumla  1982  Anayasası'nın  127.  maddesi kapsamındaki  mahalli  idare  niteliğinde  olan  seçimlere  ilişkin  ihlal  iddialarını  bireysel başvuru konusu dışında değerlendirmektedir.52 Yerel seçimlerin tehlikeli salgın hastalık nedeniyle  ertelenebileceğinin  değerlendirildiği  kısımda  ayrıca  inceleneceği  üzere,  bu durumda serbest seçim hakkının ihlal edildiği iddiasıyla bireysel başvuruda bulunulması halinde  AYM'nin  bunu  konu  bakımından  yetkisizlik  gerekçesiyle  reddedeceği  çıkarımı yapılabilecektir. 3.  Cumhurbaşkanlığı Seçimleri Yukarıda serbest seçim hakkının uygulama alanındaki yasama organının anayasadan kaynaklanan asli düzenleme yetkisini haiz olması şartının arandığı ve bunun taraf devletlerin anayasal yapısı ışığında belirleneceği ifade edilmişti.53 AİHM, halkoylamasıyla doğrudan                                                  46  AİHM, Cherepkov/Rusya, B. No: 51501/99, K.t. 25.01.2000. 47  AİHM, Malarde/Fransa, B. No: 46813/99, K. t.05.09.2000. 48  AİHM, Santoro/İtalya, B. No: 36681/97, K.t. 16.01.2003. 49  AİHM, Mółka/Poland, B. No: 56550/00, K.t. 11.04.2006.  50  Anılan kararlar AYM'nin serbest seçim hakkına ilişkin başvuruları değerlendirirken sıklıkla atıf yaptığı içtihatlardır. Örneğin Bkz. Nurullah Efe Ve Halkın Kurtuluş Partisi Başvurusu, para. 9. 51  Mansur Yavaş Ve Cumhuriyet Halk Partisi Başvurusu, para. 34; X/Birleşik Krallık, B. No: 7215/75, K.t. 05.11.1981; Clerfayt, Legros/Belçika, B. No: 10650/83, K.t. 17/5/1985; Booth-Clibborn/Birleşik Krallık, B. No: 11391/85, K.t. 05.07.1985; Malarde/Fransa, B. No: 46813/99, 05.09.2000; Fatih Poyraz Ve Diğerleri Başvurusu. 52  Mansur Yavaş Ve Cumhuriyet Halk Partisi Başvurusu, para. 35. 53  AİHK, Booth-Clibborn vd/Birleşik Krallık, B. No: 11391/85, K.t. 05.07.1985; GOLUBOK, 2009, s.368.   595Olgunsoy      seçilen devlet başkanının parlamentonun kabul ettiği kanunları veto etme ya da yayımlayarak yürürlüğe sokma gibi yasama sürecinin bir parçasını oluşturan geniş çapta yetkilerine rağmen başkanlık seçimlerini serbest seçim hakkının dışında bırakan bir tutum sergilemektedir.54 Taraf devletlerin ulusal hukuklarındaki düzenlemelere göre bir değerlendirme yapan AİHM, sözgelimi  normlar  hiyerarşisinde  kanun  gücünde  kural  kabul  etme  yetkisi  olmayan Azerbaycan  Devlet  Başkanı'nın  yasama  sürecine  saf  bir  yetkiyle  dahil  olmadığını  ve kuvvetler ayrılığının benimsendiği anayasada devlet başkanının yasama organının bir parçası olarak kabul edilmediğini vurgulamıştır.55 Başka bir davada ise bir yasanın teklif veya kabulünde kontrol yetkisi bulunan veya yasa metninin içeriğinin ya da asli düzenleme yetkisi bulunan yasama organının denetlenmesinde geniş yetkisinin bulunan devlet başkanının Ek 1 No.'lu Protokol'ün 3. maddesi kapsamında 'yasama organı' sayılabileceği ve devlet başkanı seçimlerine ilgili maddede güvence altına alınan serbest seçim hakkının uygulanabileceği belirtilmiştir.56  Bununla  birlikte  AİHM'in,  devlet  başkanının  yetkilerinin  detaylı  bir analizinden yola çıkarak yasamanın bir parçasını oluşturup oluşturmadığını değerlendirmek yerine,  devlet  başkanı  seçimlerine  yönelik  ihlal  iddialarını  konu  bakımında  yetkisizlik nedeniyle reddetmekten yana tutum sergilediği içtihatlarının varlığı da gözlemlenmiştir.57  2017 Anayasa değişikliği öncesinde AYM, Cumhurbaşkanlığı seçimine ilişkin önüne gelen  başvuruları  konu  yönünden  yetkisizlik  nedeniyle  reddetmiştir.58  2017  Anayasa değişikliği  ile  Cumhurbaşkanı'nın  güçlendirilen  yetkileri,  bu  makamın,  yasama  organı                                                  54  GOLUBOK, 2009, s.369. 55  AİHM, Guliyev/Azerbaycan, B. No: 35584/02, K.t. 27.05.2004, para.5. 56  AİHM, Boskoski/Makedonya, B. No: 11676/04, K.t. 02.09.2004. 57  AİHM, Niediwiedi/Poland, B. No: 1345/06, K.t. 11.03.2008; Achigov ve Gladkov/Rusya, B. No: 11157/04, 151621/05, K.t. 04.07.2013, para.55; PAKSAS/Litvanya, B. No: 34932/04, K.t. 06.01.2011, para. 72 aktaran GOLUBOK, 2009, s. 369. 58  AYM, Ahmet Çalışkan Başvurusu, B. No: 2014/11717, K.t. 04.11.2014, R.G. Tarih: 13.01.2015, Sayı: 29235, para. 22, 24.   596Olgunsoy      kategorisinde değerlendirilip değerlendirilmeyeceğinin incelenmesi gerekli kılmaktadır.59 Cumhurbaşkanı'nın  yasama  organı  üzerindeki  geniş  yetkileri  yedi  unsur  halinde listelenebilir.  Bunlar:  (i)TBMM  seçimlerinin  yenilenmesine  karar  verebilmesi,60 (ii)Kaynağını  doğrudan  anayasadan  alan  belirli  konularda  bir  kanuna  dayanmadan Cumhurbaşkanlığı  Kararnamesi  çıkarabilmesi,  (iii)Cumhurbaşkanı  yardımcıları  ve Bakanların atamasında TBMM'nin onayına ihtiyaç duymaması,61 (iv)Bütçe kanunu yoluyla denetlemesinin  ortadan  kaldırılmış  olması,62  (v)TBMM'nin  bilgi  edinme  ve  denetleme yollarında  yapılan  değişiklikle,  Cumhurbaşkanı'na  doğrudan  soru  iletilememesi,63 (vi)Anayasa değişikliklerini halkoylamasına sunma yetkisi ve son olarak (vii)uluslararası sözleşmeleri yapma, yayınlama ve onaylama yetkisidir.65 Diğer yandan, şu yedi özelliğin ise Cumhurbaşkanı'nın  yasama  organı  kategorisine  dahil  edilmesini  güçleştirecek  nitelikte olduğu  değerlendirilmektedir.  Bunlar:  (i)Cumhurbaşkanı'nın  TBMM  seçimlerini yenileyebilme  yetkisini  Cumhurbaşkanlığı  seçimlerinin  de  yenilenmesi  kaydıyla kullanabilmesi,66  (ii)Cumhurbaşkanı'na  tanınan  asli  düzenleme  yetkisinin  dış  sınırının münhasıran kanunla düzenleneceği öngörülen alanlar, kanunla açıkça düzenlenen konular, 1982 Anayasası'nın birinci ve ikinci bölümünde yer alan temel haklar, kişi hakları ve ödevleri                                                  59  ŞİRİN, Tolga,  Anayasa Şikayeti Usulünde Serbest Seçim Hakkı Bağlamında Karşılaşılan Sorunlar , Seçim, Demokrasi ve Seçim Sistemleri Sempozyumu, (der. H. Karagöz vd.) On İki Levha Yayıncılık, İstanbul, 2018, s. 301-303. 60  1982 Anayasası md.116. 61  1982 Anayasası md.104. 62  1982 Anayasası md.161; Bu düzenleme ile TBMM çoğunluğunun bütçeyi reddederek veya bu konuda hareketsiz kalarak Cumhurbaşkanı nın icraatlarını durdurabilmesinin engellendiği anlaşılmaktadır. Zira Cumhurbaşkanı, anılan hükme dayanarak TBMM'nin böyle bir denetimine mahal vermeden önceki yılın bütçesiyle fonksiyonunu kullanabilecektir. Bkz. GÖNENÇ, Levent/KONTACI, Ali Ersoy,  2017 Tarihlı̇ Anayasa Değişikliği Sonrasında Yasama-Yürütme İlişkileri , Türkiye Barolar Birliği Dergisi, Yıl: 2019, Sayı: 145, s. 71. 63  GÖNENÇ/KONTACI, 2019, s. 69. 64  1982 Anayasası md.175. 65  1982 Anayasası md.104. 66  1982 Anayasası md.116   597Olgunsoy      ile dördüncü bölümde yer alan siyasi hak ve ödevlerle çizilmiş olması,67 (iii)olağanüstü halde bir yetki kanununa dayanmadan çıkarılan Cumhurbaşkanlığı Kararnameleri nin üç ay içinde TBMM  tarafından  karara  bağlanmadığı  takdirde  kendiliğinden  yürürlükten  kalkması,68 (iv)yayımlanmasını kısmen veya tamamen uygun bulmadığı kanunları ve keza Anayasa değişikliklerine  ilişkin  kanunları  bir  daha  görüşülmek  üzere  TBMM'ye  geri  gönderme yetkisinin  mutlak  veto  niteliğinde  olmayıp  güçleştirici  etki  doğurması,69  (v)Anayasa değişikliklerine  ilişkin  kanunlar  dışında  diğer  kanunları  halkoyuna  sunma  yetkisinin bulunmaması,  (vi)iki  istisna  haricinde  kanun  teklif  etme  yetkisinin  bulunmaması, (vii)uluslararası  anlaşmaların  onaylanmasının  uygun  bulunmasının  TBMM  yetkisinde olmasıdır. Tüm bu listelenen özellikler ışığında, Cumhurbaşkanı'nın AİHM'in devlet başkanını yasama yetkisinin bir parçası olarak değerlendirmek için geliştirdiği ölçütlerin karşılanıp karşılanmadığına  yer  vermek  uygun  olacaktır.  Hatırlanacağı  üzere  AİHM:  (i)devlet başkanının yasa teklif etme ya da yasanın kabul edilmesi üzerindeki yetkisini, (ii)yasa metninin  içeriğini  denetlenmesinde  geniş  yetkisini  ve  (iii)yasama  organının denetlenmesindeki geniş yetkisini dikkate alarak devlet başkanı seçimlerinin AİHS Ek 1 No.'lu Protokol'ün 3. maddesi uyarınca 'yasama organı' kapsamında değerlendirmekte ve bu seçimlerin serbest seçim hakkının normatif koruyucu alanına dahil olabileceği görüşündeydi. Cumhurbaşkanı'nın  yasa teklif etme  yetkisinin olmayışı,  Anayasa değişiklikleri dışında kanunları  halkoylamasına  sunamaması,  geri  gönderdiği  kanunlar  üzerindeki  yetkisinin güçleştirici etki doğurması onun yasa teklif etme, yasanın kabul edilmesi ya da yasa metninin içeriğinin  denetlenmesi  yetkisinin,  AİHM  perspektifinden  geniş  bir  yetki  olarak değerlendirilemeyeceğine  işaret  etmektedir.  Öte  yandan  özellikle  yasama  ve  yürütme                                                  67  1982 Anayasası md.114/17. 68  1982 Anayasası md.119/7. 69  1982 Anayasası md.89 ve md.175. 70  Cumhurbaşkanı'nın bütçe kanun teklifi ile uluslararası anlaşmaların onaylanmasına dair kanun teklif edebilme yetkisi bulunmaktadır.   598Olgunsoy      organının karşılıklı görev sürelerini sonlandırabilmeleri ve seçimlerin yenilenmesi kararının verilebilmesi için TBMM'de özel bir çoğunluk aranırken, Cumhurbaşkanı'nın bu kararı tek başına alabilmesi, devletin organları arasında sert kuvvetler ayrılığının ortadan kalktığını göstermektedir.71  TBMM'nin  Cumhurbaşkanı'nı  denetleme  yetkisi  zayıflatılırken, Cumhurbaşkanı'nın  TBMM'yi  seçimlerin  yenilenmesi  yoluyla  denetleme  yetkisinin güçlendirilmesi ve TBMM'nin onayına tabi olmayan atama yetkileri de dikkate alındığında, bu unsurların yasamanın işlevselliğini azalttığı değerlendirilmektedir. Bu çıkarıma bir de  'kanun koyma' yetkisi eklemlendiğinde Cumhurbaşkanı'nın yasama organı niteliğinde olduğu gerekçesi  güçlendirilmiş  olacaktır.  Zira  hatırlanacağı  üzere  AİHM'in  yasama  organını değerlendirirken  esas  itibariyle  ilk-elden  düzenleme,  yani  kanun  yapma  yetkisine odaklandığı gözlemine yukarıda yer verilmişti.72  2017 Anayasa değişikliği ile getirilen hükümet sistemi, Cumhurbaşkanı'nın yasama işlevini ilk elden kullanarak 'yürütme yetkisine ilişkin konularda' kararname çıkarmasına olanak tanımaktadır.73 Hukuk sistemimize eklemlenen Cumhurbaşkanlığı Kararnameleri nin normatif  açıdan  kanun  hükmünde  olduğunun  gerekçelendirilebildiği  ölçüde, Cumhurbaşkanlığı seçimlerinin de serbest seçim hakkı kapsamında değerlendirilebileceği önermesi akla gelebilir. Anılan önermenin doğruluğunun tespit edilebilmesi için öncelikle Cumhurbaşkanlığı Kararnameleri nin normatif düzeyde kanunla eşdeğer olup olmadığının analiz  edilmesi  uygun  olacaktır.  Cumhurbaşkanlığı  Kararnameleri  hukuk  sistemimize girmeden önce yürürlükte olan Kanun Hükmünde Kararnameleri normlar hiyerarşisinde kanunla eşdeğer konuma getiren özellikler ikili bir ölçütle tespit edilmekteydi. Bunlar: (i)yürürlükteki  kanun  hükümlerini  değiştirme,  yürürlükten  kaldırma  ve  kanunla düzenlenmemiş  bir  alanda  düzenleme  yapabilme  serbestisi  ve  gücünün  bulunması  ile                                                  71  GÖNENÇ / KONTACI, 2019, s. 67. 72  AİHK, Polacco ve Garafola/İtalya, B. No: 23450/94, K.t. 15.09.1997; Mathieu-Mohin ve Clerefayt/Belçika; Matthews/Birleşik Krallık, para. 40 73  KANADOĞLU, Korkut,  Cumhurbaşkanlığı Kararnamesi , Galatasaray Üniversitesi Hukuk Fakültesi Dergisi, Yıl: 2018, Sayı: 2, 2018, s. 642.   599Olgunsoy      (ii)AYM nin  yargısal  denetimine  tabi  tutulmasıdır.74  Bu  ikili  ölçüt  Cumhurbaşkanlığı Kararnameleri bakımından uygulandığında, bunların normatif değerinin kanunla eş olup olmadığıyla ilgili iki zıt görüş ortaya çıkmaktadır. Cumhurbaşkanlığı Kararnameleri nin normatif açıdan kanun hükmünde olmadığını savunan değerlendirmeler, her ne kadar asli bir düzenleme alanı bulunsa da, Cumhurbaşkanlığı Kararnameleri yle kanunlarda bir değişiklik yapılamayacağı  ve  kanunla  düzenlenmiş  bir  alanda  Cumhurbaşkanlığı  Kararnamesi çıkarılamayacağı  gerekçelerine  dayanmaktadır.75  Nitekim  1982  Anayasası nın  104. maddesinin 17. fıkrasına göre Cumhurbaşkanlığı Kararnameleri ne kanunları değiştirme ya da ortadan kaldırma gücü tanınmadığı anlaşılmaktadır. Cumhurbaşkanlığı Kararnameleri nin kanuna eşdeğer olduğu yönündeki aksi görüşlerde ise, bunların her ne kadar kanunları değiştirme ve ortadan kaldırma gücü bulunmasa ve 1982 Anayasası ndaki düzenlemeler gereği normlar hiyerarşisinde kanun-altı bir yere konumlandırılsa da, ilk elden düzenleme yetkisinin varlığı ve AYM nin yargısal denetimine tabi olması nedeniyle yasama işlemi sayılması gerektiği ifade edilmektedir.76 1982 Anayasası, Cumhurbaşkanlığı Kararnameleri ile kanunlar arasında farklı hükümler bulunması halinde kanunların uygulanacağı ve aynı konuda  kanun  kabul  edilmesi  halinde  Cumhurbaşkanlığı  Kararnameleri nin  hükümsüz kalacağı  yönünde  çatışma  kuralları  öngörmüştür.77  Anılan  hükümlerden  kanunlarla Cumhurbaşkanlığı Kararnameleri arasında bir ihtilaf ortaya çıktığında kanunların üstün tutulduğu sonucuna varılabilecektir. Cumhurbaşkanı'nın asli, 'ilk-elden' düzenleme yetkisini kabul  eden  AYM,  normlar  hiyerarşisi  bakımından  kanun  ve  Cumhurbaşkanlığı                                                  74  TEZİÇ, 2019, s.35; YÜZBAŞIOĞLU, Necmi, 1982 Anayasası ve Anayasa Mahkemesi Kararlarına Göre Kanun Hükmünde Kararnameler Rejimi, Beta, İstanbul, 1996, s. 57; GÖZLER, Kemal, Kanun Hükmünde Kararnamelerin Hukuki Rejimi, Ekin, Bursa, 2000, s. 9. 75  ULUSOY, Ali, Yeni Türk İdare Hukuku, Yetkin, Ankara, 2019, s. 297. 76  ÜLGEN, Özen,  Cumhurbaşkanlığı Kararnameleri: İlk Gözlemler , Galatasaray Üniversitesi Hukuk Fakültesi  Dergisi,  Yıl:  2018,  Sayı:  2,  2018,  s.  634;  KANADOĞLU,  2018,  s.  640-642;  EREN, Abdurrahman,  Anayasa Mahkemesinin Kanun Hükmünde Kararnamelere İlişkin İçtihadı Doğrultusunda Cumhurbaşkanlığı Kararnamelerinin Denetimi , Anayasa Yargısı, Yıl: 2019, Cilt: 36, Sayı: 1, s. 27; ÖZBUDUN, Ergun, Türk Anayasa Hukuku, 18. Basım, Yetkin, Ankara, 2018, s. 213. 77  1982 Anayasası md.114; AYM E. 2019/31, K. 2020/5, K.t. 22.01.2020, R.G. Tarih: 13.05.2020, Sayı: 31126, para. 11.   600Olgunsoy      Kararnameleri arasındaki ilişkinin niteliği konusunda karşı oy gerekçesinde yer alan bir tutum haricinde net bir görüş bildirmemiştir.78 Anılan karşı oy gerekçesinde, kanunların Cumhurbaşkanlığı  Kararnameleri nden  üstün  olduğu  ileri  sürülmüş  olsa  da, Cumhurbaşkanlığı Kararnameleri geçerliliğini doğrudan 1982 Anayasası'ndan almakta ve halihazırda  kanunla düzenlenmiş  bir alanda  Cumhurbaşkanlığı  Kararnamesi çıkarılması yasaklandığından, bunların kanunun uygulanmasını gösterecek nitelikte kanun-altı bir işlem olarak  kategorilendirilmesi  imkansızlaşmaktadır.79  Cumhurbaşkanlığı  Kararnameleri nin hukuki niteliği bakımından ortaya çıkan bu görüş ayrılıklarının sebebinin, bir kararnamenin kanun  hükmünde  değerlendirilmesi  için  aranan  ikili  ölçütün  kümülatif  bir  biçimde gerçekleşmesi şartının göz ardı edilmesinden kaynaklandığı değerlendirilmektedir.  Cumhurbaşkanlığı Kararnameleri ile temel hak ve özgürlükler sınırlandırılamadığı gibi, 1982 Anayasası nda kanunla düzenlenmesi öngörülen konularda Cumhurbaşkanlığı Kararnamesi  çıkarılamamaktadır.  Keza  Cumhurbaşkanlığı  Kararnameleri  kanunları değiştirme ve yürürlükten kaldırma gücünden de mahrumdur. Öte yandan Cumhurbaşkanlığı Kararnameleri'ne  konu  bakımından  getirilen  bu  sınırlamalar,  uygulamada  anılan kararnameleri kanunlarla aynı etki ve değerde kılacak biçimde seyretmektedir. Şöyle ki, 2017 Anayasa değişikliği yürürlüğe girmeden önce Kanun Hükmünde Kararnameler ile çok sayıda kamu kurumunun kuruluş kanunları yürürlükten kaldırılmış ve bu kanunların düzenlediği alanlar  2017  Anayasa  değişikliğinin  yürürlüğe  girmesiyle  bu  sefer  Cumhurbaşkanlığı                                                  78  AYM E. 2019/31, K. 2020/5, K.t. 22.01.2020, R.G. Tarih: 13.05.2020, Sayı: 31126, para. 4; AYM konuya ilişkin daha önceki bir kararında da yürütmenin türevselliği ilkesinin Cumhurbaşkanlığı Kararnameleri haricinde geçerli olduğunu açıkça belirtmiştir. AYM, E. 2018/91, K. 2020/10, K.t. 19/2/2020, R.G. Tarih: 13.04.2020, Sayı: 31114, para.110; Ayrıca bkz. Sistematik olarak Anayasamıza yaklaştığımızda, yasamanın asliliği, genelliği, yasama yetkisinin devredilemezliği ve idarenin kanuniliğinin anayasal kimliğimizin önemli bir parçasını oluşturduğunu görmekteyiz. Anayasanın 7. maddesini, 8.maddesini, 87.maddesini, 104. maddesinin onyedinci fıkrasının tamamını, 123. maddesinin birinci fıkrası ile 128. maddenin ikinci fıkrasını bir bütün olarak dikkate aldığımızda Anayasa koyucunun kanunu, Cumhurbaşkanlığı Kararnamesinin üstünde gördüğünü kabul etmek gerekir. Bkz.AYM, E. 2018/125, K. 2020/4, K.t: 22.01.2020, R.G. Tarih: 13.05.2020, Sayı: 31126, Engin Yıldırım karşı oy gerekçesi. 79  ASLAN, Volkan,  Cumhurbaşkanlığı Kararnamelerinin Kanunlara Uygunluğunun Denetimi Ve Çeşitli Hususların Kararname İle Düzenleneceğinin Kanunlarda Belirtilmesi Üzerine , Anayasa Yargısı, Yıl: 2019, Cilt: 36, Sayı: 1, s. 151.   601Olgunsoy      Kararnameleri ile ilk-elden ve yeniden düzenlenmiştir.80 Cumhurbaşkanlığı Kararnameleri ile  kabul  edilen  bu  düzenlemeler  önceki  kanunlarla  aynı  nitelikte  etki  ve  sonuç doğurmaktadır.  Bu  somut  gerçeklik,  Cumhurbaşkanlığı  Kararnameleri'nin  bir  kanuna dayanmadan veya meclisin onayına tabi olmadan çıkarılabilmesiyle ve AYM'nin denetimine tabi  olmasıyla  birlikte  dikkate  alındığında,  ilk-elden  yasama  yetkisini  kullanan Cumhurbaşkanlığı Kararnameleri'nin kanunlara eşdeğer olduğu değerlendirilmektedir. Buraya  kadar  anlatılanlar  ışığında,  Cumhurbaşkanlığı  Kararnameleri'nin  kanun gücünde olmasından hareketle Cumhurbaşkanı'na tanınan asli düzenleme yetkisinin, AİHM karşısında  Cumhurbaşkanlığı  makamının  yasama  organının  bir  parçası  haline  geldiği yönünde  bir  savın  ileri  sürülebilmesi  için  yeterli  bir  gerekçe  oluşturduğu değerlendirilmektedir.  AİHM'in  yaklaşımını  titizlikle  takip  eden  AYM'nin  olası  bir başvuruda  bu  makalede  ileri  sürülen  görüşe  benzer  bir  tutum  sergilemesi  halinde, Cumhurbaşkanlığı  seçimlerine  yönelik  ihlal  iddialarını  2017  Anayasa  değişiklikleri öncesinde olduğunun aksine kabul edilebilir bulacağı sonucuna varılmıştır. Böylece tehlikeli salgın  olan  yeni  Koronavirüs  hastalığı  nedeniyle  Cumhurbaşkanlığı  seçimlerinin ertelenmesine yönelik AYM'ye yapılan bireysel başvuruların kabul edilebilir bulunacağı değerlendirilmektedir. 4.  Halkoylaması Halkoylaması  ya  da  'referandum'  bir  anayasanın,  kanunun  ya  da  bunlara  ilişkin değişikliklerinin kabul edilmesi ya da sözgelimi uluslararası bir örgüte üye olma gibi siyasi ya da toplumsal meseleler hakkında seçmenin olumlu veya olumsuz görüşünün alınması amacıyla başvurulan bir oylama türü olarak tanımlanmaktadır.81 Daha net bir ifadeyle, halkoylaması  TBMM'nin  kabul  ettiği  bir  kanun  metninin  yürürlüğe  girebilmesi  için                                                  80  703  Sayılı  Anayasada  Yapılan  Değişikliklere  Uyum  Sağlanması  Amacıyla  Bazı  Kanun  ve  Kanun Hükmünde Kararnamelerde Değişiklik Yapılması Hakkında Kanun Hükmünde Kararname, R.G. Tarih: 09.07.2018, Sayı: 30473. 81  DAVER, 1988, s. 133; YILMAZ, Zekeriya,  Seçimler ve Halkoylaması-Halkoylaması Bir Seçim Midir? , Terazi Hukuk Dergisi, Yıl: 2010, Sayı: 46, s. 63.   602Olgunsoy      seçmenlerin onayına sunulması ve seçmenlerin çoğunluğunun da bunu kabul etmesidir.82 Yukarıda teknik anlamda seçimlerin, halkın kendisini  yönetecek temsilcileri oylamayla belirlemesini ifade eden hukuki işlemler, eylemler ve araçlar bütünü olduğu ifade edilmişti.83 Peki hukuki niteliği itibariyle 'halkoylaması' seçim türleri arasında değerlendirilebilir mi? Bu soruya  verilecek  yanıtın  önemi,  bir  seçim  türü  olarak  kabul  edilmemesi  halinde halkoylamasının seçme ve seçilme hakkının koruyucu norm alanı dışında kalması sonucunun doğmasıdır. Buna karşın halkoylaması bir seçim türü olarak kabul edildiğinde, bu yanıt, halkoylamasına ilişkin iddiaların AİHS'in Ek 1 No.'lu Protokol'ünün 3. maddesi ve 1982 Anayasası'nın  67.  maddesinin  ortak  koruma  alanı  kapsamında  değerlendirilip değerlendirilmeyeceğinin  incelenmesi  için  basamak  oluşturacaktır.  Halkoylamasının kavramsal tanımından da anlaşılacağı üzere, bu yöntem esasen halkın bir yasama işlemine oylama  yoluyla  katılma  yöntemidir.84  Dolayısıyla  halkoylamasında  seçmen  kendini yönetecek temsilcileri belirlememekte ve fakat yasama faaliyetine katılmaktadır.85 1982 Anayasası'nın sözüne uygun bir yorum yapıldığında, seçimlere ilişkin 67. ve 79. maddelerin düzenleniş  biçimlerinden  'seçim'  ve  'halkoylaması'  kavramlarının  birbirinden  ayrıldığı gözlemlenmektedir.  Dolayısıyla  anayasa  koyucunun  bilinçli  bir  tercihle  teknik  açıdan birbirinden farklı olan seçim ve halkoylamasının 1982 Anayasası nın lafzındaki düzenlenme biçimi bakımından da ayrıldığına vurgu yapılmaktadır.86 Halkoylamasının teknik anlamda bir seçim türü olarak kabul edilmemesi, onun serbest seçim hakkının normatif alanı dışında kalmasına yol açmaktadır. Bunun bir diğer anlamı, serbest seçim hakkının norm alanındaki koruma  güvencelerinin  halkoylamasından  kaynaklanan  davalarda  uygulanmayacak olmasıdır. AYM, 21.01.2017 tarihli Anayasa Değişikliğine ilişkin 16.04.2017'de yapılan referandum  sırasında,  sandık  kurulu  mührü  taşımayan  oy  pusulası  ve  zarfların  geçerli                                                  82  GÖZLER, 2011, s. 680. 83  YILMAZ, 2010, s. 62. 84  KALE ÖZÇELİK, 2019, s. 347 85  YILMAZ, 2010, s. 68. 86  Ibid, s. 70.   603Olgunsoy      sayılmasına dair YSK kararının serbest seçim hakkını ihlal ettiği iddiasıyla yapılan bir bireysel  başvuruda,  AİHM'in  tutumunu  benimsemiştir.87  Anılan  halkoylaması,  yasama organının seçimine ilişkin olmadığından 1982 Anayasası ve AİHS'in ortak koruma alanında değerlendirilmemiş ve konu bakımından yetkisizlik nedeniyle reddedilmiştir.88  AİHM ve AYM'nin ortak yaklaşımından çıkarılan gözlem, yasama organının seçimine ilişkin  bir  halkoylaması  söz  konusu  olduğunda,  anılan  halkoylamasına  ilişkin  ihlal iddialarının serbest seçim hakkı kapsamında incelenebilecek olmasıdır.89 Devlet başkanının seçimlerine ilişkin değerlendirmelerinde bu organın yetkilerinin yasama yetkileri niteliğinde olup olmadığının analiz edildiği gibi, referandumun konusunun doğrudan yasama organı seçimlerini  ilgilendirdiği  gerekçelendirilebildiğinde  bu  incelemenin  yapılabileceği değerlendirilmektedir.90  Böylece  tehlikeli  salgın  hastalık  nedeniyle  ertelenen  bir halkoylamasının yasama organına ilişkin olduğu gerekçelendirilebilirse, söz konusu erteleme nedeniyle  serbest  seçim  hakkının  ihlal  edildiği  iddiasıyla  bireysel  başvuruda bulunulabileceği değerlendirilmektedir. C.  Serbest Seçim Hakkının Konusu Serbest seçim hakkının konusunu oluşturan değerler yukarıda ifade edildiği gibi seçme ve seçilme hakkıdır.  Bu değerler etkin bir  demokrasinin  temellerinin kurulmasında ve korunmasında büyük önem taşır.91 AİHM serbest seçim hakkının aktif unsurunun 'seçim hakkı' yani seçimlere katılma ve pasif unsurunun da 'seçilme hakkı' yani seçimlere aday                                                  87  Nurullah Efe Ve Halkın Kurtuluş Partisi Başvurusu, para. 10; AİHK, Bader/Avusturya, B. No: 26633/95, K.t. 15.05.1996, para. 4. 88  Nurullah Efe Ve Halkın Kurtuluş Partisi Başvurusu, para. 17-18. 89  TÜRMEN,  Rıza,  Referandum  Sonucu  AİHM'e  Taşınırsa  Ne  Olur?, http://www.cumhuriyet.com.tr/haber/turkiye/724542/eski-aihm-yargici-riza-turmen-cevapladireferandum-sonucu-aihme-tasinirsa-ne-olur.html (Erişim Tarihi 08.07.2020) aktaran KALE ÖZÇELİK, 2019, s. 351. 90  KALE ÖZÇELİK, 2019, s. 351. 91  Yumak ve Sadak/Türkiye, para. 105.    604Olgunsoy      olarak katılma birleşenlerinden oluştuğu görüşündedir.92 AYM, AİHM'le koşut biçimde seçilme  hakkının  sadece  seçimlere  katılmaktan  ibaret  olmayıp,  milletvekili  olarak parlamentoda bulunma hakkını da kapsadığını belirtmiştir.93  III.  SERBEST SEÇİM HAKKININ SINIRLANDIRILMASI AİHM,  serbest  seçim  hakkının  Avrupa  kamu  düzeninin  temel  unsuru  olan demokrasinin en önemli ilkelerinden biri olduğunu kabul etmektedir. Serbest seçim hakkının korunması hukukun üstünlüğüne dayanan etkili demokrasinin temellerinin kurulması ve sürdürülmesi için hayati öneme sahiptir.94 Anılan önemine rağmen serbest seçim hakkı AİHS'in Ek 1 No.'lu Protokol'ünün 3. maddesinde mutlak bir hak olarak güvence altına alınmamıştır.95 Sınırlandırma, bir temel hak ve özgürlüğün anayasayla belirlenen norm alanında bireylere sağlanan olanaklara, kanunla  ya da kamu  gücünün  kanuna dayanan işlemleriyle  yapılan  ve  bu  imkanları  daraltan  müdahalelerdir.96  AİHM,  serbest  seçim hakkının sözleşme metninde açıkça sıralanmayan ve fakat hakkın doğasından kaynaklanan zımni  sınırlamalara (implied limitations) tabi  olduğuna işaret  etmiştir.97 Anılan  zımni sınırlamalar, ilgili hakkın özünü zedelemeyen, etkili bir biçimde kullanımından yoksun bırakmayan ve meşru bir amacın gerçekleştirilmesi için başvurulan orantılı sınırlamalardır.98 Öte yandan AİHM'in sonraki içtihatları serbest seçim hakkının sınırlandırılmasına yönelik                                                  92  KALE ÖZÇELİK, 2019, s. 300; Mathieu-Mohin ve Clerefayt/Belçika para. 48-51.  93  AYM, Mustafa Ali Balbay Başvurusu, B. No: 2012/1273, K.t. 04.12.2013; AYM, Mehmet Haberal Başvurusu, B. No: 2012/849, K.t. 04.12.2013. 94  Türkiye Birleşik Komünist Partisi ve diğerleri/Türkiye, B. No: 19392/92, K.t. 30.01.1998, para. 45; Mathieu-Mohin  ve  Clerefayt/Belçika,  para.  47;  AİHM,  Zdanoka/Letonya,  B.  No:  58278/00,  K.t. 16.03.2006, para. 98, 103; Yumak ve Sadak/Türkiye, para.105. 95  AİHM, Golder/Birleşik Krallık, B. No: 4451/70, K.t. 21.02.1975, para. 38; ALTINKÖK, 2015, s. 44. 96  SAĞLAM, Fazıl, Temel Hakların Sınırlanması ve Özü, Ankara Üniversitesi Siyasal Bilgiler Fakültesi Yayınları, Ankara, 1982, s. 23; AYM, E. 1992/36, K. 1993/4, K.t. 20.01.1993, R.G. Tarih: 19.03.1993, Sayı: 21529. 97  GOLUBOK, 2009, s. 371; Mathieu-Mohin ve Clerefayt/Belçika, para. 52. 98  Ibid.   605Olgunsoy      davalarda zımni sınırlamalara ilişkin bu ölçütlerin uygulanmasının her zaman mümkün olmadığını göstermiştir.99 Sözgelimi taraf devletlerin seçim yasalarına ilişkin düzenlemelerle belirli kişi veya grupların siyasi hayata katılımının engellenmesi ve bunların bilhassa yasama organının seçiminde dışlanmaları, prima facie hakkın özünü zedeleyen ve etkili bir biçimde kullanımından yoksun bırakan sınırlamalar olarak düşünülebilir. Bununla birlikte, AİHM'in, adayların seçimlere katılmaktan ya da seçmenlerin seçim hakkını kullanmaktan tamamen yoksun bırakıldığı belirli hallerin serbest seçim hakkına aykırılık teşkil etmediği sonucuna vardığı da olmuştur.100 Hakkın özüne dokunan sınırlamaların meşru bir amaca yönelik olduğu hallerde makul sayıldığı kararlar gözlemlenmiştir.101 Bilindiği üzere, AİHS'in 8 ila 11. maddeleri arasında güvence altına alınan özel ve aile hayatına saygı hakkına, düşünce, vicdan ve din özgürlüğüne, ifade özgürlüğüne ve toplantı ve dernek kurma özgürlüğüne yönelik müdahalelerin hangi amaca yöneldiğinde bu müdahaleden kaynaklanan sınırlamayı meşru  kılacağı  liste  halinde  sayılmıştır.  Serbest  seçim  hakkının  sınırlandırılmasında başvurulabilecek nedenlere ise anılan haklarda sıralandığı gibi yer verilmemiştir. Dolayısıyla kanun koyucunun ya da kanuna dayanarak işlem yapan kamu gücünün serbest seçim hakkına yönelik  müdahalelerinde  ulaşılması  hedeflenen  amaçların  neler  olduğunu  belirlemek bakımından oldukça geniş bir takdir hakkının bulunduğu ifade edilebilir.102 Öte yandan bu geniş takdir hakkının sınırsız olduğu söylenemeyecektir, zira somut bir olayda başvurulan sınırlamayla  ulaşılmak  istenen  amaç  hukukun  üstünlüğü  ilkesi  ve  sözleşmenin  genel amaçlarıyla uyumlulaştırılabilir olmalıdır.103                                                   99  GOLUBOK, 2009, s. 371. 100  Ibid, s. 327; Sözgelimi belirli kamu makamlarında bulunan kimselerin seçim yeterliliğinden mahrum bırakılmaları ikili bir amaca hizmet etmektedir. Bu amaç demokratik rejimlerin düzgün bir biçimde işlemesi ve sürdürülmesidir. Netleştirmek gerekirse farklı siyasi görüşteki adayların seçmenleri eşit derecede etkileme imkanı bulunması ve seçmenlerin böyle kamu personelinin baskılarından korumaktır. Bkz. AİHK, Gitonas vd./Yunanistan, B. No: 18747/91, 19376/92, 19379/92, 27755/95, 28208/95, K.t. 01.07.1997, para. 40. 101  GOLUBOK, 2009, s. 372. 102  European Court of Human Rights, Guide on Article 3 of Protocol No. 1 to the European Convention on Human Rights Right to free elections, European Council, 2019, s. 7. 103  Ibid.    606Olgunsoy      Serbest  seçim  hakkı  bakımından  zımni  sınırlamalar  kavramı,  AİHS'in  8  ila  11. maddelerinde öngörüldüğü  gibi zorlayıcı  toplumsal  ihtiyaç  ölçütünün  uygulanmayacağı anlamına gelmektedir. Serbest seçim hakkına yönelik bir sınırlandırmanın AİHS'in EK 1 No.'lu  Protokol'ünün  3.  maddesine  uygunluğunu  denetleyen  AİHM'in  zımni  sınırlama kriterlerine ek olarak şu iki ölçüte de odaklandığı gözlemlenmiştir. Bunlar: (i)sınırlamanın keyfi ya da orantısız olup olmadığı ve (ii)halkın görüşlerini serbestçe ifade edebilmelerine yönelik bir müdahalenin bulunup bulunmadığıdır. Bir hatırlatma olarak, seçimlere ilişkin yasal düzenlemeler ilgili devletin siyasi gelişimi ışığında değerlendirildiği için bir sistemde hukuka  uygun  kabul  edilemeyen  bir  özellik  diğeri  için  meşru  sayılabilmektedir.104 Toparlanacak  olursa,  AİHM'in  serbest  seçim  hakkının  sınırlandırılmasına  yönelik müdahalenin  bir  ihlal  teşkil  edip  etmediğini  değerlendirirken  uyguladığı  ilkeler  şöyle listelenebilir.  Müdahalenin  (i)hakkın  özüne  dokunmaması,  (ii)hakkın  etkin  kullanımını engellememesi, (iii)müdahaleyle hedeflenen amacın meşru olması, (iv)bu amaca ulaşmak için  kullanılan  araçların  orantılı  olması  ve  (v)yasama  organının  seçiminde  halkın düşüncelerini serbestçe ifade etmesini engellememesidir.105 Serbest seçim hakkını düzenleyen 1982 Anayasası'nın 67. maddesinde vatandaşların seçme, seçilme ve bağımsız olarak ya da bir siyasî parti içinde siyasî faaliyette bulunma hakkının  kanunda gösterilen şartlara uygun olarak  tanındığı belirtilmiştir. Bilindiği üzere belirli  bir  sınırlama  nedeni  gösterilmeyen  ve  fakat  'bir  kanuna  dayanarak  müdahale edilebileceği'  öngörülen  haklara  yönelik  sınırlamalar  'basit  yasa  kaydı'  olarak  ifade edilmektedir.106  Basit  yasa  kaydıyla  sınırlanacağı  öngörülen  serbest  seçim  hakkının sınırlanmasında kanun koyucu geniş bir takdir hakkına sahip olmakla birlikte, bu takdir hakkının mutlak ya da sınırsız bir biçimde kullanılması düşünülemez.107 Kanun koyucu                                                  104  Ibid; Mathieu-Mohin ve Clerefayt/Belçika, para. 103-104, 115. 105  ALTINKÖK,  2015,  s.  46;  Mathieu-Mohin  ve  Clerefayt/Belçika,  para.  52;  AİHK,  Lithgow  ve Diğerleri/Birleşik Krallık, B. No: 9006/80, K.t. 08.07.1986, para. 194.  106  SAĞLAM, 1982, s. 29-30. 107  Ibid, s. 53;  Anayasa koyucunun bu düzenleme biçimi,  kanunda gösterilen şartlar  ile  bu hakların kullanılması kanunla düzenlenir  kuralları, maddede güvenceye bağlanan hakların sınırsız tanınmadığını,   607Olgunsoy      serbest seçim hakkı gibi basit yasa kaydına tabi tutulan hakkın sınırlarını hakkın özelliklerini ve  anayasada  öngörülen  diğer  ilkeleri  göz  önünde  bulundurarak  serbestçe belirleyebilecektir.108 Kanun koyucunun serbest seçim hakkına yönelik düzenlemelerinde 1982 Anayasası'nın 67. maddesinin 2. fıkrasında sayılan  seçimlerin serbest, eşit, gizli, tek dereceli, genel oy, açık sayım ve döküm esaslarına göre, yargı yönetim ve denetimi altında yapılacağı   yönündeki ilkelere uygun hareket etmesi gerekmektedir.109 Nihayetinde ise anılan  serbesti  ve  takdir  yetkisi  AYM'nin  denetimine  tabi  olacaktır.110  Somutlaştırmak gerekirse, milletvekili adayı olmak için anayasal bir zorunluluk gereği görevinden istifa eden bir hakimin, aday olamaması nedeniyle tekrar görevine dönmesini engelleyen kanunun seçme ve seçilme hakkını ihlal ettiği iddiasına yönelik bir başvuruda, başvurucunun istifa sonrası mesleğe tekrar kabul edilmemesinin mahkemeler ile hâkimlerin bağımsızlığı ve tarafsızlığı ilkesini gerçekleştirmeye yönelik önlemlerin bir parçası olduğu ve meşru bir amaç taşıdığı sonucuna varılmıştır.111  AYM, serbest seçim hakkı bakımından basit yasa kaydı oluşturan  kanunda öngörülen şartlar  ibaresinin kanun koyucunun  Anayasa'nın 13. maddesi uyarınca ... takdir yetkisi içinde saptayacağı biçim ve yöntemlerle gerekleri kapsadığını  belirtmektedir.112 Serbest seçim hakkına yönelik bir müdahale eğer olağan dönem koşulları içinde gerçekleştiriliyorsa, 1982 Anayasası'nın 13. maddesinde öngörülen sınırlamanın sınırlarına uygun olduğu ölçüde meşru kabul edilecektir.113 Daha net ifade etmek gerekirse, serbest seçim hakkı ancak                                                  Anayasa'ya uygun yasal sınırlamalarla düzenleneceğini açık seçik ortaya koymaktadır.  Bkz. AYM, E. 1988/14, K. 1988/18, K.t. 14.6.1988, R.G. Tarih: 14.07.1988, Sayı: 19872; AYM, Ömer Faruk Eminağaoğlu Başvurusu, B. No: 2015/7352, K.t. 26.09.2019, R.G. Tarih: 23.10.2019, Sayı: 30927 para. 50. 108  SAĞLAM, Mehmet,  Ekim 2001 Tarihinde Yapılan Anayasa Değişiklikleri Sonrasında, Düzenlendikleri Maddede Hiçbir Sınırlama Nedenine Yer Verilmemiş Olan Temel Hak ve Özgürlüklerin Sınırı Sorunu , Anayasa Yargısı, Yıl: 2002, Cilt: 18, s. 239 109  AYM, E. 1988/14, K. 1988/18, K.t. 14.6.1988, R.G. Tarih: 14.07.1988, Sayı: 19872. 110  Ömer Faruk Eminağaoğlu Başvurusu, para. 50. 111  Ibid, para. 51. 112  AYM, E. 1988/14, K. 1988/18, K.t. 14.6.1988, R.G. Tarih: 14.07.1988, Sayı: 19872. 113  SAĞLAM, 2002.   608Olgunsoy      kanunla, anayasanın ilgili maddesinde belirtilen sebeplere bağlı olarak ve hakkın özüne dokunulmaksızın  sınırlanabilir.  Aynı  zamanda  serbest  seçim  hakkına  yönelik  bir müdahalenin demokratik toplum düzeninin gereklerine ve ölçülülük ilkesine aykırı olmaması gerekmektedir.  1982  Anayasası nın  13.  maddesinde demokratik  toplum  düzeninin gereklerine aykırı olmama ve ölçülülük ilkesine aykırı olmama biçiminde iki ayrı ölçüte yer verilmiş olmakla birlikte bunlar bir bütünün parçaları olup aralarında sıkı bir ilişki vardır.114 Bu  ölçütün  karşılanması  için  serbest  seçim  hakkına  yönelik  sınırlamanın  zorunlu  bir toplumsal ihtiyacın giderilmesine yönelik olması gerekmektedir. Amaca ulaşmaya yardımcı olmayan veya ulaşılmak istenen amaca nazaran bariz bir biçimde ağır olan bir müdahalenin zorunlu  bir  toplumsal  ihtiyacı  karşıladığı  söylenemeyecektir.115  Başvurulan  aracın, ulaşılması hedeflenen amacı gerçekleştirmeye elverişli olması, en son çare ve alınabilecek en hafif önlem olması ve sınırlama aracının ilgili hak üzerindeki etkisi ile güdülen amaç arasında adil bir dengenin varlığı gerekmektedir.   Buraya kadar anlatılanlar ışığında, yeni Koronavirüs gibi tehlikeli bir salgın hastalık nedeniyle seçimlerin ertelenmesinin 1982 Anayasası'ndaki serbest seçim hakkına meşru bir müdahale teşkil edip etmeyeceğine yönelik şöyle bir çıkarımda bulunulabilir. Hatırlanacak olursa  serbest  seçim  hakkının  uygulama  alanının  neden  yasama  organı  seçimleri  ile sınırlandırıldığı yukarıdaki kısımda izah edilmişti. Dolayısıyla burada yapılacak ilk çıkarım, olağanüstü halin ilan edilmediği bir dönemde yasama organı seçimlerinin tehlikeli bir salgın hastalığın bulaşını önlemek maksadıyla TBMM'nin kabul edeceği bir kanunla ertelendiği kurgusuna  dayanmaktadır.116  Böyle  bir  sınırlamanın  amacının  klasik  anlamda  kamu düzeninin bir parçasını oluşturan genel sağlığın korunmasına yönelik olduğu aşikardır. Genel sağlık ya da kamu sağlığı kavramı, toplumun genelinin  bulaşıcı ve salgın hastalıklardan                                                  114  Ömer Faruk Eminağaoğlu Başvurusu, para. 53; AYM, Mustafa Hamarat Başvurusu, B. No: 2015/19496, K.t. 17.01.2019, R.G. Tarih: 15.02.2019, Sayı: 30687, para. 46. 115  Mustafa Hamarat Başvurusu, para. 47. 116  TBMM'nin seçimleri erteleme yönündeki iradesini açıklama biçiminin kanun ya da meclis kararı olup olamayacağına ilişkin tartışma izleyen başlıklarda değerlendirildiği için burada ayrıca yer verilmemiştir.   609Olgunsoy      korunması, sosyal hayatın sağlık koşulları içerisinde sürmesi  anlamına gelmektedir.117 1982 Anayasası'nda genel sağlık nedeniyle sınırlandırılabileceği açıkça öngörülen haklar, özel hayatın gizliliği, konut dokunulmazlığı, iletişim özgürlüğü, dernek kurma hürriyeti, toplantı ve  gösteri  yürüyüşü  düzenleme  hakkı  ve  sendika  kurma  hürriyeti  ile  sınırlıdır.  1982 Anayasası'nın 67. maddesinde düzenlenen serbest seçim hakkının ise genel sağlık nedeniyle sınırlandırılabileceği öngörülmemiştir. Yukarıda izah edildiği üzere, bu hak için basit yasa kaydı öngörülmediği gibi pozitifleşmiş öz güvencelerine de yer verilmemiştir. Bununla birlikte genel  sağlığın  korunması nedeniyle seçimlerin  ertelenmesinin  meşru bir amacı gerçekleştirmeye  yönelik olduğu kuşkusuzdur. Zira genel  sağlığın  korunması kamunun yararının, kamunun menfaatlerinin korunması anlamına gelmektedir. Burada seçim hakkının konusunu  oluşturan  değerler  ile  kamu  düzeninin  bir  unsuru  olan  genel  sağlığın korunmasından kaynaklanan kamu yararı arasında yarışan menfaatlerin nasıl dengeleneceği sorusu  ortaya  çıkmaktadır.  Basit  yasa  kaydı  öngörülen  serbest  seçim  hakkının kullanılmasından  kaynaklanan  bireysel  menfaatler  ile  genel  sağlığın  korunmasından kaynaklanan kamusal menfaatlerin yarıştığı bu varsayımda, hangisinin üstün geleceğinin belirlenmesi için öngörülebilecek bir çözüm yolu pratik uyuşum ilkesinin araçsallaştırılması olabilir. Pratik uyuşum, serbest seçim hakkı gibi pozitifleşmiş öz güvenceleri bulunmayan, sınırlama  nedenleri  açıkça  tanımlanmayan  ve  sadece  kanunla  düzenleneceği  öngörülen özgürlüklerin,  diğer  anayasal  ilkelerin  korunması  için  sınırlandırıldığı  hallerde  geçerli olabilecek bir ilkedir.118 Pratik uyuşum ilkesi yarışan menfaatlerin karşılıklı ve normatif etkilerinin  en  fazla  devam  edebileceği  noktaya  kadar  sınırlandırılması  anlamına gelmektedir.119 Anılan menfaatler arasında adil bir dengenin kurulup kurulmadığı yapılacak                                                  117  GÖZÜBÜYÜK, A. Şeref/TAN, Turgut, İdare Hukuku, Cilt: 1, 8. Basım, Turhan, Ankara, 2011, s. 647; GÜNDAY,  Metin,  İdare  Hukuku,  10.  Basım,  İmaj,  Ankara  2011,  s.  292  aktaran  GÖZLER, Kemal/KAPLAN, Gürsel, İdare Hukuku Dersleri, 22. Basım, Ekin, Bursa, 2020, s. 525. 118  ODER, Bertil Emrah,  Anayasa Yargısında Temel Hak ve Özgürlüklerin Somutlaşması Normatif Kurgular, Teloslar ve Uluslararası Hukuka Açıklık,  Anayasa Yargısı, Yıl: 2013, Cilt: 30, s. 54-55. 119  SAĞLAM, 1982, s. 40; ODER, Bertil Emrah,  Anayasa Yargısında Temel Hak ve Özgürlüklerin Yorumu: Düzenleme Biçimleri, Kanıtlama, ve Somutlaştırma Sorunları-2001 Anayasa Değişiklikleri Sonrasına İlişkin  Gözlemler,   Kamu  Hukukçuları  Platformu  Anayasa  Hukukunda  Yorum  ve  Norm Somutlaşması, (der. O. Ergül), Türkiye Barolar Birliği, Ankara, 2012, s. 127.   610Olgunsoy      bir tartımla saptanır. Burada yarışan menfaatlerin hukuki tartımında seçimlerin ertelenmesine karar verilirken, seçme ve seçilme hakkının kullanılmasından kaynaklanan yarardan çok daha  önemli  ve  ağır  gelen  kamu  yararının  varlığı  somut  olgulara  dayanarak gerekçelendirilmelidir.  Genel sağlığın korunması amacıyla seçimlerin tümüyle ertelenmesi seçimlerin makul aralıklarla yapılması yükümlülüğüne aykırılık teşkil etmekte, seçmen iradesinin serbestçe açıklanmasını engellemekte, seçilme hakkı bakımından da aday olma ve siyasi faaliyette bulunma hakkına orantısız bir müdahale teşkil etmektedir. Zira ölçülülük ilkesinin bir alt unsuru olan orantılılık, AYM'nin de sıklıkla zikrettiği gibi  bireyin hakkı ile kamunun menfaatleri veya müdahalenin amacı başkalarının haklarını korumak ise diğer bireylerin hak ve menfaatleri arasında adil bir dengenin kurulmasına işaret etmektedir. 120 Dengeleme sonucu müdahalede bulunulan hakkın sahibine terazinin diğer kefesinde bulunan kamu menfaati veya diğer bireylerin menfaatine nazaran açıkça orantısız bir külfet yüklendiğinin tespiti hâlinde orantılılık ilkesi yönünden bir sorunun varlığından söz edilebilir.121 Ek olarak, öncelikli  amacı  kamuoyundaki  görüş  ve  taleplerin  halkın  temsilcilerine  yansıtılmasını sağlamak olan seçimlerin ertelenmesi, meclisteki siyasi parti gruplarını seçmen iradesinden uzaklaştırabilecek  ve  bu  sonuç  kaçınılmaz  olarak  bireylere  orantısız  bir  külfet yükleyecektir.122  Kamu gücünü kullanan organların seçilme hakkına müdahale ederken bu hakkın kullanılmasından kaynaklanan yarardan daha ağır basan korunması gereken bir menfaatin ve kişiye yüklenen külfeti dengeleyici mekanizmaların varlığını somut olgulara dayanarak göstermeleri gerekir. 123  Bu dengeleyici mekanizmalar bakımından dünyadaki uygulamalara  yansıyan  diğer  örnekler  göz  önünde  bulundurulduğunda,  tehlikeli  salgın hastalık nedeniyle seçimlerin ertelenmesi gibi ağır bir müdahale yerine, belirli alternatif yöntemlere  başvurularak  genel  sağlığın  korunması  amacıyla  önlem  alınabileceği                                                  120  Mustafa Hamarat Başvurusu; Ömer Faruk Eminağaoğlu Başvurusu, para.51. 121  Ibid. 122  AİHK, Jam Timken/Almanya, B. No: 27311/95, K.t. 11.09.1995; KALE ÖZÇELİK, 2019, s. 254. 123  Mustafa Hamarat Başvurusu, para. 49; Ömer Faruk Eminağaoğlu Başvurusu, para. 51.   611Olgunsoy      değerlendirilmektedir.  Seçmenlerin  sosyal  mesafe  ve  hijyen  kurallarına  uyarak  oy kullanmalarının sağlanması, mektup yoluyla ya da elektronik oy kullanma gibi alternatif yöntemlerle  bireylerin  seçim  hakkını  kullanmalarının  sağlanmasının,  genel  sağlığının korunması için seçimlerin ertelenmesinin serbest seçim hakkına orantısız bir müdahale edilmesini  önleyeceği  değerlendirilmektedir.124  Burada  alternatif  oy  yöntemlerinden mektupla  oy  kullanmanın  daha  önce  yurtdışında  bulunan  Türk  vatandaşları  için  kabul edildiğini ve fakat AYM'nin bu yöntemi 1982 Anayasası'nın 67. maddesinde serbest seçim hakkı için öngörülen serbestlik ve gizlilik ilkelerine aykırılık oluşturduğu gerekçesiyle iptal ettiği hatırlatılmalıdır.125 AYM mektupla oy kullanan seçmenin aile üyelerinden ve sosyal çevresinden  gelebilecek  etkilere  maruz  kalabileceğini  ve  bu  nedenle  iradesinin korunmayacağını değerlendirmektedir.126 İlginçtir ki, mektupla oy kullanma yöntemini kabul eden dünyadaki diğer örneklere bakıldığında, buradaki ana tartışmayı seçmenin iradesinin gizliliğinin korunması yerine, bu mektuplarla açıklanan seçmen iradesinin değiştirilerek hile yapılıp  yapılamayacağı  endişesinin  oluşturduğu  gözlemlenmiştir.  Amerika  Birleşik Devletleri'nde mektupla oy kullanma yönteminin uygulanması Oregon eyaleti öncülüğünde başlatılmış  ve  halihazırda  6  eyalette  yapılan  seçimlerde  tümüyle  uygulanmaktadır.127 Ampirik  veriler  değerlendirildiğinde,  mektupla  oy  kullanma  yönteminin  kullanılan  oy sayılarını bir parti lehine veya aleyhine azaltıp artırmadığı gibi, seçimlere katılım oranını yükselttiği anlaşılmıştır.128 Güvenli bir yöntem olduğu değerlendirilen mektupla oy kullanma yönteminin  yeni  Koronavirüs  gibi  tehlikeli  bir  salgın  hastalık  zamanında  yapılacak seçimlerde alternatif bir yol olarak kullanılmasının önemli olduğu vurgulanmalıdır. Anılan                                                  124  KAMARCK, Elaine,  We can hold safe elections in November—here s how we get started now,  https://www.brookings.edu/blog/fixgov/2020/04/13/we-can-hold-safe-elections-in-november-heres-howwe-get-started-now/ (Erişim Tarihi 29.06.2020). 125  AYM, E. 2008/33, K. 2008/113, K.t. 29.05.2008, R.G. Tarih: 05.07.2008, Sayı: 26927 126  Ibid. 127  THOMPSON, Daniel M. / WU, Jennifer / YODER, Jesse vd.,  The Neutral Partisan Effects of Vote byMail: Evidence from  County-Level Roll-Outs , Stanford Institute for Economic  Policy Research Working Paper, Yıl: 2020, Sayı: 20-015, s. 3. 128  Ibid, s. 9-11.   612Olgunsoy      alternatif  yollar uygulanmadan seçimlerin  tümüyle ertelenmesi  durumunda, ertelemeyle ulaşılması hedeflenen kamu yararı ile serbest seçim hakkının kullanılmasından kaynaklanan kamu yararı arasında orantılı bir denge kurulamayacağı değerlendirilmektedir.  Burada son olarak, seçimlerin ertelenmesi nedeniyle seçimlere katılamayan ve serbest seçim hakkını kullanması engellenen kişilerin bireysel başvuru hakkına sahip olup olmadığı hususu üzerinde durulacaktır. 1982 Anayasası nda bireysel başvuru hakkına sahip olanlar açısından bir istisna öngörülmeyerek bu hak ‘herkes e tanınmışken, Anayasa Mahkemesinin Kuruluşu ve Yargılama Usulleri Hakkında Kanun (AYMK) ile başvurucuların kapsamı daraltılarak istisnalar getirilmiştir.129 Buna göre bu hak bireysel başvuru konusu yapılan işlem nedeniyle güncel ve kişisel bir hakkı doğrudan etkilenen gerçek kişilere tanınmıştır.130 Kamu tüzel kişilerine bireysel başvuru hakkı tanınmadığı gibi, özel hukuk tüzel kişileri de sadece  tüzel  kişiliğe  ait  haklarının  ihlal  edildiği  gerekçesiyle  bireysel  başvuruda bulunabilmektedir.131 Hukuki niteliği bakımından kamu tüzel kişisi olmayan siyasi partiler bakımından, AYM, siyasi partilerin olağan derneklerden farklı olduğunu ve fakat bu tespitin onların  özel  hukuk tüzel  kişisi  olarak  başvuru  yapabilmelerine  engel  teşkil  etmediğini belirtmektedir.132  Tehlikeli  salgın  hastalık  nedeniyle  ertelenen  seçimlere  aday  olarak katılamayan bir siyasi partinin anılan erteleme nedeniyle seçilme hakkını kullanmasından kaynaklanan doğrudan ve güncel menfaatinin etkilendiğini ve bu nedenle kişi yönünden yetkili sayılacağı değerlendirilmektedir.133                                                   129  6216 Sayılı Anayasa Mahkemesinin Kuruluşu Ve Yargılama Usulleri Hakkında Kanun (AYMK) md.46 R.G. Tarih: 03.04.2011, Sayı: 27894.  130  AYMK md.46/1. 131  AYMK md.46/2; Bu hakların tespitinde tüzel kişiliğin kuruluşunu ve faaliyetlerini ilgilendiren ve toplu olarak  kullanılabilir  nitelikte  olanlar  dikkate  alınacaktır.  Bkz.  KANADOĞLU,  Korkut,  Anayasa Mahkemesine Bireysel Başvuru, On İki Levha Yayıncılık, İstanbul, 2015, s. 56. 132  AYM, Büyük Birlik Partisi Ve Diğerleri Başvurusu, B. No: 2014/8842, K.t. 06.01.2015, R.G. Tarih: 05.03.2015, Sayı: 29286, para. 20. 133  AYM, Metin Bayyar ve Halkın Kurtuluş Partisi, B. No: 2014/15220, K.t. 04.06.2015.   613Olgunsoy      Serbest seçim hakkının aktif unsurunun öznesi olan bireyler bakımından ise, seçme haklarının ihlal edildiği iddiasıyla potansiyel  mağdur sayılıp  sayılmayacakları meselesi gündeme  gelebilecektir.  AYM,  potansiyel  mağduriyeti  değerlendiren  içtihatlarında AİHM den farklı olarak ihlalden doğrudan etkilenmeyen başvurucunun salt mağdur olduğu zannı ya da şüphesinin kabul edilmeyeceğini ve mağdur olduğu konusunda AYM yi ikna etmesi gerektiğine hükmetmiştir.134 AYM nin anılan içtihadındaki ‘ikna olma  şartı ile daha sonraki tarihli bir kararındaki ‘başvurucunun potansiyel ve kendisine yaklaşan bir ihlal tehdidi  altında  olduğunu  inandırıcı  bir  şekilde  açıklaması   ölçütü  arasında,  ikincisinin metinsel  olarak  daha  detaylı  bir  biçimde  açıklanması  dışında  bir  fark  olmadığı değerlendirilmektedir.135 AYM, daha sonraki bir içtihadında bir yasama işlemine ya da düzenleyici işleme karşı dava açan başvurucuyu potansiyel mağdur olarak nitelendirebilmek için  ‘ikna  olma   şartının  yanında  birlikte  gerçekleşmesini  aradığı  koşulları,    (i)ihlal tehlikesinin yakın olması, (ii)yasama işleminin veya düzenleyici işlemin uygulanmasının kuvvetle muhtemel olması ve (iii)ciddi ve telafisi güç bir zarar riskinin doğması olarak belirlemiştir.136  AYM nin  anılan  kriterleri  kümülatif  ve  somut  olarak  değerlendirerek potansiyel mağduriyetin varlığını kabul ettiği bir içtihadı bulunmamakla birlikte, potansiyel mağduriyetin bireysel başvuru yargılamasından bütünüyle dışlanmamış olmasının serbest seçim hakkının korunmasına katkı sağlayabileceği değerlendirilmektedir.   IV.  SEÇİMLERİN  ERTELENMESİ  MESELESİNİN DEĞERLENDİRİLMESİ  Dünyadaki  diğer  anayasalarda  seçimlerin  ertelenmesine  yönelik  hükümlerin incelendiği  Venedik  Komisyonu'nun  raporları  incelendiğinde  şöyle  bir  çerçeve  ile karşılaşılmaktadır. Kanada, Hırvatistan, Almanya, Yunanistan, Macaristan, İtalya, Litvanya,                                                  134  AYM, Onur Doğanay Başvurusu, B. No: 2013/1977, K.t. 09.01.2014, para. 45. 135  AYM, Ayşe Hülya Potur Başvurusu, B. No: 2013/8479, K.t. 06.02.2014, para. 23. 136  AYM, Büyük Birlik Partisi Ve Diğerleri Başvurusu, B. No: 2014/8842, K.t. 06.01.2015, para. 16.   614Olgunsoy      Polonya, Slovenya ve  İspanya'nın  anayasalarında olağanüstü şartlarda meclisin  yasama döneminin uzatılacağına dair hüküm bulunmaktadır.137 Çek Cumhuriyeti'nde ise olağanüstü hallerde  meclisin  seçim  tarihini  değiştirme  yetkisi  bulunmaktadır.  Arnavutluk'un  ve Gürcistan'ın anayasalarında ise olağanüstü hal veya sıkıyönetim dönemlerinde seçimlerin yapılamayacağı düzenlenmiştir.138 Venedik Komisyonu'na üye ülkelerden sadece az sayıda ülkenin  anayasal  ve  yasal  mevzuatında  olağanüstü  hal  dönemlerinde  seçimlerin yapılamayacağı düzenlenmiştir.139 Venedik Komisyonu'nun kriz zamanlarında seçimlerin ertelenmesine yönelik tavsiyelerine karşı Güney Kore'de yeni Koronavirüs hastalığı sonrası yapılan seçimler örnek verilebilir.140 Kamu Görevlileri Seçim Kanunu'nun (Public Official Election Act) 196. maddesi devlet başkanına doğal afet, deprem ya da öngörülemeyen diğer sebepler  nedeniyle  yasama  organı  ve  cumhurbaşkanlığı  seçimlerini  erteleme  yetkisi vermektedir.141  Bununla  birlikte  Güney  Kore'de  yasama  organı  seçimleri  yapılmış  ve ülkedeki 44 milyon seçmenin yaklaşık %66'sı oy kullanmıştır. Fransa'da yeni Koronavirüs hastalığı zamanında yapılan yerel seçimler örneğinde ise seçimlerin ertelenmesine ilişkin anayasal ve yasal bir hüküm bulunmadığı dikkat çekmekteydi. İki turlu yapılması öngörülen yerel seçimlerin ertelenmesi için Senato Başkanı ile görüşen Başkan Macron bu talebine destek alamayınca, hükümetin seçimlerin ertelenmesine ilişkin tek taraflı bir karar alıp alamayacağı meselesi ortaya çıkmıştır. Muhalefet partilerinin hükümeti bir darbe girişiminde bulunmakla suçlama ihtimalini göze alamayan hükümet, tek taraflı bir karar almayı tercih etmemiş ve neticede seçimlerin ilk turu gerçekleşmiştir. Ancak sonraki günlerde Başkan'ın aldığı sokağa çıkma yasağı gibi önlemler toplumdan büyük destek alınca, hükümet diğer                                                  137  Venedik  Komisyonu,   Compilation  of  Venice  Commission  Opinions  and  Reports  on  States  of Emergency , Venice Commission, Strasbourg, 2020, s. 27. 138  RAMBAUD, Romain,  Holding or Postponing Elections During a COVID-19 Outbreak: Constitutional, Legal  and  Political  Challenges  in  France ,  International  Institute  for  Democracy  and  Electoral Assistance, Yıl: 2020, s.6. 139  Venedik Komisyonu, 2020, s. 31.  140  RAMBAUD, 2020, s. 6. 141  Güney  Kore'nin  1994  tarihli  Kamu  Görevlisi  Seçim  Kanunu,  http:// www.electionaccess.org/en/resources/countries/KR/145/, (Erişim Tarihi 29.06.2020).   615Olgunsoy      partilerin de desteğiyle yeni Koronavirüs hastalığıyla mücadele kapsamında bir olağanüstü hal kanunu çıkararak seçimlerin ikinci turunun 28 Haziran'da yapılmasını öngörmüştür.142 Türkiye'de seçim hukuku alanı Seçimlerin Temel Hükümleri ve Seçmen Kütükleri Hakkında Kanun, Milletvekili Seçim Kanunu, Mahalli İdareler ile Mahalle Muhtarları ve İhtiyar Heyetleri Seçimi Hakkında Kanun ve Cumhurbaşkanı Seçim Kanunu ile düzenlenmiştir. Bu kısımda ilgili mevzuatın yöneldiği türdeki seçimlerin ertelenmesi usulü incelenerek, seçimlerin ertelenmesinin serbest seçim hakkının koruma kapsamında kalan alanı değerlendirilecektir.  A.  Yasama Organı Seçimlerinin Ertelenme Usulü Yasama organı, genel oyla seçilen 600 milletvekilinden oluşan TBMM'dir.147 TBMM seçimleri beş yılda bir yapılır.148 1982 Anayasası'nın 78. maddesinde  Savaş sebebiyle yeni seçimlerin yapılmasına imkan görülmezse, Türkiye Büyük Millet Meclisi, seçimlerin bir yıl geriye bırakılmasına karar verebilir.  hükmü yer almaktadır.149 Anılan hükmün lafzından seçimlerin ertelenmesinin salt savaş nedenine özgülendiği anlaşılmaktadır. Buna göre savaş sebebiyle yeni seçimlerin yapılmasına imkan görülmezse, TBMM, seçimlerin yapılmasını bir yıl erteleyebilecektir. Seçimlerin ertelenmesi usulünü değerlendirirken başvuracağımız bu  anayasal  hükmün  değerlendirilmesinde  şu  dört  sorunun  açıklanması  üzerinden gidilecektir. İlk olarak, anılan maddeye hangi seçim türleri dahildir? Bir diğer ifadeyle, bu maddeye dayanarak yasama organı seçimleri dışında diğer seçimlerin ertelenmesine de karar                                                  142  RAMBAUD, 2020, s. 6.  143  298 sayılı Seçimlerin Temel Hükümleri ve Seçmen Kütükleri Hakkında Kanun, R.G. Tarih: 02.05.1961, Sayı: 10769. 144  2839 Sayılı Milletvekili Seçim Kanunu, R.G. Tarih: 13.06.1983, Sayı: 18076. 145  2972 Sayılı Mahalli İdareler İle Mahalle Muhtarlıkları Ve İhtiyar Heyetleri Seçimi Hakkında Kanun, R.G. Tarih: 18.01.1984, Sayı: 18285 146  6271 Sayılı Cumhurbaşkanı Seçim Kanunu, R.G. Tarih: 26.01.2012, Sayı: 28185. 147  1982 Anayasası md.75. 148  1982 Anayasası md.75 ve md.77. 149  1982 Anayasası md.78.   616Olgunsoy      verilebilir mi? İkincisi, seçimlerin ertelenmesine karar vermeye yetkili makam hangisidir? Üçüncüsü savaş dışında bir nedenle seçimler ertelenebilir mi?  Dördüncüsü de ertelemeye bir meclis kararıyla mı yoksa bir kanunla mı karar verilecektir? İzleyen başlıklarda bu dört sorunun yanıtlanması amaçlanmaktadır. 1.  Ertelenebilecek Seçim Türleri 1982 Anayasası'nın 78. maddesinde ertelenecek seçimlerin özgülendiği seçim türüne ilişkin net bir ifade bulunmamakla birlikte, bu maddenin düzenlendiği yer itibariyle yasama organının düzenlendiği bölüme ilişkin olması, onun yasama organının seçimlerine yönelik bir hüküm olduğu argümanını güçlendirmektedir.150 Bu argüman bağlamında, anılan hükmün hangi seçim türlerini kapsadığı meselesini 2017 Anayasa değişikliği öncesi ve sonrasında bir ayrım yaparak ele almak uygun olacaktır. 2017 Anayasa değişikliği öncesinde AYM'nin Cumhurbaşkanlığı seçimlerinin savaş sebebiyle geri bırakılmasına ilişkin kanun hükmünün anayasaya aykırılığını değerlendirirken ulaştığı çıkarım, 1982 Anayasası'nın 78. maddesinin TBMM seçimlerine özgülendiğine zımni bir gerekçe oluşturmaktadır.151 AYM bu kararında, savaş  gibi  mücbir  bir  sebeple  TBMM  seçimlerinin  yapılamadığı  bir  durumda, Cumhurbaşkanı  seçimlerinin  de  yapılamayacağına  ilişkin  bir  düzenlemenin  kanunla yapılabileceğine ve bu kanunun anayasal dayanağının Cumhurbaşkanlığı seçim usullerini düzenleyen  1982  Anayasası'nın  102.  maddesi  olduğuna  işaret  etmiştir.152  Eğer  AYM, seçimlerin savaş sebebiyle ertelenmesini düzenleyen 1982 Anayasası'nın 78. maddesinin Cumhurbaşkanı seçimlerini de kapsadığını değerlendirseydi, gerekçesinde buna açıkça yer verirdi. Bu takdirde Cumhurbaşkanı seçimlerinin savaş sebebiyle yapılamamasına ilişkin kanun maddesinin anayasal dayanağı olarak 78. maddeye işaret etmesi beklenirdi. Ek olarak, ilgili  kararın  karşı  oy  gerekçesinde  Cumhurbaşkanlığı  seçimlerinin  savaş  nedeniyle                                                  150  ŞİRİN, Tolga,  Tehlikeli Salgın Hastalıklarla Mücadeleye Giriş,  Anayasa Hukuku Dergisi, Yıl:2020, Cilt: 9, Sayı:17, s. 71. 151  AYM, E. 2012/30, K. 2012/96, K.t. 15.6.2012, R.G. Tarih: 01.01.2013, Sayı: 28515. 152  AYM, E. 2012/30, K. 2012/96, K.t. 15.6.2012, R.G. Tarih: 01.01.2013, Sayı: 28515.   617Olgunsoy      ertelenmesinin  anayasal  dayanağı  bulunmadığı  ifade  edilmiştir.153  Dolayısıyla  karşı  oy gerekçesinde dahi, 1982 Anayasası'nın 78. maddesinin yasama organı seçimleri dışında bir seçim türüne teşmil edemeyeceği yönünde fikir birliği sağlandığı 2017 Anayasa değişikliği öncesi için ileri sürülebilir. 2017 Anayasa değişikliği sonrasında ise Cumhurbaşkanlığı makamının herhangi bir nedenle boşalması ve yasama organının seçimlerine bir yıldan fazla süre  kalması  hali  hariç,  TBMM  ve  Cumhurbaşkanlığı  seçimlerinin  birlikte  yapılması öngörülmüştür.154 Dolayısıyla aşağıda ayrıca açıklandığı üzere savaş nedeniyle TBMM seçimlerinin ertelendiği durumlarda Cumhurbaşkanlığı seçimleri de ertelenecektir. Yerel seçimlerin ertelenmesi meselesine 1982 Anayasası'nın 78. maddesi uygulanmasa da, anılan seçimlerin ertelenmesinde uygulanacak kurallara izleyen başlıklarda ayrıca yer verilmiştir. Burada  ayrıca ilgili maddede geçen  yeni seçimler  ibaresinin kapsamına da  yer verilmelidir. 2017 Anayasa değişikliği ile TBMM seçimlerinin (i)5 yıllık seçim döneminin sona  ermesi,  (ii)meclisin  erken  seçim  kararı  alması,  (iii)Cumhurbaşkanının  TBMM seçimlerini yenileme kararı alması, (iv)genel seçimlere 1 yıl veya daha az bir zaman kala Cumhurbaşkanlığı  makamının  herhangi  bir  nedenle  boşalması  hallerinde  yenileneceği öngörülmüştür.155 Burada savaş sebebiyle seçimlerin ertelenmesinin salt beş yıllık yasama döneminin bittiği hallere mi özgülendiği, yoksa beş yıllık yasama dönemi bitmeden önce yukarıda sayılan seçimlerin yenilenmesi halleri için de geçerli olup olmadığının açıklığa kavuşturulması  gerekmektedir.  1982  Anayasası'nın  78.  maddesi  bu  noktada  bir  ayrım yapmamış ve yeni seçimlerin 'savaş' nedeniyle ertelenmesini öngörmüştür. İlgili maddede seçimlerin ertelenmesini salt beş yıllık yasama döneminin bittiği hallere özgüleyen  objektif bir  veri  olmadığı   ileri  sürülmektedir.156  Dolayısıyla  'yeni  seçimler'  ibaresinin  TBMM                                                  153  AYM, E. 2012/30, K. 2012/96, K.t. 15.6.2012, R.G. Tarih: 01.01.2013, Sayı: 28515, Osman Alifeyyaz Paksüt'ün Karşı oyu. 154  GÖZLER, 2019, s. 790. 155  GÖZLER, 2019, s. 476 156  KARAMUSTAFAOĞLU,  Tunçer,  Yasama  Meclislerini  Fesih  Hakkı,  Ankara  Üniversitesi  Hukuk Fakültesi Yayınları, Ankara, 1982, s. 174 vd.   618Olgunsoy      seçimlerinin  yenileneceği  her  durumu  kapsadığı  değerlendirilmektedir.157  TBMM üyeliklerinde boşalma olması halinde 1982 Anayasası'nın 78. maddesi uyarınca bir ara seçim kararı alınmışsa, 'savaş' nedeniyle bu ara seçimlerin de erteleneceği kabul edilmektedir.158 2.  Seçimlerin Ertelenmesi Kararını Vermeye Yetkili Makam Yasama organının seçimlerinin ertelenmesinde karşımıza çıkan ikinci soru, savaş sebebiyle seçimlerin ertelenmesinde karar vermeye yetkili makamın hangisi olacağıdır. 1982 Anayasası'nın amir hükmü gereği savaş sebebiyle seçimlerin ertelenmesine karar verme yetkisinin münhasıran TBMM'ye ait olduğu anlaşılmaktadır.159 Öte yandan 1961 Anayasası döneminde YSK,  Aşırı kar yağışı ve ulaşımın kesilmesi gibi maddi imkansızlıklar nedeniyle seçimlerin ertelenip ertelenmemesi konusunda karar verme yetkisi Yüksek Seçim Kurulu'na aittir.   diyerek  seçimlerin  ertelenmesine  karar  vermiştir.160  YSK,   ilçede  hakim bulunmaması  nedeniyle  yapılamayan  bir  seçimin  iptal  edilen  seçimler  veya  maddi imkansızlık veya hiç oy kullanılmaması gibi nedenlerle yapılamayan seçimler niteliğinde kabul edilmesine karar vermiştir.161 Ertelenen seçimlerin ne zaman yapılacağı ile ilgili YSK eğer  ertelemeye  karar  vermişse,  yeni  seçim  tarihini  belirleme  yetkisini  de  kendinde görmüştür.  Bir yerde deprem, su baskını gibi tabii afetler, büyük yangımlar veya bunlara benzer olaylar yüzünden seçimlerin yapılmasına maddi imkan kalmayan durumlarda hemen yapılması gereken seçimlerin yapılamamış olması tabiidir. Felaket günlerinden kısa bir süre sonra veya hemen yapılması gereken seçimlerin ne zaman yapılması gerektiğinin tespiti YSK'nın görevidir. 162                                                   157  Ibid. 158  ONAR, Erdal / GÖNENÇ, Levent,  1982 Anayasası'na Göre Ara Seçim , Ankara Üniversitesi Hukuk Fakültesi Dergisi, Yıl: 2002, Cilt: 51, Sayı: 4, s. 21. 159  GÖNENÇ, 2008, s. 60. 160  YSK Karar No:1976/11 aktaran GÖNENÇ, 2008, s. 60. 161  YSK Karar No:1970/210 aktaran GÖNENÇ, 2008, s. 60-61. 162  YSK Karar No:1966/194 aktaran GÖNENÇ, 2008, s. 61.   619Olgunsoy      O  dönemde  1961  Anayasası'nın  74.  maddesinde  seçimlerin  ertelenmesine  ilişkin  Savaş sebebiyle yeni seçimlerin yapılmasına imkân görülmezse, seçimler kanunla bir yıl geriye bırakılabilir.  hükmü yer almaktaydı. Her ne kadar o dönem için 1961 Anayasası'nın 75. maddesinde günümüzde 1982 Anayasası'nda olduğu gibi YSK seçimlerin genel yönetim ve denetimiyle yetkilendirilmiş olsa da, bu yetkinin seçimlerin ertelenmesini kapsamadığı değerlendirilmektedir. Nitekim, YSK'nın görev ve yetkilerinin listelendiği Yüksek Seçim Kurulunun Teşkilat Ve Görevleri Hakkında Kanun'un 6. maddesinde de YSK seçimlerin ertelenmesine karar vermekle yetkilendirilmemiştir.163 Doktrinde sıklıkla vurgulandığı üzere  kamu  hukukunda  hiçbir  Devlet  organı,  Anayasa  ve  yasalardan  aldığı  bir  yetkiyi,  bu metinlerde  açık  bir  izin  olmadıkça  başka  bir  Devlet  organına  devredemez. 164  1982 Anayasası'nda seçimlerin ertelenmesi kararını vermeye açıkça TBMM yetkilendirildiği halde YSK'nın  bir  kanuna  dayanmadan  böyle  bir  yetki  kullanması  fonksiyon/görev  gaspı oluşturacaktır. 3.  Seçimlerin Ertelenme Sebebi 1982 Anayasası'nda seçimlerin ertelenmesinin mutlak bir biçimde 'savaş' nedenine özgülendiği  ve  nedene  bağlılık  ilkesi  gereği  seçimlerin  savaş  dışında  bir  nedenle ertelenemeyeceği ileri sürülmektedir.165 Bu görüşe karşı olarak yukarıda 'serbest seçim hakkının  sınırlandırılması'  başlığında,  savaş  dışında,  tehlikeli  salgın  hastalık  nedeniyle yasama organı seçimlerinin ertelenmesinin genel sağlığın korunması gibi meşru bir amaç oluşturacağı ve fakat alternatif yollar öngörülmezse bunun orantısız bir müdahale teşkil edeceği gerekçeleriyle açıklanmıştı. Keza, fonksiyon gaspı nedeniyle sakat olmasına rağmen yukarıda yer verilen kararlarında, YSK'nın  maddi imkansızlıklar  kavramına başvurularak seçimlerin ertelenmesinin sadece savaş sebebine özgülenmediği ve öngörülmeyen diğer bazı sebeplerle de seçimlerin ertelenebileceği yönünde bir tutum sergilediği gözlemlenmiştir.                                                  163  7062  Sayılı  Yüksek  Seçim  Kurulunun  Teşkilat  Ve  Görevleri  Hakkında  Kanun  md.6,  R.G.  Tarih: 12.12.2017, Sayı: 30268. 164  GÖZLER, 2011, s. 824. 165  ŞİRİN, 2020, s. 72.   620Olgunsoy      Benzer biçimde AYM, doğrudan yasama organına ilişkin olmasa da, Cumhurbaşkanlığı seçimlerinin savaş sebebiyle ertelenmesini düzenleyen kanunu değerlendirirken, seçimin yapılmasının  mümkün  olmadığı  hallerin   savaş  gibi  bir  mücbir  sebep  nedeniyle  kaynaklanabileceğini  belirtmiştir.166  Cumhurbaşkanlığı  seçimlerinin  ertelenmesi  sebebi aşağıda ayrıca incelenecektir, fakat AYM'nin bu yaklaşımından savaş dışında ve mücbir sebep oluşturan durumlarda yasama organı seçimlerinin de ertelenebilmesini kabul edeceği varsayımı  ileri  sürülebilir.  Uygulama  her  ne  kadar  savaş  dışındaki  mücbir  sebeplerle seçimlerin ertelenebileceği yönünde cereyan etse de, doktrinde seçimlerin savaş sebebiyle ertelenmesinin bir yıllık üst süre sınırına tabi olduğu ve savaş dışındaki nedenlerin daha hafif olması sebebiyle bir üst sınıra tabi olmayacağı ve dolayısıyla savaş dışındaki bir nedenle meclis seçimlerinin ertelenmesinin mümkün olmadığı ileri sürülmektedir.167 Oysa savaş dışındaki mücbir sebeplerin seçimlerin ertelenmesi müessesesinin işletilebilmesi için geçerli bir neden oluşturacak seviyede ciddi olduğu kabul edildiğinde, 1982 Anayasası ndaki üst süre  sınırının  bu  duruma  uygulanmaması  için  makul  bir  sebep  bulunmadığı değerlendirilmektedir. Zira yeni Koronavirüs gibi tehlikeli salgın bir hastalık ya da iklim değişikliği nedeniyle yaşanacak tabii afetler nedeniyle milyonlarca seçmenin güven içinde ve  düzenli  olarak  oy  kullanmasının  mümkün  olamayacağı  haller  kuşkusuz  seçimlerin ertelenmesi için mücbir sebep teşkil etmektedir. Eğer 1982 Anayasası'nda hiçbir biçimde üst süre sınırı öngörülmeseydi, bu durumda yeni seçimlerin belirsiz bir süreyle ertelenmesi gibi orantısız bir durumun ortaya çıkacağı ileri sürülebilirdi. Halbuki burada asıl tartışma konusu yapılması gereken tümüyle seçimlerin ertelenmesi kararının verilmesi yerine, seçmenlerin sosyal mesafe ve hijyen kurallarına uyarak oy kullanmalarının sağlanması, mektup yoluyla ya da internet üzerinden oy kullanma gibi alternatif yöntemlerle bireylerin seçim hakkını kullanmalarının sağlanmasının, kamu sağlığının korunması için seçimlerin ertelenmesinin serbest seçim hakkına orantısız bir müdahale edilmemesini önleyeceği argümanıdır.                                                   166  AYM, E. 2012/30, K. 2012/96, K.t. 15.06.2012, R.G. Tarih: 01.01.2013, Sayı: 28515. 167  ŞİRİN, 2020, s.71.   621Olgunsoy      Burada ek olarak Cumhurbaşkanı'nın 1982 Anayasası ile kendisine verilen tehlikeli salgın hastalığın ortaya çıkması hallerinde yurdun tamamında veya bir bölgesinde, süresi altı ayı  geçmemek  üzere  olağanüstü  hal  ilan  etme  yetkisini  kullanma  ihtimali değerlendirilebilir.168 Olağanüstü hal ilan edildiğinde seçimlerin savaş dışında bir nedenle ertelenmesi mümkün hale gelebilecek midir? Doktrinde 'tehlikeli salgın hastalık' nedeniyle olağanüstü hal ilan edildiği hallerde dahi seçimlerin ertelenemeyeceği zira 78. maddenin sadece savaş sebebiyle seçimlerin ertelenmesini öngördüğü ifade edilmiştir.169 Bu çıkarım seçimlerin ertelenmesine yönelik anayasal hükmün olağanüstü hali düzenleyen anayasal hüküm  karşısında  özel  bir  hüküm  olarak  değerlendirilmesinden  kaynaklanmaktadır. Olağanüstü hallerde temel hak ve özgürlüklerin sınırlandırılma güvencelerini düzenleyen 1982  Anayasası'nın  15.  maddesi,  bu  hallerde  anayasada  öngörülen  güvencelere  aykırı tedbirler alınacağını açıkça düzenlemektedir. Buna göre:  savaş veya olağanüstü hallerde, milletlerarası  hukuktan  doğan  yükümlülükler  ihlal  edilmemek  kaydıyla,  durumun gerektirdiği  ölçüde  temel  hak  ve  hürriyetlerin  kullanılması  kısmen  veya  tamamen durdurulabilir  veya  bunlar  için  Anayasada  öngörülen  güvencelere  aykırı  tedbirler alınabilir. 170  Bu  noktada  olağanüstü  hal  ilan  edildiğinde  yasama  organı  seçimlerinin tehlikeli salgın hastalık nedeniyle ertelenebileceği değerlendirilmektedir.  4.  Seçimlerin Ertelenmesi Kararının Hukuki Niteliği Yukarıda seçimlerin ertelenmesi kararının serbest seçim hakkına bir müdahale teşkil ettiğine yer verilmişti. Hatırlanacağı üzere 1982 Anayasası'nın 13. maddesine göre temel hak ve özgürlüklerin ancak kanunilik ilkesine bağlı olarak sınırlandırılabileceği öngörülmüştür. Savaş sebebiyle seçimlerin ertelenmesini düzenleyen 78. maddenin lafzından seçimlerin ertelenmesinin  meclis  kararıyla  açıklanacağının  öngörüldüğü  düşünülebilir.  Yasamanın genelliği ilkesi gereği meclisin düzenleme alanının sınırsız olduğunu kabul eden AYM, 1982                                                  168  1982 Anayasası md.119. 169  ŞİRİN, 2020, s.71. 170  1982 Anayasası md.15.   622Olgunsoy      Anayasası'nda meclis kararıyla yapılması öngörülen konularda dahi  yasamanın kanunla düzenleme yapma yetkisinin olduğu ve ilgili anayasal düzenlemenin bu yetkinin kullanımına bir engel teşkil etmeyeceği görüşündedir.171 Dolayısıyla AYM'ye göre meclis kararıyla düzenleneceği  öngörülen  konuda  kanun  çıkarılması  anayasaya  aykırılık  sonucu doğurmayacaktır.172 Bilindiği üzere meclis kararları konu itibariyle TBMM'nin iç yapısı, çalışma düzeni ve devletin diğer organlarıyla olan ilişkileri ile sınırlandırılmıştır.173 Temel hak ve özgürlüklere ilişkin düzenlemeler 1982 Anayasası'nın 13. maddesi uyarınca meclis kararına  konu  olamazlar.174  Bu  noktada  serbest  seçim  hakkına  yönelik  bir  müdahale oluşturan seçimlerin ertelenmesi kararının hukuki niteliği itibariyle bir meclis kararı ile mi yoksa kanunla mı alınması gerektiği hususuna açıklık kazandırmak gerekmektedir. Kurtuluş Savaşı  sırasında  Polatlı'dan  duyulan  top  seslerine  rağmen  çalışmalarını  ertelemeyen TBMM'nin,  seçimlerin  ertelenmesi  yönünde  öncül  teşkil  edebilecek  bir  tecrübesi olmadığından,  bu  konuda  AYM'nin  seçimlerin  yenilenmesi  hususundaki  yaklaşımı  yol gösterici olabilecektir.175 Zira bu husus, erken seçim kararı veren meclisin daha sonra bu kararın geri alınması ve bir nevi 'yenilenmesine karar verilen seçimlerin ertelenmesi' meselesi bağlamında tartışılmıştır.176 Yukarıda ifade edildiği gibi, AYM TBMM'nin seçimleri meclis kararıyla, kanunla ya da bir teminat olarak her iki işlem türü ile birlikte yenileyebileceği görüşündedir.177 Öte yandan AYM'nin bu kararı doktrinde kabul görmemekte ve meclisin iradesini 'karar' biçiminde açıklamasının öngördüğü konuların kanunla düzenlenmesinin                                                  171  AYM, E. 1987/23, K. 1987/27, K.t. 09.10.1987, R.G. Tarih: 14.10.1987, Sayı: 19604. 172  AYM, E. 1987/23, K. 1987/27, K.t. 09.10.1987, R.G. Tarih: 14.10.1987, Sayı: 19604. 173  GÖZLER, 2019, s. 639. 174  Ibid. 175  AYM, E. 1987/23, K. 1987/27, K.t. 09.10.1987, R.G. Tarih: 14.10.1987, Sayı: 19604. 176  AYM, E. 1987/23, K. 1987/27, K.t. 09.10.1987, R.G. Tarih: 14.10.1987, Sayı: 19604. 177  AYM, E. 1987/23, K. 1987/27, K.t. 09.10.1987, R.G. Tarih: 14.10.1987, Sayı: 19604; AYM 1977 yılında verdiği bir başka kararda, yasama organının seçimleri yenileme yetkisinin karar verme yoluyla kullanılması gerektiğini belirtmiştir. Bkz. AYM, E. 1977/61, K. 1977/47, K.t. 21.04.1997.   623Olgunsoy      anayasaya  aykırılık  teşkil  edeceği  ileri  sürülmektedir.178  Bu  argümanın  önemli  bir gerekçesini TBMM'nin çalışma yapısına ve kendi varlık alanına ilişkin alacağı 'saf siyasi nitelikteki  kararlar'  kanun  biçiminde  yapıldığında  yürütmenin  başı  konumundaki Cumhurbaşkanı bunlar üzerinde geri gönderme ya da yayımlama yetkisini kullanabilecek olması  ve  keza  AYM  de  bunları  norm  denetimine  tabi  tutabilmesi  oluşturmaktadır. Münhasıran yasama organının yetkisinde olan bir konuda, yürütme ve yargı organının da yetkisini kullanabileceği bir mecra oluşturulması kuvvetler ayrılığı ve demokratik devlet ilkelerine aykırılık doğuracaktır.179 Yürütme ve yargı organı yasamanın iradesine ortak olacak ve süreç geri gönderme ve olası iptal davalarıyla gereksiz yere uzayabilecektir.180 Bu argümanın TBMM'nin iç yapısına, kendi varlık alanına, çalışma düzenine ve devletin diğer organlarıyla ilişkilerine yönelik kararları bakımından içerdiği haklılık payını teslim etmek gerekir.  Öte  yandan  seçimlerin  ertelenmesi  kararı  siyasi  bir  nitelik  taşımakla  birlikte, seçimlerin yenilenmesi kararından farklı olarak bireylerin serbest seçim hakkına yönelik daha  yoğun  bir  müdahale  teşkil  etmektedir.  Dolayısıyla  erteleme  yönündeki  iradenin açıklanma  biçiminin  kanun  olması  gerektiği  değerlendirilmektedir.  Seçimlerin ertelenmesinin kanunla yapılması gerektiğine ilişkin diğer bir gerekçe, aşağıda inceleneceği üzere yerel seçimlerin ve Cumhurbaşkanlığı seçimlerinin ertelenmesinin kanunla yapılması öngörülmüşken, yasama organı seçimlerinin yalnızca meclis kararıyla ertelenebilmesinin tutarlı bir nedeninin bulunmamasıdır. Seçimlerin  ertelenmesi  kararının  hukuki  biçimiyle  bağlantılı  son  bir  husus  da, ertelenmesine karar verilen seçimlerin ne zaman yapılacağının bir diğer ifadeyle seçim gününün  meclis  kararıyla  mı  yoksa  kanunla  mı  saptanıp  saptanamayacağı  meselesidir. Konuyu  yerel  seçimler  açısından  değerlendiren  AYM,  serbest  seçim  hakkına  ilişkin düzenlemelerin kanunla yapılacağını öngören 1982 Anayasası'nın 67. maddesi uyarınca                                                  178  TEZİÇ, Erdoğan, Kanun ve T.B.M.M. Kararı , Anayasa Yargısı, Yıl: 1988, Cilt: 5, s. 49; GÖZLER, 2019, s. 644. 179  GÖZLER, 2019, s. 644. 180  ONAR / GÖNENÇ, 2002, s. 21-22.   624Olgunsoy      seçim gününün meclis kararıyla belirlenmesinin anayasaya uygun olmadığını belirtmiştir.181 AYM nin denetimine tabi olmayan meclis kararıyla böyle bir saptamanın yapılmasının denetimden kaçınma amacıyla tercih edildiği şeklinde yorumlanabileceği ifade edilmiştir.182 Esasen ilgili kararın karşı oy gerekçesinde de belirtildiği gibi, seçim gününün belirlenmesi doğrudan serbest seçim hakkının koruduğu değerlerden biri değildir.183 Dolayısıyla seçim gününün belirlenmesinin muhakkak kanunla yapılması gerekmediği ve bunun bir meclis kararıyla yapılabileceği değerlendirilmektedir.  B.  Yerel Seçimler 1982 Anayasası'nın 127. maddesinin 3. fıkrasının, serbest seçim hakkının esaslarını belirleyen 67. maddeye yaptığı yollama ile yerel seçimlerin 67. maddedeki esaslara göre beş yılda bir yapılacağı düzenlenmiştir. Bu kısımda yerel seçimlerin tehlikeli salgın hastalıklar nedeniyle ertelenebilmesi, yerel seçimlerin ertelenmesi kararını vermeye yetkili makam, tehlikeli salgın hastalık nedeniyle bu kararın verilip verilemeyeceği ve kararın hukuki niteliği incelenecektir.  Yukarıda 1982 Anayasası'nda seçimlerin ertelenmesine ilişkin hükmün yasama organı bağlamında geçerli olduğu ifade edilmişti. Yerel seçimlerin ertelenmesine yönelik bir hükme 1982 Anayasası'nda yer verilmemiştir. Milli egemenlik ve demokratik devlet ilkeleri göz önünde bulundurulduğunda,  yerel  seçimlerin  yapılmasının ertelenmesinin serbest  seçim hakkının özünü ortadan kaldıracak bir müdahale teşkil edeceği değerlendirmesi haklılık payı içermektedir.184 Bununla birlikte yasa koyucu Mahalli İdareler ile Mahalle Muhtarları ve İhtiyar Heyetleri Seçimi Hakkında Kanunu'nun 8. maddesinin 3. Fıkrasında yerel seçimlerin                                                  181  AYM, E. 1988/14, K. 1988/18, K.t. 14.06.1988, R.G. Tarih: 04.07.1988, Sayı: 19872. 182  AYM, E. 1988/14, K. 1988/18, K.t. 14.06.1988, R.G. Tarih: 04.07.1988, Sayı: 19872. 183  AYM,  E.  1988/14,  K.  1988/18,  K.t.  14.06.1988,  R.G.  Tarih:  04.07.1988,  Sayı:  19872,  Yılmaz Aliefendioğlu'nun Karşı oyu. 184  ŞİRİN, 2020, s. 72.   625Olgunsoy      ertelenmesine yönelik özel bir düzenlemeye yer vermiştir.185 Buna göre yerel seçimlerin sadece savaş nedeniyle bir yıla kadar ertelenebileceği belirtilmektedir. İlgili madde erteleme kararının kanun biçiminde açıklanmasını öngörmektedir. Bu halde tehlikeli salgın hastalık nedeniyle  yerel  seçimlerin  ertelenmesinin  yasal  bir  dayanağının  bulunmadığı  ileri sürülebilecektir.186 Öte yandan ülkemizde yeni Koronavirüs salgınıyla mücadele kapsamında çıkarılan bir kanunla mahalli idareler ara seçimlerinin 2020 yılı için yapılması kanunla ertelenmiştir.187  Aynı  gün  YSK,  anılan  kanun  gereğince  Mahalli  İdareler  ile  Mahalle Muhtarları  ve  İhtiyar  Heyetleri  Seçimi  Hakkında  Kanunu'nun  33.  maddesi  uyarınca yapılması öngörülen ara seçimlerin 2020 yılında yapılmayacağına karar vermiştir.188 Burada YSK'nın  kararı  açıklayıcı  nitelikte  olup,  kurucu  nitelikte  değildir.  Dolayısıyla  Mahalli İdareler  ile  Mahalle  Muhtarları  ve  İhtiyar  Heyetleri  Seçimi  Hakkında  Kanun'da  da öngörüldüğü  üzere  yerel  seçimlerin  ertelenmesine  kanunla  karar  verilmiştir.  Yerel seçimlerde,  yasama  organının  seçimlerinde  olduğu  gibi  erteleme  yetkisinin  TBMM'de olduğu anlaşılmaktadır. Bununla birlikte uygulamada YSK'nın köy kurulmasına ilişkin idari işlemin iptali istemiyle açılan davada yürütmenin durdurulması kararı verildiğinden, anılan köyde muhtar ve ihtiyar meclisi üyeliği seçimi yapılamayacağını ve buna ilişkin ilan edilen seçimin  aksine  bir  karar  verilinceye  kadar  ertelenmesine  karar  verdiği  örnekler bulunmaktadır.189                                                  185  2972 Sayılı Mahalli İdareler İle Mahalle Muhtarlıkları Ve İhtiyar Heyetleri Seçimi Hakkında Kanun md.8/3, R.G. Tarih: 18.01.1984, Sayı: 18285. 186  ŞİRİN, 2020, s. 72. 187  7244 Sayılı Yeni Koronavirüs (Covid-19) Salgınının Ekonomik Ve Sosyal Hayata Etkilerinin Azaltılması Hakkında  Kanun  İle  Bazı  Kanunlarda  Değişiklik  Yapılmasına  Dair  Kanun,  R.G.  Tarih:17.04.2020, Sayı:3110, md.2/1-g. 188  YSK, Karar No: 254, K.t. 17.04.2020. 189  YSK, Karar No: 94/28, K.t. 29.04.1997 aktaran HATİPOĞLU, Muzaffer / PARLAR, Ali, AçıklamalıGerekçeli-İçtihatlı Seçim Kanunları ve Seçim Suçları, Yayın Matbaacılık, Ankara, 2004, s.766.   626Olgunsoy      AYM geçmişte yerel seçimlerin ertelenmesinin temsili demokrasilerle bağdaşmadığı yönünde bir yaklaşım sergilemiştir.190 1982 Anayasası'nda yasama organının seçimlerinin yenilenmesi  gibi  bir  hükme  yerel  seçimler  bakımından  yer  verilmemesinin,  yerel yönetimlerin  özerk  niteliği,  varlık  nedeni  ve  işlevi  nedeniyle  anayasa  koyucunun  bir tercihinden kaynaklandığını değerlendirmiştir. Buna  göre  yerel  seçimlerin süresinin bir kanunla kısaltılmasının ya da uzatılmasının yasa koyucunun iradesini anayasa koyucunun iradesine üstün tutulma sonucu doğuracağını belirtmektedir.191 Bilhassa işlemleri başlamış olan  seçimlerin  ertelenmesi  demokratik  bir  hukuk  devletinin  yönetilenlere  sağlamakla yükümlü olduğu hukuki güvenliği sarsacak niteliktedir.192 Anılan içtihatta AYM, seçimlerin ertelenmesinin ancak şu iki ölçütün karşılandığı hallerde haklı olacağını değerlendirmektedir. Bunlar (i)ertelemenin süresi bakımından 'makul ve kabul edilebilir olması' ve (ii) önceden öngörülemeyen  sakıncaların  giderilmesi  amacına  yönelik  olmasıdır.  Bu  noktada,  siyasi amaçlara  başvurulması,  seçimlerin  ertelenmesi  için  haklı  gerekçe  oluşturmayacağı  gibi hukuk  devletinin  temel  ilkeleriyle  de  bağdaşmayacaktır.193  AYM'nin  anılan  yaklaşımı doğrultusunda, tehlikeli salgın  hastalıklar nedeniyle bu salgının bulaş etkisinin kontrol edilebilir düzeye geldiği bilimsel verilerle kanıtlanana kadar yerel seçimlerin ertelenmesinin makul ve kabul edilebilir sayılacağı değerlendirilmektedir. Yukarıda ifade edildiği gibi, erteleme yönünde bir karara son çare olarak başvurulmalı ve bu karar sözgelimi bazı seçim çevrelerinde virüsün bulaş riskinin olmadığı bilimsel verilerle sunulduğu hallerde buralarda da seçimlerin ertelenmesini doğuracak orantısız bir sonuç doğurmamalıdır.194                                                   190  TAHMAZOĞLU  UZELTÜRK,  Sultan,   Türk  Anayasa  Mahkemesi  Kararlarında  Seçim  Sistemleri , Anayasa Yargısı, Yıl: 2006, Cilt: 23, s. 245. 191  AYM, E. 1988/14, K. 1988/18, K.t. 14.06.1988, R.G. Tarih: 4.07.1988, Sayı: 19872 192  AYM, E. 1992/17, K.1992/30, K.t. 21.04.1992, R.G. Tarih: 02.10.1992, Sayı: 21363; Bu durumun, Devletin yasaların güvenerek görevlerinden ayrılan adayların güç duruma düşmelerine, hukuksal güvenlik içinde bulunma  haklarının  zedelenmesine  ve  belirsizliğe  neden  olduğu  açıktır.  Adaylar,  iş  ve  ilişkilerini yürürlükteki yasalara ve kurallara dayandırmışlardır. Bu yönden güvenlikleri, hukuk devleti ilkesinin koruyuculuğunda gelişen hukuksal durumun değiştirilmemesindedir. 193  AYM, E. 1992/17, K. 1992/30, K.t. 21.04.1992, R.G. Tarih: 02.10.1992, Sayı: 21363. 194  ŞİRİN, 2020, s. 73.   627Olgunsoy      Hatırlanacağı  üzere  yerel  seçimler  bireysel  başvurunun  konusunu  oluşturabilecek serbest seçim hakkının uygulama alanı dışındadır. Dolayısıyla yerel seçimlerin ertelenmesine dair kanun ancak AYM nin soyut norm denetimine tabi olabilecek ve milli egemenlik ve demokratik devlet ilkelerine aykırılık gerekçelerine dayandırılabilecektir. Öte yandan 7 Haziran 2020 yılında yapılması planlanan mahalli idareler ara seçimlerinin ertelenmesine yönelik kanun aleyhine Cumhurbaşkanı, TBMM'de en fazla üyeye sahip iki siyasi parti grubu ve üye tamsayısının en az beşte biri tutarındaki üyeler tarafından açılmış bir iptal davası kamuoyuna yansıyan bilgiler dahilinde bulunmamaktadır. Bu da tehlikeli salgın hastalık gibi kriz zamanlarında seçimlerin ertelenmesinin ve alınan diğer önlemlerin toplumun farklı kesimlerince büyük destek gördüğü argümanını desteklemektedir. C.  Cumhurbaşkanlığı Seçimleri Cumhurbaşkanlığı seçiminin ertelenmesine ilişkin yasal düzenleme Cumhurbaşkanı seçimine dair usul ve esasları belirleyen 6271 Sayılı Cumhurbaşkanı Seçim Kanunu'nun 5. maddesinin 1. fıkrasında yer almaktadır.195 Anılan hüküm:  Türkiye Büyük Millet Meclisi tarafından savaş sebebiyle yeni seçimlerin yapılmasına imkân görülmediğine dair karar verilmesi  hâlinde,  Cumhurbaşkanı  seçimi  bir  yıl  geriye  bırakılır.   biçiminde  kaleme alınmıştır.196  Buna göre, TBMM savaş sebebiyle yeni seçimlerin yapılmasını ertelediğinde, Cumhurbaşkanı seçimi de bir yıl ertelenecektir. Bu kısımda Cumhurbaşkanlığı seçimlerinin tehlikeli  salgın  hastalıklar  nedeniyle  ertelenebilmesi,  erteleme  kararını  vermeye  yetkili makam, tehlikeli salgın hastalık nedeniyle bu kararın verilip verilemeyeceği ve kararın hukuki niteliği meseleleri tartışılacaktır.  Cumhurbaşkanı seçimlerinin ertelenmesine ilişkin yasal hükmün salt savaş nedenine özgülendiği görülmektedir. Öte yandan daha önce de ifade edildiği üzere AYM'nin konuya ilişkin  yaklaşımında  seçimlerin  ertelenme  sebebine  yer  verirken   savaş  gibi  milletin varlığının  tehlike  altında  olduğu  bir  dönem   ibaresini  kullandığı  ve  hatta  karşı  oy                                                  195  6271 Sayılı Cumhurbaşkanı Seçim Kanunu md.5/1, R.G. Tarih: 26.01.2012, Sayı: 28185. 196  6271 Sayılı Cumhurbaşkanı Seçim Kanunu md.5/1, R.G. Tarih: 26.01.2012, Sayı: 28185.   628Olgunsoy      gerekçesinde dahi  Cumhurbaşkanlığı seçiminin de mücbir sebeple ertelenmesi kuşkusuz akla gelebilir. Savaş hali, mücbir sebeplerden yalnızca bir tanesidir. Türkiye'nin katılmadığı ancak ülkemizi de etkileyen nükleer bir savaş veya nükleer bir kazanın yol açabileceği nükleer bir felaket, büyük illerimizi vurabilecek çok şiddetli bir deprem gibi nedenlerle milyonlarca seçmenin güven içinde ve düzenli olarak oy kullanmasının mümkün olamayacağı haller  de  seçimlerin  ertelenmesi  için  mücbir  sebeptir.   ifadesinin  kullanıldığı  dikkat çekmektedir. Bu yaklaşım Cumhurbaşkanlığı seçimlerinin savaş dışında öngörülmeyen bazı hallerde de ertelenebilmesine kapı aralamaktadır. AYM, 1982 Anayasası'nın 153. maddesine atıfla AYM'nin karar ve gerekçelerinin yasama, yürütme ve yargı organları ile yönetim makamlarını, gerçek ve tüzelkişileri bağlayacağını hatırlatmaktadır.  Bu kural gereğince, yasama  organı,  yapacağı  düzenlemelerde  daha  önce  aynı  konuda  verilen  Anayasa Mahkemesi kararlarını göz önünde bulundurmak, bu kararları etkisiz kılacak biçimde yasa çıkarmamak, Anayasa'ya aykırı bulunarak iptal edilen kuralları tekrar yasalaştırmamak yükümlülüğündedir.  Başta  yasama  organı  olmak  üzere  tüm  organlar  kararların  yalnız sonuçları ile değil, bir bütünlük içinde gerekçeleri ile de bağlıdır. Kararlar gerekçeleriyle, yasama işlemlerini değerlendirme ölçütlerini içerirler ve yasama etkinliklerini yönlendirme işlevi de görürler. Bu nedenle, yasama organı düzenlemelerde bulunurken iptal edilen yasalara ilişkin kararların sonuçları ile birlikte gerekçelerini de gözönünde bulundurmak zorundadır. 197 Buna göre tehlikeli salgın hastalıklar nedeniyle Cumhurbaşkanlığı seçiminin ertelenmesine  karar  verildiğinde,  AYM'nin  önceki  içtihadına  dayanarak  bu  sebebin  de seçimlerin ertelenmesinde makul ve haklı bir neden, meşru bir amaç oluşturacağını kabul edeceği çıkarımında bulunulabilir. Erteleme  kararını  vermeye  yetkili  makam  bakımından,  1982  Anayasası'nın  78. maddesinde  TBMM'ye  savaş  nedeniyle  meclis  seçimlerini  ertelemede  bir  takdir  hakkı tanındığı anlaşılmaktadır. Oysa Cumhurbaşkanı Seçim Kanunu, TBMM'nin bu takdir hakkını kullandığında Cumhurbaşkanlığı seçimlerinin de resen erteleneceğini hükme bağlamaktadır.                                                  197  AYM, E. 2007/115, K. 2009/80, K.t. 11.6.2009, R.G Tarih: 26.11.2009, Sayı: 27418.   629Olgunsoy      Cumhurbaşkanlığı seçimlerinin ertelenmesi bakımından TBMM'nin takdir hakkını ortadan kaldıran bu düzenlemenin anayasaya aykırılığı iddiasıyla iptal davası açılmıştır.198 Anılan davada ilgili hükmün gerekçesi TBMM'nin irade serbestisini ortadan kaldırması nedeniyle 1982 Anayasası'nın  78. maddesine aykırılığının  yanında,  Cumhurbaşkanlığı  makamının boşalması halinde için bu makama TBMM Başkanlığının vekaletini öngören  o dönem yürürlükteki  106.  maddeye  de  aykırılık  oluşturduğu  ileri  sürülmüştür.199  Ek  olarak, Cumhurbaşkanı seçimini düzenleyen mülga 102. maddede seçimlerin ertelenmesine dair bir düzenleme bulunmamasına rağmen kanunla böyle bir değişikliğe gidilmesinin de anayasaya aykırılığı ileri sürülmüştür. AYM ise savaş ya da başka bir nedenden kaynaklanan bir zaruret hâlinde seçimlerin fiilen yapılamaması durumunda herhangi bir erteleme kararı olmasa da süresi biten Cumhurbaşkanı'nın  görev  yapacağının belirtildiğini ve bu nedenle anayasa koyucunun  zımni  iradesinin  cumhurbaşkanlığı  seçimlerinin  ertelenmesine  bir  engel oluşturacak biçimde yorumlanamayacağını belirtmiştir. Karşı oy gerekçesinde ise seçimlerin yapılma zamanını belirleyen 1982 Anayasası'nın o dönem yürürlükte olan 102. maddesinde sürelerde herhangi bir nedenle erteleme veya değişiklik öngörülmemesine ve bir istisna getirilmemesine  vurgu  yapılmıştır.200  Buna  göre  Cumhurbaşkanı  seçiminin  yapılacağı zamanın doğrudan Anayasa tarafından düzenlenmesi ve bir istisnaya yer verilmemiş olduğu göz önünde bulundurularak, bu konuda yasama organının bir takdir hakkı bulunmadığı ifade edilmiştir.201 Burada ilgili kararın 2017 Anayasa değişikliğinden önceki döneme ait olduğu hatırlatılmalıdır.  Zira  o  dönem,  TBMM  seçimlerinin  ertelenmesine  karar  verildiğinde                                                  198  AYM, E. 2012/30, K. 2012/96, K.t. 15.06.2012, R.G. Tarih: 01.01.2013, Sayı: 28515. 199  2017 Anayasa değişikliğinden sonra Cumhurbaşkanı'na vekaleti düzenleyen 1982 Anayasası'nın 106. maddesin:  Cumhurbaşkanlığı makamının herhangi bir nedenle boşalması halinde, kırkbeş gün içinde Cumhurbaşkanı seçimi yapılır. Yenisi seçilene kadar Cumhurbaşkanı yardımcısı Cumhurbaşkanlığına vekâlet eder ve Cumhurbaşkanına ait yetkileri kullanır.... Cumhurbaşkanının hastalık ve yurt dışına çıkma gibi  sebeplerle  geçici  olarak  görevinden  ayrılması  hallerinde,  Cumhurbaşkanı  yardımcısı Cumhurbaşkanına vekâlet eder ve Cumhurbaşkanına ait yetkileri kullanır.  biçiminde değiştirilmiştir.  200  AYM, E. 2012/30, K. 2012/96, K.t. 15.06.2012, R.G. Tarih: 01.01.2013, Sayı: 28515, Osman Alifeyyaz Paksüt'ün Karşı oyu. 201  AYM, E. 2012/30, K. 2012/96, K.t. 15.06.2012, R.G. Tarih: 01.01.2013, Sayı: 28515, Osman Alifeyyaz Paksüt'ün Karşı oyu.   630Olgunsoy      Cumhurbaşkanı seçimlerinin de erteleneceğinin öngörülmesinin siyasi saiklerle dayandığı, TBMM'de çoğunluğu temsil eden siyasal görüşün Cumhurbaşkanı seçiminde oy kullanacak seçmen çoğunluğu ile de örtüşeceği ve bu nedenle TBMM'nin Cumhurbaşkanlığı seçimi üzerinde de, kendi genel seçimlerinde olduğu gibi, erteleme hakkı bulunmasının doğal görüleceği  algı  ve  varsayımıyla  yasalaştırıldığı  değerlendirilmiştir.202  2017  Anayasa değişikliğinden sonra ise TBMM Seçimleri ile Cumhurbaşkanlığı seçimlerinin zaten aynı günde  yapılacağı  düzenlenmiştir.203  Kaldı  ki,  TBMM  seçimlerinin  yapılmasına  imkan bulunmayan  bir  durumda,  onunla  aynı  gün  yapılması  öngörülen  Cumhurbaşkanlığı seçimlerinin yapılmasının zorunlu tutulması makul ve haklı bir gerekçeye dayanmayacaktır. Cumhurbaşkanlığı seçimlerinin ertelenmesi kararının hukuki niteliğinin incelenmesine geçildiğinde, aynı hususları yinelememek adına bu konuda yasama organı seçimlerinin ertelenmesine ilişkin yapılan değerlendirmelerin geçerli olduğunu belirtmekle yetinilecektir TBMM seçimleri ile Cumhurbaşkanlığı seçimlerinin aynı gün yapılacağını öngören anayasal hüküm  karşısında,  yasama  organının  seçimlerinin  kanunla  ertelenmesi  gerekirken, Cumhurbaşkanlığı  seçimlerinin  ayrı  bir  meclis  kararıyla  erteleneceğini  düşünmek uygulamanın  olağan  akışıyla da  bağdaşmayacaktır. TBMM tehlikeli  bir salgın  hastalık nedeniyle seçimlerin ertelenmesine yönelik iradesini hem TBMM hem de Cumhurbaşkanlığı seçimlerinin ertelendiğini içeren bir kanun biçiminde açıklayacaktır.  SONUÇ Buraya kadar yapılan analiz ışığında ulaşılan sonuçlar şöyle özetlenebilir. Tehlikeli bir salgın oluşturan  yeni Koronavirüs hastalığı nedeniyle seçimlerin ertelenmesinin temsili demokrasilerin asgari eşiğini oluşturan serbest seçim hakkının koruduğu değerlere yönelik bir  müdahale  teşkil  ettiği  değerlendirilmiştir.  Serbest  seçim  hakkı  bağlamında  1982                                                  202  AYM, E. 2012/30, K. 2012/96, K.t. 15.06.2012, R.G. Tarih: 01.01.2013, Sayı: 28515, Osman Alifeyyaz Paksüt'ün Karşı oyu. 203  1982 Anayasası md.77.   631Olgunsoy      Anayasası ile AİHS kapsamındaki ortak koruma alanına yalnızca yasama organı seçimleri dahildir.  Yerel  seçimler  bu  alanın  dışında  bırakılmıştır.  2017  Anayasa  değişikliği  ile Cumhurbaşkanı'nın  genişletilmiş  yetkileri  göz  önünde  bulundurulduğunda, Cumhurbaşkanı'nın yasama organı kategorisine dahil edilerek bu makamın seçimlerinin de serbest seçim hakkı kapsamına dahil olup olmadığı meselesi tartışılmıştır. Kararnamelerle Cumhurbaşkanı'na tanınan asli düzenleme yetkisi incelenmiş ve Cumhurbaşkanı'nın serbest seçim  hakkı  bağlamında  yasama  organı  kategorisine  dahil  edilebilmesi  için  AİHM  ve AYM'nin aradığı 'asli düzenleme yetkisi' ya da diğer bir ifadeyle 'kanun koyma gücü' ölçütünü  karşıladığı  sonucuna  varılmıştır.  Dolayısıyla,  Cumhurbaşkanlığı  seçimlerinin ertelenmesi nedeniyle serbest seçim hakkının ihlal edildiği iddiasıyla AYM'ye bireysel başvuruda bulunulabileceği değerlendirilmiştir. Seçmenlerin yasama faaliyetine katılması yöntemlerinden biri olan halkoylaması ise teknik anlamda bir seçim türü olmadığından zaten serbest seçim hakkının koruma alanı dışında kalmaktadır. 1982  Anayasası'nda  yasama  organı  seçimlerinin  ertelenmesinin  savaş  nedenine özgülendiği anlaşılsa da,  genel sağlığın korunması amacıyla seçimlerin ertelenmesinin de makul  ve  haklı  bir  neden  oluşturduğu  ve  bu  nedenle  meşru  bir  amaç  sayılacağı değerlendirilmiştir. Gerek AYM'nin önceki kararları gerek her ne kadar fonksiyon gaspı niteliğinde de olsa YSK'nın bu konudaki yaklaşımı, milletin varlığını tehlikeye düşüren ve öngörülemeyen bazı nedenlerle seçimlerin yapılmasının imkansızlaşacağı kimi hallerin kabul edilmesi  gerektiği  çıkarımına  ulaştırmaktadır.  Dolayısıyla  tehlikeli  salgın  hastalıklar nedeniyle seçimlerin ertelenebileceği ifade edilebilir. Bununla birlikte, bu erteleme serbest seçim  hakkına  bir  müdahale  niteliğinde  olduğu  için  genel  sağlığın  korunmasından kaynaklanan kamu yararı ile serbest seçim hakkının koruduğu değerlerden seçme ve seçilme hakkının kullanılmasından kaynaklanan bireysel menfaatlerin dengelenmesi gerekmektedir. Bu dengeleme pratik uyuşum ilkesinin araçsallaştırılarak, anılan iki menfaatin bir terazinin iki  ayrı  kefesindeymişçesine,  karşılıklı  etkilerinin  korunduğu  en  yüksek  noktanın bulunmasını sağlamaktadır. Seçimlerin tümüyle ertelenmesinin anılan bireysel menfaatlere yönelik  ağır  bir  müdahale  oluşturacağı  ve  orantısız  bir  dengelemeye  yol  açacağı   632Olgunsoy      değerlendirilmiştir.  Dolayısıyla  seçimlerin  tümüyle  ertelenmesi  yerine,  mektupla  oy kullanma ya da elektronik oy kullanma ya da sıkı bir sosyal mesafe ve hijyen kurallarına uyulması gibi alternatif yöntemlerle seçimlerin gerçekleştirilmesi, hem genel sağlığın hem de serbest seçim hakkının karşılıklı korunmasını sağlayabilecektir. Tehlikeli salgın hastalık durumlarında,  TBMM'nin  çıkaracağı  bir  kanunla  seçimlerin  ertelenmesi  yerine  böyle alternatif yollara gidileceğini öngörmesinin serbest seçim hakkına yönelik ölçülü ve meşru bir müdahale oluşturacağı kanaatine varılmıştır. Son olarak, özel kanunlarda yerel seçimlerin ve Cumhurbaşkanlığı seçimlerinin savaş nedeniyle ertelenebileceği öngörülmüştür. Yukarıda açıklanan nedenlerle, tehlikeli salgın hastalık gibi öngörülemeyen nedenlerle yasama organı seçimlerinin yapılamadığı hallerde, yasama  organıyla  aynı  gün  yapılması  öngörülen  Cumhurbaşkanlığı  seçimlerinin yapılabileceğini söylemek tutarlı bir yaklaşım olmayacaktır. Aynı gün yapılmayacak olsa da, teknik  anlamda  seçimlere  katılıp  sandık  başında  oy  kullanma  arasında  bir  fark bulunmadığından, yasama organı seçimleri ve Cumhurbaşkanlığı seçimlerinin yapılmasının imkansızlaştığı bir durumda yerel seçimlerin de haliyle yapılamayacağı ileri sürülebilecektir. Serbest  seçim hakkının nesnesini oluşturmayan ve uygulama alanı dışında kalan  yerel seçimlerin tehlikeli salgın hastalık nedeniyle ertelenebileceği kabul edilmekle birlikte, bu ertelemelere  yönelik  ihlal  iddialarının  giderilmesi  amacıyla  bireysel  başvuruda bulunulamayacaktır. Öte yandan, yasama organı seçimlerinin ertelenmesi kısmında yukarıda izah edildiği gibi, yerel seçimler bakımından da benzer alternatif yolların öngörülmesiyle anılan  seçimlerin  gerçekleştirilmesinin  milli  egemenlik  ve  demokratik  devlet  ilkelerine uygun olacağı değerlendirilmiştir.        633Olgunsoy    ",
     "Kaynakça": "Yılmaz,  Temsili Demokrasinin 'Seçim' Ayağı,  Türkiye Barolar Birliği Dergisi, Yıl: 2005, Sayı: 60, 2005, s. 7172; GÖZLER, Kemal, Anayasa Hukukunun Genel Teorisi, 1. Cilt, Ekin, Bursa, 2011, s. 698. 10  ÇAVUŞOĞLU, Naz, Anayasa Notları, Beta, İstanbul, 1997, s. 162-163. 11  TEZİÇ, 2019, s. 300; TURAN, İlter, Siyasal Sistem Ve Siyasal Davranış, Der, İstanbul, 1976, s. 70. 12  KAPANİ, Münci, Politika Bilimine Giriş, 21. Basım, Bilgi, Ankara, 2008, s. 144; EROĞUL, Cem,  Siyasal Katılma , Siyaset Bilimi: Kavramlar, İdeolojiler, Disiplinler Arası İlişkiler, (der. G. Atılgan vd.), 5. Basım, Yordam, İstanbul, 2015, s. 233. 13  TÜRK, 2006, s. 76. 14  GÖNENÇ, Levent, Türkiye'de Seçim Uyuşmazlıkları Ve Çözüm Yolları, Adalet, Ankara, 2008, s. 7. 15  DAVER, 1988, s.132. 16  Ibid.    588Olgunsoy    Hacettepe HFD, 10(2) 2020, 584-637  tercih  edilmesi  anlamına  gelmektedir.17  Aralarındaki  teknik  farklılığa  rağmen,  seçim hukukuna ilişkin akademik çalışmalarda ve yargı kararlarında bu teknik farklılığın göz ardı edilerek 'seçme' ve 'seçim' kavramlarının benzer anlamlarda kullanıldığı gözlemlenmektedir. 1982 Anayasası'nda kullanımı tercih edilen 'seçme hakkı' kavramı Anayasa Mahkemesi (AYM) kararlarında da kullanılmakta ve demokrasinin en doğal ve en temel göstergesi olan seçme hakkının milli iradenin belirlenme aracı olduğu belirtilmektedir.18 Bu çalışmada doğrudan alıntılanan kaynaklara yapılan atıf dışında seçme kavramı yerine, daha isabetli olacağı değerlendirildiği için 'seçim' kavramının kullanılması tercih edilmiştir.  II.  SERBEST SEÇİM HAKKININ NORMATİF ALANI Seçim hukukunda, 'seçme ve seçilme hakkı', 'seçim hakkı', 'oy hakkı' ve 'serbest seçim hakkı' gibi kavramların yaygın olarak kullanıldığı gözlemlenmektedir. Seçim hakkı, oy hakkına sahip seçmenlerin, kendilerini yönetmeleri için kullandıkları oylarla belirledikleri temsilcilere izin vermeleri, bunu yenilemeleri ve bazen de geri çekmelerini kapsamaktadır.19 Gözler ise  yarı doğrudan demokrasilerde seçme hakkı yanında referanduma başvurularak oylama hakkı da kullanıldığı  gerekçesiyle yarı doğrudan demokrasilerde seçim hakkını da kapsayacak  biçimde  'oy  hakkı'  kavramının  kullanılmasının  daha  doğru  olduğunu  ifade etmektedir.20 Seçilme hakkı, seçimlere aday olarak katılabilme ve aday olarak yarışma hakkını içermektedir.21 Yasama organının seçimleri söz konusu olduğunda bu hak aynı zamanda milletvekili olarak parlamentoda bulunabilme hakkını da içermektedir.22                                                   17  Ibid. 18  AYM, E. 2014/140, K. 2015/85, K.t. 08.10.2015, R.G. Tarih: 24.11.2015, Sayı: 29542. 19  ÖDEN, Merih, Seçmenlerin  Kişi Tercihi  Açısından Seçim Sistemleri, Yetkin, Ankara, 2003, s. 11-12 aktaran KALE ÖZÇELİK, Fatmagül, Uluslararası İnsan Hakları Hukukunda Demokrasi Teorisi Bağlamında Serbest Seçim Hakkı, Adalet, Ankara, 2019, s. 116. 20  GÖZLER, 2011, s. 698. 21  AYM, İbrahim Ayhan Başvurusu, B. No: 2013/9895, K.t. 02.01.2014, para. 53. 22  İbrahim Ayhan Başvurusu, para. 53.   589Olgunsoy    Hacettepe HFD, 10(2) 2020, 584-637  Avrupa İnsan Hakları Sözleşmesi'nin (AİHS) Ek 1 No.'lu Protokol'ünün 3. maddesinde düzenlenen serbest seçim hakkının bu belgedeki tek siyasi hak olma özelliği gösterdiği ifade edilmiştir.23  İlgili  maddeye  göre:   Yüksek  Sözleşmeci  Taraflar,  yasama  organının seçilmesinde halkın kanaatlerinin özgürce açıklanmasını sağlayacak şartlar içinde, makul aralıklarla, gizli oyla serbest seçimler yapmayı taahhüt ederler.  1982 Anayasası'nın 67. maddesinde ise:  Vatandaşlar, kanunda gösterilen şartlara uygun olarak seçme, seçilme ve bağımsız olarak veya bir siyasi parti içinde siyasi faaliyette bulunma ve halkoylamasına katılma hakkına sahiptir.  hükmü yer almaktadır. AİHS kapsamında 'serbest seçim hakkı' hem seçme hem de seçilme hakkını kapsayacak biçimde yorumlanmaktadır.24 Dolayısıyla 1982 Anayasası'nda geçen seçme ve seçilme hakkının, AİHS'teki 'serbest seçim hakkı' kavramının karşılığı olduğu değerlendirilmektedir.25 Nitekim bu makalede 'seçme ve seçilme hakkı' yerine, 'serbest seçim hakkı' kavramının kullanılması tercih edilmiştir.  Serbest seçim hakkının birinci ve aktif unsurunu oluşturan seçim hakkı, bir veya daha fazla aday seçiminde seçmene herhangi bir baskı yapılamaması ve seçmenin bir tarafa oy vermek için haksız yere teşvik edilmemesini gerektirir.26 Buna göre, aday veya parti seçimi konusunda seçmenlere herhangi bir zorlama getirilmemelidir. Serbest seçim hakkının ikinci ve pasif unsurunu oluşturan seçilme hakkı ise, farklı siyasi partilerin adaylarını seçimlerde sunmaları için onlara makul bir fırsat sağlanmasını gerektirir.27 Keza serbest seçim hakkı, yukarıda ifade edildiği üzere seçilmiş milletvekillerinin parlamentoda bulunma hakkını da kapsamaktadır.28                                                   23  ALTINKÖK, Serhat,  Avrupa İnsan Hakları Mahkemesi İçtihatları Açısından Serbest Seçim Hakkı , Uyuşmazlık Mahkemesi Dergisi, Yıl: 2015, Sayı: 5, s. 38. 24  Avrupa İnsan Hakları Komisyonu (AİHK), Mathieu-Mohin ve Clerefayt/Belçika B. No: 9267/81, K.t. 02.03.1987, para. 57. 25  KALE ÖZÇELİK, 2019, s. 302. 26  AİHK, X./Birleşik Krallık, B. No: 7140/75, K.t. 06.10.1976. 27  AİHM, Yumak ve Sadak/Türkiye, B. No: 10226/03, K.t. 08.07.2008, para. 108. 28  Mathieu-Mohin ve Clerefayt/Belçika, para. 50.   590Olgunsoy    Hacettepe HFD, 10(2) 2020, 584-637  Bir  temel  hakkın  norm  alanını  insan  yaşamının  onunla  ilişkilendirilebilen  yönü belirler.29 Temel hakların normatif koruyucu etkisi, ilgili norm alanıyla sınırlıdır.30 Serbest seçim hakkının norm alanını belirlemek için de hakkın öznesi, nesnesi, uygulama alanı ve konusu ile olan ilişkisinden yola çıkılacaktır.31  A.  Serbest Seçim Hakkının Öznesi   Serbest seçim hakkının aktif unsurunu oluşturan 'seçim hakkının' öznesini oluşturan seçmenlerin seçme yeterliliğinin belirlenmesi bazı şartlara bağlanmıştır. 1982 Anayasası'nın 67. maddesi uyarınca  onsekiz yaşını dolduran her Türk vatandaşı seçme ... haklarına sahiptir.   Buna  ek  olarak  oy  kullanacakların  sandık  seçmen  listesine  kayıtlı  olmaları, yurtdışında  ikamet  eden  seçmenlerin  ise  yurtdışı  seçmen  kütüğüne  kayıtlı  olmaları gerekmektedir.32 Seçmen olabilmek için ayrıca kısıtlı olmamak ve kamu hizmetinden yasaklı olmamak gerekmektedir.33 1982 Anayasası'nın 67. maddesi uyarınca silahaltında bulunan er ve erbaşlar ve askeri öğrenciler ile taksirli suçlar hariç ceza infaz kurumlarında bulunan hükümlüler oy kullanamazlar. Serbest seçim hakkının pasif unsurunu oluşturan seçimlere katılma  ya da seçilme  hakkının öznesini oluşturan adayların,  seçilebilme  yeterliliğinde aranan şartlar ise aday oldukları seçim türüne göre değişebilmektedir. Sözgelimi yasama organını ilgilendiren milletvekili seçimi için seçilme yeterliliği 1982 Anayasası'nın 76. maddesinde düzenlenmiştir. Buna göre, onsekiz yaşını dolduran her Türk vatandaşı en az ilkokul mezunu olmak, askerlikle ilişiği olmamak, kamu hizmetinden yasaklı olmamak, taksirli suçlar hariç toplam bir yıl veya daha fazla hapis ile ağır hapis cezasına mahkum                                                  29  UYGUN, Oktay, Kamu Hukuku İncelemeleri, Demokrasi, Hukuk Devleti, Egemenlik, 2. Basım, On İki Levha, İstanbul, 2013, s. 280. 30  UYGUN, Oktay,  1982 Anayasası'nda Temel Hak Ve Özgürlüklerin Anayasal Sınırları,  Milletlerarası Hukuk ve Milletlerarası Özel Hukuk Bülteni, Yıl: 1988, Cilt: 8, Sayı: 2, s. 359. 31  KALE ÖZÇELİK, 2019, s. 115. 32  298 sayılı Seçimlerin Temel Hükümleri ve Seçmen Kütükleri Hakkında Kanun md.86 ve md.94/A, R.G. Tarih: 02.05.1961, Sayı: 10769. 33  298  sayılı  Seçimlerin  Temel  Hükümleri  ve  Seçmen  Kütükleri  Hakkında  Kanun  md.8.  R.G.  Tarih: 02.05.1961, Sayı: 10769.    591Olgunsoy    Hacettepe HFD, 10(2) 2020, 584-637  olmamak, ilgili maddede zikredilen suç tiplerinden hüküm giymemiş olmak ve belirli kamu görevlerinde  bulunmamak  kaydıyla  milletvekili  seçilme  yeterliliğini  sağlamaktadır. Cumhurbaşkanı  seçimleri  için  aday  olacaklarda  bulunan  seçilme  yeterliliği  ise  1982 Anayasası'nın  101.  maddesinde  düzenlenmiştir.  Yukarıda  sayılan  milletvekili  seçilme yeterliliği  şartlarına  ek  olarak,  kırk  yaşını  dolduran  ve  yükseköğrenim  yapan  adaylar doğrudan  halk  tarafından  Cumhurbaşkanı  olarak  seçilme  yeterliliğini  haizdir.  Yerel seçimlerle belirlenecek belediye başkanlığı, il genel meclisi ve belediye meclisi üyeliğine seçilebilme yeterliliği ise yine yukarıda listelenen milletvekili seçilme yeterliliği ile aynıdır.34 Avrupa  İnsan  Hakları  Mahkemesi'nin  (AİHM),  seçim  hakkının  öznesine  yönelik sınırlamaları serbest seçim hakkının özünü zedelemediği ve ölçülü olduğu müddetçe meşru kabul ettiği gözlemlenmektedir.35 Bu makale seçim hakkının öznesini oluşturan seçmen ve adaylara yönelik şartları doğrudan konu almadığından, burada AİHM ve AYM'nin yaklaşımı bakımından detaylı bir inceleme yapılmamıştır. B.  Serbest Seçim Hakkının Uygulama Alanı Serbest  seçim  hakkının  nesnesi,  hakkın  uygulama  alanı  kapsamında  kalan  seçim türlerine işaret etmektedir.36 Bu alan, esasen seçim kavramının nasıl tanımlanacağı seçime dahil olan unsurları ve süreçlerin belirlenmesini de sağlar.37 Yukarıda seçim olgusunun kavramsallaştırıldığı kısımda, anayasa hukukunda seçimlerin yasama organının oluşumu bağlamında  değerlendirildiği  ifade  edilmişti.  Öte  yandan  seçmenler,  yasama  organının seçimi  anlamına  gelen  genel  seçimler  (milletvekili  seçimleri)  dışında,  ara  veya  erken seçimler, yerel seçimler (mahalli idare seçimleri) ve Cumhurbaşkanı seçimleri aracılığıyla oy  kullanarak  açıkladıkları  iradeleriyle  kamu  makamlarında  görev  yapacak  temsilcileri                                                  34  2972 Sayılı Mahalli İdareler İle Mahalle Muhtarlıkları Ve İhtiyar Heyetleri Seçimi Hakkında Kanun md.9, R.G. Tarih: 18.01.1984, Sayı: 18285. 35  AYDIN,  Ömür,   Serbest  Seçim  Hakkı  Ve  Kişinin  Siyasal  Etkinliklerinin  Kısıtlanması  Sorunu , Uyuşmazlık Mahkemesi Dergisi, Yıl: 2020, Cilt: 8, Sayı: 15, s. 80-81. 36  KALE ÖZÇELİK, 2019, s. 172. 37  Ibid.   592Olgunsoy    Hacettepe HFD, 10(2) 2020, 584-637  belirlemektedir.38 Öte yandan yasama faaliyetine katılmanın bir yolu olan halkoylaması ile seçmenler  temsilci  seçmemesine  rağmen,  oy  kullanmaktadırlar.  O  halde  serbest  seçim hakkının sayılan seçim türlerinden hangilerini kapsadığı ve hangilerine uygulanabileceğinin belirlenmesi gerekmektedir. İzleyen başlıklarda anılan seçim türlerinin serbest seçim hakkı kapsamında değerlendirilip değerlendirilmeyeceği incelenecektir. 1.  Yasama Organı Seçimleri AİHS'in 1 No.'lu Ek Protokol'ünün 3. maddesinde serbest seçim hakkının uygulama alanı, 'yasama organının seçimleri' olarak belirlenmiştir. Serbest seçim hakkının unsurları olan seçme, seçilme ve siyasi faaliyette bulunma hakkını düzenleyen 1982 Anayasası'nın 67. maddesinde ise seçme ve seçilme faaliyetlerinin konusunun hangi seçim türlerini kapsadığına yönelik  bir  belirleme  yer  almamaktadır.  1982  Anayasası'nda  serbest  seçim  hakkının uygulama alanının özgülendiği bir seçim türü tercih edilmemiş olmasına rağmen, AYM, AİHM içtihatlarını izleyerek bu hakkın kapsamını yalnızca yasama organının seçimlerini ilgilendiren başvurulara hasrederek uygulamaktadır.39 Zira bireysel başvuruda bulunabilmek için bir kamu gücü tarafından ihlal edildiği iddia edilen temel hak ve özgürlüğün hem 1982 Anayasası nda hem de AİHS ve buna ek Türkiye'nin taraf olduğu protokoller kapsamında güvence altına alınan kategoriye dahil olması gerekmektedir.40 AYM'nin 1982 Anayasası ve AİHS'ın ortak koruma alanı dışında kalan bir hak ihlali iddiasını içeren başvurunun kabul edilebilir olduğu yönünde karar vermesi mümkün değildir.41 Bu nedenle de serbest seçim hakkına yönelik ihlal iddiaları yalnızca yasama organı seçimlerini ilgilendiren başvurularda incelenmektedir.                                                  38  Ibid, s.344; DAVER, 1988, s. 133-134. 39  AYM, Nurullah Efe Ve Halkın Kurtuluş Partisi Başvurusu, B. No: 2017/20127, K.t. 07.6.2017, R.G. Tarih: 07.07.2017, Sayı: 30117; AYM, Mansur Yavaş Ve Cumhuriyet Halk Partisi Başvurusu, B. No: 2014/5425, K.t. 23.07.2014. 40  1982 Anayasası md.148; 6216 Sayılı Anayasa Mahkemesinin Kuruluşu Ve Yargılama Usullerı̇ Hakkında Kanun md.45/1, R.G. Tarih: 03.04.2011, Sayı: 27894. 41  AYM, Mustafa Ekici Başvurusu, B. No: 2014/13675, K.t. 08.09.2014, para.16.   593Olgunsoy    Hacettepe HFD, 10(2) 2020, 584-637  AYM'nin,  serbest  seçim  hakkına  yönelik  ihlal  iddialarını  yasama  organının seçimleriyle sınırlı değerlendirmesinden doğan başlıca dört soru vardır. Bunlar (i)Yasama organının kapsamı nasıl belirlenecektir? (ii)Yasama organı sadece ulusal parlamentolardan mı  oluşmaktadır,  yoksa  yerel  yönetimlerin  seçilmiş  organları  da  buna  dahil  midir? (iii)Donandığı  yetkiler  bakımından  devlet  başkanlarını  yasama  organına  yaklaştıran özellikler  varsa,  devlet  başkanı  seçimleri  yasama  organı  seçimleri  kapsamında değerlendirilebilir mi? (iv)Referandum bir seçim türü olarak değerlendirilebilir ve serbest seçim hakkının norm alanının koruması kapsamına alınabilir mi?  Yasama organının kapsamının belirlenmesi meselesiyle başlanacak olursa,  AİHM serbest  seçim  hakkının  uygulanabileceği  'yasama  organı'  kategorisini  taraf  devletlerin tanımlarıyla bağlı kalmaksızın, otonom kavramlar doktrini uyarınca bizzat tanımlamakta ve bunun ilgili devletin anayasal kurumları ışığında değerlendirileceğini belirten bir yaklaşım izlemektedir.42  Buna  göre  ilgili  kurumun  anayasadan  kaynaklanan  bir  'asli  düzenleme yetkisi',  'kanun  koyma  yetkisi'  ile  donatılmış  olması  onun  'yasama  organı'  olarak  ele alınmasını gerektirecektir.43 AYM de benzer bir tutumla, yasama organının salt ulusal parlamento anlamına gelmediğine ve yasama organının devletin anayasal yapısı ışığında yorumlanacağına karar vermiştir.44 2.  Yerel Seçimler Yerel seçimler (mahalli idare seçimleri) ile il genel meclisi üyeleri, belediye başkanları, belediye meclisi üyeleri, köy muhtarları, köy ihtiyar heyeti üyeleri, mahalle muhtarı ve ihtiyar heyeti üyeleri belirlenmektedir.45 1982 Anayasası'nın 127. maddesine göre mahalli                                                  42  Mathieu-Mohin ve Clerefayt/Belçika, para. 53; GOLUBOK, Sergey,  Right to Free Elections: Emerging Guarantees or Two Layers of Protection , Netherlands Quarterly of Human Rights, Yıl: 2009, Cilt: 27, Sayı: 3, s. 368. 43  AİHK, Polacco ve Garafola/İtalya, B. No: 23450/94, K.t. 15.09.1997; Mathieu-Mohin ve Clerefayt/Belçika; AİHM, Matthews/Birleşik Krallık, B. No: 24833/94, K.t. 18.02.1999, para. 40 44  Mansur Yavaş Ve Cumhuriyet Halk Partisi Başvurusu, para. 33; AYM, Fatih Poyraz Ve Diğerleri Başvurusu, B. No: 2014/2606, para. 21. 45  GÖZLER, Kemal, Türk Anayasa Hukuku, 3. Basım, Ekin, Bursa, 2019, s. 516.   594Olgunsoy    Hacettepe HFD, 10(2) 2020, 584-637  idarelerin seçimleri beş yılda bir yapılır. AİHM, serbest seçim hakkının kapsamını, yasama yetkisine sahip olmayan yerel yönetimlerin seçimlerini içerecek kadar genişletmemiş ve yerel seçimlerin, ulusal yasaları yerel düzeyde uygulayarak parlamentonun desteklenmesi işlevine  sahip  olduğunu  belirtmiştir.  Bu  kapsamda  belediye  seçimlerinin,46  bölgesel seçimlerin,47 il genel meclisi seçimlerinin,48 belediye ve ilçe meclisi seçimlerinin49 serbest seçim hakkının kapsamında olmadığına karar vermiştir.50 Zira yerel yönetimler kapsam ve güç  bakımından  yeterli  yasama  yetkisine  sahip  olmadığından  'yasama  organı'  dışında değerlendirilmektedir.51  AYM,  benzer  bir  tutumla  1982  Anayasası'nın  127.  maddesi kapsamındaki  mahalli  idare  niteliğinde  olan  seçimlere  ilişkin  ihlal  iddialarını  bireysel başvuru konusu dışında değerlendirmektedir.52 Yerel seçimlerin tehlikeli salgın hastalık nedeniyle  ertelenebileceğinin  değerlendirildiği  kısımda  ayrıca  inceleneceği  üzere,  bu durumda serbest seçim hakkının ihlal edildiği iddiasıyla bireysel başvuruda bulunulması halinde  AYM'nin  bunu  konu  bakımından  yetkisizlik  gerekçesiyle  reddedeceği  çıkarımı yapılabilecektir. 3.  Cumhurbaşkanlığı Seçimleri Yukarıda serbest seçim hakkının uygulama alanındaki yasama organının anayasadan kaynaklanan asli düzenleme yetkisini haiz olması şartının arandığı ve bunun taraf devletlerin anayasal yapısı ışığında belirleneceği ifade edilmişti.53 AİHM, halkoylamasıyla doğrudan                                                  46  AİHM, Cherepkov/Rusya, B. No: 51501/99, K.t. 25.01.2000. 47  AİHM, Malarde/Fransa, B. No: 46813/99, K. t.05.09.2000. 48  AİHM, Santoro/İtalya, B. No: 36681/97, K.t. 16.01.2003. 49  AİHM, Mółka/Poland, B. No: 56550/00, K.t. 11.04.2006.  50  Anılan kararlar AYM'nin serbest seçim hakkına ilişkin başvuruları değerlendirirken sıklıkla atıf yaptığı içtihatlardır. Örneğin Bkz. Nurullah Efe Ve Halkın Kurtuluş Partisi Başvurusu, para. 9. 51  Mansur Yavaş Ve Cumhuriyet Halk Partisi Başvurusu, para. 34; X/Birleşik Krallık, B. No: 7215/75, K.t. 05.11.1981; Clerfayt, Legros/Belçika, B. No: 10650/83, K.t. 17/5/1985; Booth-Clibborn/Birleşik Krallık, B. No: 11391/85, K.t. 05.07.1985; Malarde/Fransa, B. No: 46813/99, 05.09.2000; Fatih Poyraz Ve Diğerleri Başvurusu. 52  Mansur Yavaş Ve Cumhuriyet Halk Partisi Başvurusu, para. 35. 53  AİHK, Booth-Clibborn vd/Birleşik Krallık, B. No: 11391/85, K.t. 05.07.1985; GOLUBOK, 2009, s.368.   595Olgunsoy    Hacettepe HFD, 10(2) 2020, 584-637  seçilen devlet başkanının parlamentonun kabul ettiği kanunları veto etme ya da yayımlayarak yürürlüğe sokma gibi yasama sürecinin bir parçasını oluşturan geniş çapta yetkilerine rağmen başkanlık seçimlerini serbest seçim hakkının dışında bırakan bir tutum sergilemektedir.54 Taraf devletlerin ulusal hukuklarındaki düzenlemelere göre bir değerlendirme yapan AİHM, sözgelimi  normlar  hiyerarşisinde  kanun  gücünde  kural  kabul  etme  yetkisi  olmayan Azerbaycan  Devlet  Başkanı'nın  yasama  sürecine  saf  bir  yetkiyle  dahil  olmadığını  ve kuvvetler ayrılığının benimsendiği anayasada devlet başkanının yasama organının bir parçası olarak kabul edilmediğini vurgulamıştır.55 Başka bir davada ise bir yasanın teklif veya kabulünde kontrol yetkisi bulunan veya yasa metninin içeriğinin ya da asli düzenleme yetkisi bulunan yasama organının denetlenmesinde geniş yetkisinin bulunan devlet başkanının Ek 1 No.'lu Protokol'ün 3. maddesi kapsamında 'yasama organı' sayılabileceği ve devlet başkanı seçimlerine ilgili maddede güvence altına alınan serbest seçim hakkının uygulanabileceği belirtilmiştir.56  Bununla  birlikte  AİHM'in,  devlet  başkanının  yetkilerinin  detaylı  bir analizinden yola çıkarak yasamanın bir parçasını oluşturup oluşturmadığını değerlendirmek yerine,  devlet  başkanı  seçimlerine  yönelik  ihlal  iddialarını  konu  bakımında  yetkisizlik nedeniyle reddetmekten yana tutum sergilediği içtihatlarının varlığı da gözlemlenmiştir.57  2017 Anayasa değişikliği öncesinde AYM, Cumhurbaşkanlığı seçimine ilişkin önüne gelen  başvuruları  konu  yönünden  yetkisizlik  nedeniyle  reddetmiştir.58  2017  Anayasa değişikliği  ile  Cumhurbaşkanı'nın  güçlendirilen  yetkileri,  bu  makamın,  yasama  organı                                                  54  GOLUBOK, 2009, s.369. 55  AİHM, Guliyev/Azerbaycan, B. No: 35584/02, K.t. 27.05.2004, para.5. 56  AİHM, Boskoski/Makedonya, B. No: 11676/04, K.t. 02.09.2004. 57  AİHM, Niediwiedi/Poland, B. No: 1345/06, K.t. 11.03.2008; Achigov ve Gladkov/Rusya, B. No: 11157/04, 151621/05, K.t. 04.07.2013, para.55; PAKSAS/Litvanya, B. No: 34932/04, K.t. 06.01.2011, para. 72 aktaran GOLUBOK, 2009, s. 369. 58  AYM, Ahmet Çalışkan Başvurusu, B. No: 2014/11717, K.t. 04.11.2014, R.G. Tarih: 13.01.2015, Sayı: 29235, para. 22, 24.   596Olgunsoy    Hacettepe HFD, 10(2) 2020, 584-637  kategorisinde değerlendirilip değerlendirilmeyeceğinin incelenmesi gerekli kılmaktadır.59 Cumhurbaşkanı'nın  yasama  organı  üzerindeki  geniş  yetkileri  yedi  unsur  halinde listelenebilir.  Bunlar:  (i)TBMM  seçimlerinin  yenilenmesine  karar  verebilmesi,60 (ii)Kaynağını  doğrudan  anayasadan  alan  belirli  konularda  bir  kanuna  dayanmadan Cumhurbaşkanlığı  Kararnamesi  çıkarabilmesi,  (iii)Cumhurbaşkanı  yardımcıları  ve Bakanların atamasında TBMM'nin onayına ihtiyaç duymaması,61 (iv)Bütçe kanunu yoluyla denetlemesinin  ortadan  kaldırılmış  olması,62  (v)TBMM'nin  bilgi  edinme  ve  denetleme yollarında  yapılan  değişiklikle,  Cumhurbaşkanı'na  doğrudan  soru  iletilememesi,63 (vi)Anayasa değişikliklerini halkoylamasına sunma yetkisi64 ve son olarak (vii)uluslararası sözleşmeleri yapma, yayınlama ve onaylama yetkisidir.65 Diğer yandan, şu yedi özelliğin ise Cumhurbaşkanı'nın  yasama  organı  kategorisine  dahil  edilmesini  güçleştirecek  nitelikte olduğu  değerlendirilmektedir.  Bunlar:  (i)Cumhurbaşkanı'nın  TBMM  seçimlerini yenileyebilme  yetkisini  Cumhurbaşkanlığı  seçimlerinin  de  yenilenmesi  kaydıyla kullanabilmesi,66  (ii)Cumhurbaşkanı'na  tanınan  asli  düzenleme  yetkisinin  dış  sınırının münhasıran kanunla düzenleneceği öngörülen alanlar, kanunla açıkça düzenlenen konular, 1982 Anayasası'nın birinci ve ikinci bölümünde yer alan temel haklar, kişi hakları ve ödevleri                                                  59  ŞİRİN, Tolga,  Anayasa Şikayeti Usulünde Serbest Seçim Hakkı Bağlamında Karşılaşılan Sorunlar , Seçim, Demokrasi ve Seçim Sistemleri Sempozyumu, (der. H. Karagöz vd.) On İki Levha Yayıncılık, İstanbul, 2018, s. 301-303. 60  1982 Anayasası md.116. 61  1982 Anayasası md.104. 62  1982 Anayasası md.161; Bu düzenleme ile TBMM çoğunluğunun bütçeyi reddederek veya bu konuda hareketsiz kalarak Cumhurbaşkanı nın icraatlarını durdurabilmesinin engellendiği anlaşılmaktadır. Zira Cumhurbaşkanı, anılan hükme dayanarak TBMM'nin böyle bir denetimine mahal vermeden önceki yılın bütçesiyle fonksiyonunu kullanabilecektir. Bkz. GÖNENÇ, Levent/KONTACI, Ali Ersoy,  2017 Tarihlı̇ Anayasa Değişikliği Sonrasında Yasama-Yürütme İlişkileri , Türkiye Barolar Birliği Dergisi, Yıl: 2019, Sayı: 145, s. 71. 63  GÖNENÇ/KONTACI, 2019, s. 69. 64  1982 Anayasası md.175. 65  1982 Anayasası md.104. 66  1982 Anayasası md.116   597Olgunsoy    Hacettepe HFD, 10(2) 2020, 584-637  ile dördüncü bölümde yer alan siyasi hak ve ödevlerle çizilmiş olması,67 (iii)olağanüstü halde bir yetki kanununa dayanmadan çıkarılan Cumhurbaşkanlığı Kararnameleri nin üç ay içinde TBMM  tarafından  karara  bağlanmadığı  takdirde  kendiliğinden  yürürlükten  kalkması,68 (iv)yayımlanmasını kısmen veya tamamen uygun bulmadığı kanunları ve keza Anayasa değişikliklerine  ilişkin  kanunları  bir  daha  görüşülmek  üzere  TBMM'ye  geri  gönderme yetkisinin  mutlak  veto  niteliğinde  olmayıp  güçleştirici  etki  doğurması,69  (v)Anayasa değişikliklerine  ilişkin  kanunlar  dışında  diğer  kanunları  halkoyuna  sunma  yetkisinin bulunmaması,  (vi)iki  istisna  haricinde  kanun  teklif  etme  yetkisinin  bulunmaması70, (vii)uluslararası  anlaşmaların  onaylanmasının  uygun  bulunmasının  TBMM  yetkisinde olmasıdır. Tüm bu listelenen özellikler ışığında, Cumhurbaşkanı'nın AİHM'in devlet başkanını yasama yetkisinin bir parçası olarak değerlendirmek için geliştirdiği ölçütlerin karşılanıp karşılanmadığına  yer  vermek  uygun  olacaktır.  Hatırlanacağı  üzere  AİHM:  (i)devlet başkanının yasa teklif etme ya da yasanın kabul edilmesi üzerindeki yetkisini, (ii)yasa metninin  içeriğini  denetlenmesinde  geniş  yetkisini  ve  (iii)yasama  organının denetlenmesindeki geniş yetkisini dikkate alarak devlet başkanı seçimlerinin AİHS Ek 1 No.'lu Protokol'ün 3. maddesi uyarınca 'yasama organı' kapsamında değerlendirmekte ve bu seçimlerin serbest seçim hakkının normatif koruyucu alanına dahil olabileceği görüşündeydi. Cumhurbaşkanı'nın  yasa teklif etme  yetkisinin olmayışı,  Anayasa değişiklikleri dışında kanunları  halkoylamasına  sunamaması,  geri  gönderdiği  kanunlar  üzerindeki  yetkisinin güçleştirici etki doğurması onun yasa teklif etme, yasanın kabul edilmesi ya da yasa metninin içeriğinin  denetlenmesi  yetkisinin,  AİHM  perspektifinden  geniş  bir  yetki  olarak değerlendirilemeyeceğine  işaret  etmektedir.  Öte  yandan  özellikle  yasama  ve  yürütme                                                  67  1982 Anayasası md.114/17. 68  1982 Anayasası md.119/7. 69  1982 Anayasası md.89 ve md.175. 70  Cumhurbaşkanı'nın bütçe kanun teklifi ile uluslararası anlaşmaların onaylanmasına dair kanun teklif edebilme yetkisi bulunmaktadır.   598Olgunsoy    Hacettepe HFD, 10(2) 2020, 584-637  organının karşılıklı görev sürelerini sonlandırabilmeleri ve seçimlerin yenilenmesi kararının verilebilmesi için TBMM'de özel bir çoğunluk aranırken, Cumhurbaşkanı'nın bu kararı tek başına alabilmesi, devletin organları arasında sert kuvvetler ayrılığının ortadan kalktığını göstermektedir.71  TBMM'nin  Cumhurbaşkanı'nı  denetleme  yetkisi  zayıflatılırken, Cumhurbaşkanı'nın  TBMM'yi  seçimlerin  yenilenmesi  yoluyla  denetleme  yetkisinin güçlendirilmesi ve TBMM'nin onayına tabi olmayan atama yetkileri de dikkate alındığında, bu unsurların yasamanın işlevselliğini azalttığı değerlendirilmektedir. Bu çıkarıma bir de  'kanun koyma' yetkisi eklemlendiğinde Cumhurbaşkanı'nın yasama organı niteliğinde olduğu gerekçesi  güçlendirilmiş  olacaktır.  Zira  hatırlanacağı  üzere  AİHM'in  yasama  organını değerlendirirken  esas  itibariyle  ilk-elden  düzenleme,  yani  kanun  yapma  yetkisine odaklandığı gözlemine yukarıda yer verilmişti.72  2017 Anayasa değişikliği ile getirilen hükümet sistemi, Cumhurbaşkanı'nın yasama işlevini ilk elden kullanarak 'yürütme yetkisine ilişkin konularda' kararname çıkarmasına olanak tanımaktadır.73 Hukuk sistemimize eklemlenen Cumhurbaşkanlığı Kararnameleri nin normatif  açıdan  kanun  hükmünde  olduğunun  gerekçelendirilebildiği  ölçüde, Cumhurbaşkanlığı seçimlerinin de serbest seçim hakkı kapsamında değerlendirilebileceği önermesi akla gelebilir. Anılan önermenin doğruluğunun tespit edilebilmesi için öncelikle Cumhurbaşkanlığı Kararnameleri nin normatif düzeyde kanunla eşdeğer olup olmadığının analiz  edilmesi  uygun  olacaktır.  Cumhurbaşkanlığı  Kararnameleri  hukuk  sistemimize girmeden önce yürürlükte olan Kanun Hükmünde Kararnameleri normlar hiyerarşisinde kanunla eşdeğer konuma getiren özellikler ikili bir ölçütle tespit edilmekteydi. Bunlar: (i)yürürlükteki  kanun  hükümlerini  değiştirme,  yürürlükten  kaldırma  ve  kanunla düzenlenmemiş  bir  alanda  düzenleme  yapabilme  serbestisi  ve  gücünün  bulunması  ile                                                  71  GÖNENÇ / KONTACI, 2019, s. 67. 72  AİHK, Polacco ve Garafola/İtalya, B. No: 23450/94, K.t. 15.09.1997; Mathieu-Mohin ve Clerefayt/Belçika; Matthews/Birleşik Krallık, para. 40 73  KANADOĞLU, Korkut,  Cumhurbaşkanlığı Kararnamesi , Galatasaray Üniversitesi Hukuk Fakültesi Dergisi, Yıl: 2018, Sayı: 2, 2018, s. 642.   599Olgunsoy    Hacettepe HFD, 10(2) 2020, 584-637  (ii)AYM nin  yargısal  denetimine  tabi  tutulmasıdır.74  Bu  ikili  ölçüt  Cumhurbaşkanlığı Kararnameleri bakımından uygulandığında, bunların normatif değerinin kanunla eş olup olmadığıyla ilgili iki zıt görüş ortaya çıkmaktadır. Cumhurbaşkanlığı Kararnameleri nin normatif açıdan kanun hükmünde olmadığını savunan değerlendirmeler, her ne kadar asli bir düzenleme alanı bulunsa da, Cumhurbaşkanlığı Kararnameleri yle kanunlarda bir değişiklik yapılamayacağı  ve  kanunla  düzenlenmiş  bir  alanda  Cumhurbaşkanlığı  Kararnamesi çıkarılamayacağı  gerekçelerine  dayanmaktadır.75  Nitekim  1982  Anayasası nın  104. maddesinin 17. fıkrasına göre Cumhurbaşkanlığı Kararnameleri ne kanunları değiştirme ya da ortadan kaldırma gücü tanınmadığı anlaşılmaktadır. Cumhurbaşkanlığı Kararnameleri nin kanuna eşdeğer olduğu yönündeki aksi görüşlerde ise, bunların her ne kadar kanunları değiştirme ve ortadan kaldırma gücü bulunmasa ve 1982 Anayasası ndaki düzenlemeler gereği normlar hiyerarşisinde kanun-altı bir yere konumlandırılsa da, ilk elden düzenleme yetkisinin varlığı ve AYM nin yargısal denetimine tabi olması nedeniyle yasama işlemi sayılması gerektiği ifade edilmektedir.76 1982 Anayasası, Cumhurbaşkanlığı Kararnameleri ile kanunlar arasında farklı hükümler bulunması halinde kanunların uygulanacağı ve aynı konuda  kanun  kabul  edilmesi  halinde  Cumhurbaşkanlığı  Kararnameleri nin  hükümsüz kalacağı  yönünde  çatışma  kuralları  öngörmüştür.77  Anılan  hükümlerden  kanunlarla Cumhurbaşkanlığı Kararnameleri arasında bir ihtilaf ortaya çıktığında kanunların üstün tutulduğu sonucuna varılabilecektir. Cumhurbaşkanı'nın asli, 'ilk-elden' düzenleme yetkisini kabul  eden  AYM,  normlar  hiyerarşisi  bakımından  kanun  ve  Cumhurbaşkanlığı                                                  74  TEZİÇ, 2019, s.35; YÜZBAŞIOĞLU, Necmi, 1982 Anayasası ve Anayasa Mahkemesi Kararlarına Göre Kanun Hükmünde Kararnameler Rejimi, Beta, İstanbul, 1996, s. 57; GÖZLER, Kemal, Kanun Hükmünde Kararnamelerin Hukuki Rejimi, Ekin, Bursa, 2000, s. 9. 75  ULUSOY, Ali, Yeni Türk İdare Hukuku, Yetkin, Ankara, 2019, s. 297. 76  ÜLGEN, Özen,  Cumhurbaşkanlığı Kararnameleri: İlk Gözlemler , Galatasaray Üniversitesi Hukuk Fakültesi  Dergisi,  Yıl:  2018,  Sayı:  2,  2018,  s.  634;  KANADOĞLU,  2018,  s.  640-642;  EREN, Abdurrahman,  Anayasa Mahkemesinin Kanun Hükmünde Kararnamelere İlişkin İçtihadı Doğrultusunda Cumhurbaşkanlığı Kararnamelerinin Denetimi , Anayasa Yargısı, Yıl: 2019, Cilt: 36, Sayı: 1, s. 27; ÖZBUDUN, Ergun, Türk Anayasa Hukuku, 18. Basım, Yetkin, Ankara, 2018, s. 213. 77  1982 Anayasası md.114; AYM E. 2019/31, K. 2020/5, K.t. 22.01.2020, R.G. Tarih: 13.05.2020, Sayı: 31126, para. 11.   600Olgunsoy    Hacettepe HFD, 10(2) 2020, 584-637  Kararnameleri arasındaki ilişkinin niteliği konusunda karşı oy gerekçesinde yer alan bir tutum haricinde net bir görüş bildirmemiştir.78 Anılan karşı oy gerekçesinde, kanunların Cumhurbaşkanlığı  Kararnameleri nden  üstün  olduğu  ileri  sürülmüş  olsa  da, Cumhurbaşkanlığı Kararnameleri geçerliliğini doğrudan 1982 Anayasası'ndan almakta ve halihazırda  kanunla düzenlenmiş  bir alanda  Cumhurbaşkanlığı  Kararnamesi çıkarılması yasaklandığından, bunların kanunun uygulanmasını gösterecek nitelikte kanun-altı bir işlem olarak  kategorilendirilmesi  imkansızlaşmaktadır.79  Cumhurbaşkanlığı  Kararnameleri nin hukuki niteliği bakımından ortaya çıkan bu görüş ayrılıklarının sebebinin, bir kararnamenin kanun  hükmünde  değerlendirilmesi  için  aranan  ikili  ölçütün  kümülatif  bir  biçimde gerçekleşmesi şartının göz ardı edilmesinden kaynaklandığı değerlendirilmektedir.  Cumhurbaşkanlığı Kararnameleri ile temel hak ve özgürlükler sınırlandırılamadığı gibi, 1982 Anayasası nda kanunla düzenlenmesi öngörülen konularda Cumhurbaşkanlığı Kararnamesi  çıkarılamamaktadır.  Keza  Cumhurbaşkanlığı  Kararnameleri  kanunları değiştirme ve yürürlükten kaldırma gücünden de mahrumdur. Öte yandan Cumhurbaşkanlığı Kararnameleri'ne  konu  bakımından  getirilen  bu  sınırlamalar,  uygulamada  anılan kararnameleri kanunlarla aynı etki ve değerde kılacak biçimde seyretmektedir. Şöyle ki, 2017 Anayasa değişikliği yürürlüğe girmeden önce Kanun Hükmünde Kararnameler ile çok sayıda kamu kurumunun kuruluş kanunları yürürlükten kaldırılmış ve bu kanunların düzenlediği alanlar  2017  Anayasa  değişikliğinin  yürürlüğe  girmesiyle  bu  sefer  Cumhurbaşkanlığı                                                  78  AYM E. 2019/31, K. 2020/5, K.t. 22.01.2020, R.G. Tarih: 13.05.2020, Sayı: 31126, para. 4; AYM konuya ilişkin daha önceki bir kararında da yürütmenin türevselliği ilkesinin Cumhurbaşkanlığı Kararnameleri haricinde geçerli olduğunu açıkça belirtmiştir. AYM, E. 2018/91, K. 2020/10, K.t. 19/2/2020, R.G. Tarih: 13.04.2020, Sayı: 31114, para.110; Ayrıca bkz. Sistematik olarak Anayasamıza yaklaştığımızda, yasamanın asliliği, genelliği, yasama yetkisinin devredilemezliği ve idarenin kanuniliğinin anayasal kimliğimizin önemli bir parçasını oluşturduğunu görmekteyiz. Anayasanın 7. maddesini, 8.maddesini, 87.maddesini, 104. maddesinin onyedinci fıkrasının tamamını, 123. maddesinin birinci fıkrası ile 128. maddenin ikinci fıkrasını bir bütün olarak dikkate aldığımızda Anayasa koyucunun kanunu, Cumhurbaşkanlığı Kararnamesinin üstünde gördüğünü kabul etmek gerekir. Bkz.AYM, E. 2018/125, K. 2020/4, K.t: 22.01.2020, R.G. Tarih: 13.05.2020, Sayı: 31126, Engin Yıldırım karşı oy gerekçesi. 79  ASLAN, Volkan,  Cumhurbaşkanlığı Kararnamelerinin Kanunlara Uygunluğunun Denetimi Ve Çeşitli Hususların Kararname İle Düzenleneceğinin Kanunlarda Belirtilmesi Üzerine , Anayasa Yargısı, Yıl: 2019, Cilt: 36, Sayı: 1, s. 151.   601Olgunsoy    Hacettepe HFD, 10(2) 2020, 584-637  Kararnameleri ile ilk-elden ve yeniden düzenlenmiştir.80 Cumhurbaşkanlığı Kararnameleri ile  kabul  edilen  bu  düzenlemeler  önceki  kanunlarla  aynı  nitelikte  etki  ve  sonuç doğurmaktadır.  Bu  somut  gerçeklik,  Cumhurbaşkanlığı  Kararnameleri'nin  bir  kanuna dayanmadan veya meclisin onayına tabi olmadan çıkarılabilmesiyle ve AYM'nin denetimine tabi  olmasıyla  birlikte  dikkate  alındığında,  ilk-elden  yasama  yetkisini  kullanan Cumhurbaşkanlığı Kararnameleri'nin kanunlara eşdeğer olduğu değerlendirilmektedir. Buraya  kadar  anlatılanlar  ışığında,  Cumhurbaşkanlığı  Kararnameleri'nin  kanun gücünde olmasından hareketle Cumhurbaşkanı'na tanınan asli düzenleme yetkisinin, AİHM karşısında  Cumhurbaşkanlığı  makamının  yasama  organının  bir  parçası  haline  geldiği yönünde  bir  savın  ileri  sürülebilmesi  için  yeterli  bir  gerekçe  oluşturduğu değerlendirilmektedir.  AİHM'in  yaklaşımını  titizlikle  takip  eden  AYM'nin  olası  bir başvuruda  bu  makalede  ileri  sürülen  görüşe  benzer  bir  tutum  sergilemesi  halinde, Cumhurbaşkanlığı  seçimlerine  yönelik  ihlal  iddialarını  2017  Anayasa  değişiklikleri öncesinde olduğunun aksine kabul edilebilir bulacağı sonucuna varılmıştır. Böylece tehlikeli salgın  olan  yeni  Koronavirüs  hastalığı  nedeniyle  Cumhurbaşkanlığı  seçimlerinin ertelenmesine yönelik AYM'ye yapılan bireysel başvuruların kabul edilebilir bulunacağı değerlendirilmektedir. 4.  Halkoylaması Halkoylaması  ya  da  'referandum'  bir  anayasanın,  kanunun  ya  da  bunlara  ilişkin değişikliklerinin kabul edilmesi ya da sözgelimi uluslararası bir örgüte üye olma gibi siyasi ya da toplumsal meseleler hakkında seçmenin olumlu veya olumsuz görüşünün alınması amacıyla başvurulan bir oylama türü olarak tanımlanmaktadır.81 Daha net bir ifadeyle, halkoylaması  TBMM'nin  kabul  ettiği  bir  kanun  metninin  yürürlüğe  girebilmesi  için                                                  80  703  Sayılı  Anayasada  Yapılan  Değişikliklere  Uyum  Sağlanması  Amacıyla  Bazı  Kanun  ve  Kanun Hükmünde Kararnamelerde Değişiklik Yapılması Hakkında Kanun Hükmünde Kararname, R.G. Tarih: 09.07.2018, Sayı: 30473. 81  DAVER, 1988, s. 133; YILMAZ, Zekeriya,  Seçimler ve Halkoylaması-Halkoylaması Bir Seçim Midir? , Terazi Hukuk Dergisi, Yıl: 2010, Sayı: 46, s. 63.   602Olgunsoy    Hacettepe HFD, 10(2) 2020, 584-637  seçmenlerin onayına sunulması ve seçmenlerin çoğunluğunun da bunu kabul etmesidir.82 Yukarıda teknik anlamda seçimlerin, halkın kendisini  yönetecek temsilcileri oylamayla belirlemesini ifade eden hukuki işlemler, eylemler ve araçlar bütünü olduğu ifade edilmişti.83 Peki hukuki niteliği itibariyle 'halkoylaması' seçim türleri arasında değerlendirilebilir mi? Bu soruya  verilecek  yanıtın  önemi,  bir  seçim  türü  olarak  kabul  edilmemesi  halinde halkoylamasının seçme ve seçilme hakkının koruyucu norm alanı dışında kalması sonucunun doğmasıdır. Buna karşın halkoylaması bir seçim türü olarak kabul edildiğinde, bu yanıt, halkoylamasına ilişkin iddiaların AİHS'in Ek 1 No.'lu Protokol'ünün 3. maddesi ve 1982 Anayasası'nın  67.  maddesinin  ortak  koruma  alanı  kapsamında  değerlendirilip değerlendirilmeyeceğinin  incelenmesi  için  basamak  oluşturacaktır.  Halkoylamasının kavramsal tanımından da anlaşılacağı üzere, bu yöntem esasen halkın bir yasama işlemine oylama  yoluyla  katılma  yöntemidir.84  Dolayısıyla  halkoylamasında  seçmen  kendini yönetecek temsilcileri belirlememekte ve fakat yasama faaliyetine katılmaktadır.85 1982 Anayasası'nın sözüne uygun bir yorum yapıldığında, seçimlere ilişkin 67. ve 79. maddelerin düzenleniş  biçimlerinden  'seçim'  ve  'halkoylaması'  kavramlarının  birbirinden  ayrıldığı gözlemlenmektedir.  Dolayısıyla  anayasa  koyucunun  bilinçli  bir  tercihle  teknik  açıdan birbirinden farklı olan seçim ve halkoylamasının 1982 Anayasası nın lafzındaki düzenlenme biçimi bakımından da ayrıldığına vurgu yapılmaktadır.86 Halkoylamasının teknik anlamda bir seçim türü olarak kabul edilmemesi, onun serbest seçim hakkının normatif alanı dışında kalmasına yol açmaktadır. Bunun bir diğer anlamı, serbest seçim hakkının norm alanındaki koruma  güvencelerinin  halkoylamasından  kaynaklanan  davalarda  uygulanmayacak olmasıdır. AYM, 21.01.2017 tarihli Anayasa Değişikliğine ilişkin 16.04.2017'de yapılan referandum  sırasında,  sandık  kurulu  mührü  taşımayan  oy  pusulası  ve  zarfların  geçerli                                                  82  GÖZLER, 2011, s. 680. 83  YILMAZ, 2010, s. 62. 84  KALE ÖZÇELİK, 2019, s. 347 85  YILMAZ, 2010, s. 68. 86  Ibid, s. 70.   603Olgunsoy    Hacettepe HFD, 10(2) 2020, 584-637  sayılmasına dair YSK kararının serbest seçim hakkını ihlal ettiği iddiasıyla yapılan bir bireysel  başvuruda,  AİHM'in  tutumunu  benimsemiştir.87  Anılan  halkoylaması,  yasama organının seçimine ilişkin olmadığından 1982 Anayasası ve AİHS'in ortak koruma alanında değerlendirilmemiş ve konu bakımından yetkisizlik nedeniyle reddedilmiştir.88  AİHM ve AYM'nin ortak yaklaşımından çıkarılan gözlem, yasama organının seçimine ilişkin  bir  halkoylaması  söz  konusu  olduğunda,  anılan  halkoylamasına  ilişkin  ihlal iddialarının serbest seçim hakkı kapsamında incelenebilecek olmasıdır.89 Devlet başkanının seçimlerine ilişkin değerlendirmelerinde bu organın yetkilerinin yasama yetkileri niteliğinde olup olmadığının analiz edildiği gibi, referandumun konusunun doğrudan yasama organı seçimlerini  ilgilendirdiği  gerekçelendirilebildiğinde  bu  incelemenin  yapılabileceği değerlendirilmektedir.90  Böylece  tehlikeli  salgın  hastalık  nedeniyle  ertelenen  bir halkoylamasının yasama organına ilişkin olduğu gerekçelendirilebilirse, söz konusu erteleme nedeniyle  serbest  seçim  hakkının  ihlal  edildiği  iddiasıyla  bireysel  başvuruda bulunulabileceği değerlendirilmektedir. C.  Serbest Seçim Hakkının Konusu Serbest seçim hakkının konusunu oluşturan değerler yukarıda ifade edildiği gibi seçme ve seçilme hakkıdır.  Bu değerler etkin bir  demokrasinin  temellerinin kurulmasında ve korunmasında büyük önem taşır.91 AİHM serbest seçim hakkının aktif unsurunun 'seçim hakkı' yani seçimlere katılma ve pasif unsurunun da 'seçilme hakkı' yani seçimlere aday                                                  87  Nurullah Efe Ve Halkın Kurtuluş Partisi Başvurusu, para. 10; AİHK, Bader/Avusturya, B. No: 26633/95, K.t. 15.05.1996, para. 4. 88  Nurullah Efe Ve Halkın Kurtuluş Partisi Başvurusu, para. 17-18. 89  TÜRMEN,  Rıza,  Referandum  Sonucu  AİHM'e  Taşınırsa  Ne  Olur?, http://www.cumhuriyet.com.tr/haber/turkiye/724542/eski-aihm-yargici-riza-turmen-cevapladireferandum-sonucu-aihme-tasinirsa-ne-olur.html (Erişim Tarihi 08.07.2020) aktaran KALE ÖZÇELİK, 2019, s. 351. 90  KALE ÖZÇELİK, 2019, s. 351. 91  Yumak ve Sadak/Türkiye, para. 105.    604Olgunsoy    Hacettepe HFD, 10(2) 2020, 584-637  olarak katılma birleşenlerinden oluştuğu görüşündedir.92 AYM, AİHM'le koşut biçimde seçilme  hakkının  sadece  seçimlere  katılmaktan  ibaret  olmayıp,  milletvekili  olarak parlamentoda bulunma hakkını da kapsadığını belirtmiştir.93  III.  SERBEST SEÇİM HAKKININ SINIRLANDIRILMASI AİHM,  serbest  seçim  hakkının  Avrupa  kamu  düzeninin  temel  unsuru  olan demokrasinin en önemli ilkelerinden biri olduğunu kabul etmektedir. Serbest seçim hakkının korunması hukukun üstünlüğüne dayanan etkili demokrasinin temellerinin kurulması ve sürdürülmesi için hayati öneme sahiptir.94 Anılan önemine rağmen serbest seçim hakkı AİHS'in Ek 1 No.'lu Protokol'ünün 3. maddesinde mutlak bir hak olarak güvence altına alınmamıştır.95 Sınırlandırma, bir temel hak ve özgürlüğün anayasayla belirlenen norm alanında bireylere sağlanan olanaklara, kanunla  ya da kamu  gücünün  kanuna dayanan işlemleriyle  yapılan  ve  bu  imkanları  daraltan  müdahalelerdir.96  AİHM,  serbest  seçim hakkının sözleşme metninde açıkça sıralanmayan ve fakat hakkın doğasından kaynaklanan zımni  sınırlamalara (implied limitations) tabi  olduğuna işaret  etmiştir.97 Anılan  zımni sınırlamalar, ilgili hakkın özünü zedelemeyen, etkili bir biçimde kullanımından yoksun bırakmayan ve meşru bir amacın gerçekleştirilmesi için başvurulan orantılı sınırlamalardır.98 Öte yandan AİHM'in sonraki içtihatları serbest seçim hakkının sınırlandırılmasına yönelik                                                  92  KALE ÖZÇELİK, 2019, s. 300; Mathieu-Mohin ve Clerefayt/Belçika para. 48-51.  93  AYM, Mustafa Ali Balbay Başvurusu, B. No: 2012/1273, K.t. 04.12.2013; AYM, Mehmet Haberal Başvurusu, B. No: 2012/849, K.t. 04.12.2013. 94  Türkiye Birleşik Komünist Partisi ve diğerleri/Türkiye, B. No: 19392/92, K.t. 30.01.1998, para. 45; Mathieu-Mohin  ve  Clerefayt/Belçika,  para.  47;  AİHM,  Zdanoka/Letonya,  B.  No:  58278/00,  K.t. 16.03.2006, para. 98, 103; Yumak ve Sadak/Türkiye, para.105. 95  AİHM, Golder/Birleşik Krallık, B. No: 4451/70, K.t. 21.02.1975, para. 38; ALTINKÖK, 2015, s. 44. 96  SAĞLAM, Fazıl, Temel Hakların Sınırlanması ve Özü, Ankara Üniversitesi Siyasal Bilgiler Fakültesi Yayınları, Ankara, 1982, s. 23; AYM, E. 1992/36, K. 1993/4, K.t. 20.01.1993, R.G. Tarih: 19.03.1993, Sayı: 21529. 97  GOLUBOK, 2009, s. 371; Mathieu-Mohin ve Clerefayt/Belçika, para. 52. 98  Ibid.   605Olgunsoy    Hacettepe HFD, 10(2) 2020, 584-637  davalarda zımni sınırlamalara ilişkin bu ölçütlerin uygulanmasının her zaman mümkün olmadığını göstermiştir.99 Sözgelimi taraf devletlerin seçim yasalarına ilişkin düzenlemelerle belirli kişi veya grupların siyasi hayata katılımının engellenmesi ve bunların bilhassa yasama organının seçiminde dışlanmaları, prima facie hakkın özünü zedeleyen ve etkili bir biçimde kullanımından yoksun bırakan sınırlamalar olarak düşünülebilir. Bununla birlikte, AİHM'in, adayların seçimlere katılmaktan ya da seçmenlerin seçim hakkını kullanmaktan tamamen yoksun bırakıldığı belirli hallerin serbest seçim hakkına aykırılık teşkil etmediği sonucuna vardığı da olmuştur.100 Hakkın özüne dokunan sınırlamaların meşru bir amaca yönelik olduğu hallerde makul sayıldığı kararlar gözlemlenmiştir.101 Bilindiği üzere, AİHS'in 8 ila 11. maddeleri arasında güvence altına alınan özel ve aile hayatına saygı hakkına, düşünce, vicdan ve din özgürlüğüne, ifade özgürlüğüne ve toplantı ve dernek kurma özgürlüğüne yönelik müdahalelerin hangi amaca yöneldiğinde bu müdahaleden kaynaklanan sınırlamayı meşru  kılacağı  liste  halinde  sayılmıştır.  Serbest  seçim  hakkının  sınırlandırılmasında başvurulabilecek nedenlere ise anılan haklarda sıralandığı gibi yer verilmemiştir. Dolayısıyla kanun koyucunun ya da kanuna dayanarak işlem yapan kamu gücünün serbest seçim hakkına yönelik  müdahalelerinde  ulaşılması  hedeflenen  amaçların  neler  olduğunu  belirlemek bakımından oldukça geniş bir takdir hakkının bulunduğu ifade edilebilir.102 Öte yandan bu geniş takdir hakkının sınırsız olduğu söylenemeyecektir, zira somut bir olayda başvurulan sınırlamayla  ulaşılmak  istenen  amaç  hukukun  üstünlüğü  ilkesi  ve  sözleşmenin  genel amaçlarıyla uyumlulaştırılabilir olmalıdır.103                                                   99  GOLUBOK, 2009, s. 371. 100  Ibid, s. 327; Sözgelimi belirli kamu makamlarında bulunan kimselerin seçim yeterliliğinden mahrum bırakılmaları ikili bir amaca hizmet etmektedir. Bu amaç demokratik rejimlerin düzgün bir biçimde işlemesi ve sürdürülmesidir. Netleştirmek gerekirse farklı siyasi görüşteki adayların seçmenleri eşit derecede etkileme imkanı bulunması ve seçmenlerin böyle kamu personelinin baskılarından korumaktır. Bkz. AİHK, Gitonas vd./Yunanistan, B. No: 18747/91, 19376/92, 19379/92, 27755/95, 28208/95, K.t. 01.07.1997, para. 40. 101  GOLUBOK, 2009, s. 372. 102  European Court of Human Rights, Guide on Article 3 of Protocol No. 1 to the European Convention on Human Rights Right to free elections, European Council, 2019, s. 7. 103  Ibid.    606Olgunsoy    Hacettepe HFD, 10(2) 2020, 584-637  Serbest  seçim  hakkı  bakımından  zımni  sınırlamalar  kavramı,  AİHS'in  8  ila  11. maddelerinde öngörüldüğü  gibi zorlayıcı  toplumsal  ihtiyaç  ölçütünün  uygulanmayacağı anlamına gelmektedir. Serbest seçim hakkına yönelik bir sınırlandırmanın AİHS'in EK 1 No.'lu  Protokol'ünün  3.  maddesine  uygunluğunu  denetleyen  AİHM'in  zımni  sınırlama kriterlerine ek olarak şu iki ölçüte de odaklandığı gözlemlenmiştir. Bunlar: (i)sınırlamanın keyfi ya da orantısız olup olmadığı ve (ii)halkın görüşlerini serbestçe ifade edebilmelerine yönelik bir müdahalenin bulunup bulunmadığıdır. Bir hatırlatma olarak, seçimlere ilişkin yasal düzenlemeler ilgili devletin siyasi gelişimi ışığında değerlendirildiği için bir sistemde hukuka  uygun  kabul  edilemeyen  bir  özellik  diğeri  için  meşru  sayılabilmektedir.104 Toparlanacak  olursa,  AİHM'in  serbest  seçim  hakkının  sınırlandırılmasına  yönelik müdahalenin  bir  ihlal  teşkil  edip  etmediğini  değerlendirirken  uyguladığı  ilkeler  şöyle listelenebilir.  Müdahalenin  (i)hakkın  özüne  dokunmaması,  (ii)hakkın  etkin  kullanımını engellememesi, (iii)müdahaleyle hedeflenen amacın meşru olması, (iv)bu amaca ulaşmak için  kullanılan  araçların  orantılı  olması  ve  (v)yasama  organının  seçiminde  halkın düşüncelerini serbestçe ifade etmesini engellememesidir.105 Serbest seçim hakkını düzenleyen 1982 Anayasası'nın 67. maddesinde vatandaşların seçme, seçilme ve bağımsız olarak ya da bir siyasî parti içinde siyasî faaliyette bulunma hakkının  kanunda gösterilen şartlara uygun olarak  tanındığı belirtilmiştir. Bilindiği üzere belirli  bir  sınırlama  nedeni  gösterilmeyen  ve  fakat  'bir  kanuna  dayanarak  müdahale edilebileceği'  öngörülen  haklara  yönelik  sınırlamalar  'basit  yasa  kaydı'  olarak  ifade edilmektedir.106  Basit  yasa  kaydıyla  sınırlanacağı  öngörülen  serbest  seçim  hakkının sınırlanmasında kanun koyucu geniş bir takdir hakkına sahip olmakla birlikte, bu takdir hakkının mutlak ya da sınırsız bir biçimde kullanılması düşünülemez.107 Kanun koyucu                                                  104  Ibid; Mathieu-Mohin ve Clerefayt/Belçika, para. 103-104, 115. 105  ALTINKÖK,  2015,  s.  46;  Mathieu-Mohin  ve  Clerefayt/Belçika,  para.  52;  AİHK,  Lithgow  ve Diğerleri/Birleşik Krallık, B. No: 9006/80, K.t. 08.07.1986, para. 194.  106  SAĞLAM, 1982, s. 29-30. 107  Ibid, s. 53;  Anayasa koyucunun bu düzenleme biçimi,  kanunda gösterilen şartlar  ile  bu hakların kullanılması kanunla düzenlenir  kuralları, maddede güvenceye bağlanan hakların sınırsız tanınmadığını,   607Olgunsoy    Hacettepe HFD, 10(2) 2020, 584-637  serbest seçim hakkı gibi basit yasa kaydına tabi tutulan hakkın sınırlarını hakkın özelliklerini ve  anayasada  öngörülen  diğer  ilkeleri  göz  önünde  bulundurarak  serbestçe belirleyebilecektir.108 Kanun koyucunun serbest seçim hakkına yönelik düzenlemelerinde 1982 Anayasası'nın 67. maddesinin 2. fıkrasında sayılan  seçimlerin serbest, eşit, gizli, tek dereceli, genel oy, açık sayım ve döküm esaslarına göre, yargı yönetim ve denetimi altında yapılacağı   yönündeki ilkelere uygun hareket etmesi gerekmektedir.109 Nihayetinde ise anılan  serbesti  ve  takdir  yetkisi  AYM'nin  denetimine  tabi  olacaktır.110  Somutlaştırmak gerekirse, milletvekili adayı olmak için anayasal bir zorunluluk gereği görevinden istifa eden bir hakimin, aday olamaması nedeniyle tekrar görevine dönmesini engelleyen kanunun seçme ve seçilme hakkını ihlal ettiği iddiasına yönelik bir başvuruda, başvurucunun istifa sonrası mesleğe tekrar kabul edilmemesinin mahkemeler ile hâkimlerin bağımsızlığı ve tarafsızlığı ilkesini gerçekleştirmeye yönelik önlemlerin bir parçası olduğu ve meşru bir amaç taşıdığı sonucuna varılmıştır.111  AYM, serbest seçim hakkı bakımından basit yasa kaydı oluşturan  kanunda öngörülen şartlar  ibaresinin kanun koyucunun  Anayasa'nın 13. maddesi uyarınca ... takdir yetkisi içinde saptayacağı biçim ve yöntemlerle gerekleri kapsadığını  belirtmektedir.112 Serbest seçim hakkına yönelik bir müdahale eğer olağan dönem koşulları içinde gerçekleştiriliyorsa, 1982 Anayasası'nın 13. maddesinde öngörülen sınırlamanın sınırlarına uygun olduğu ölçüde meşru kabul edilecektir.113 Daha net ifade etmek gerekirse, serbest seçim hakkı ancak                                                  Anayasa'ya uygun yasal sınırlamalarla düzenleneceğini açık seçik ortaya koymaktadır.  Bkz. AYM, E. 1988/14, K. 1988/18, K.t. 14.6.1988, R.G. Tarih: 14.07.1988, Sayı: 19872; AYM, Ömer Faruk Eminağaoğlu Başvurusu, B. No: 2015/7352, K.t. 26.09.2019, R.G. Tarih: 23.10.2019, Sayı: 30927 para. 50. 108  SAĞLAM, Mehmet,  Ekim 2001 Tarihinde Yapılan Anayasa Değişiklikleri Sonrasında, Düzenlendikleri Maddede Hiçbir Sınırlama Nedenine Yer Verilmemiş Olan Temel Hak ve Özgürlüklerin Sınırı Sorunu , Anayasa Yargısı, Yıl: 2002, Cilt: 18, s. 239 109  AYM, E. 1988/14, K. 1988/18, K.t. 14.6.1988, R.G. Tarih: 14.07.1988, Sayı: 19872. 110  Ömer Faruk Eminağaoğlu Başvurusu, para. 50. 111  Ibid, para. 51. 112  AYM, E. 1988/14, K. 1988/18, K.t. 14.6.1988, R.G. Tarih: 14.07.1988, Sayı: 19872. 113  SAĞLAM, 2002.   608Olgunsoy    Hacettepe HFD, 10(2) 2020, 584-637  kanunla, anayasanın ilgili maddesinde belirtilen sebeplere bağlı olarak ve hakkın özüne dokunulmaksızın  sınırlanabilir.  Aynı  zamanda  serbest  seçim  hakkına  yönelik  bir müdahalenin demokratik toplum düzeninin gereklerine ve ölçülülük ilkesine aykırı olmaması gerekmektedir.  1982  Anayasası nın  13.  maddesinde demokratik  toplum  düzeninin gereklerine aykırı olmama ve ölçülülük ilkesine aykırı olmama biçiminde iki ayrı ölçüte yer verilmiş olmakla birlikte bunlar bir bütünün parçaları olup aralarında sıkı bir ilişki vardır.114 Bu  ölçütün  karşılanması  için  serbest  seçim  hakkına  yönelik  sınırlamanın  zorunlu  bir toplumsal ihtiyacın giderilmesine yönelik olması gerekmektedir. Amaca ulaşmaya yardımcı olmayan veya ulaşılmak istenen amaca nazaran bariz bir biçimde ağır olan bir müdahalenin zorunlu  bir  toplumsal  ihtiyacı  karşıladığı  söylenemeyecektir.115  Başvurulan  aracın, ulaşılması hedeflenen amacı gerçekleştirmeye elverişli olması, en son çare ve alınabilecek en hafif önlem olması ve sınırlama aracının ilgili hak üzerindeki etkisi ile güdülen amaç arasında adil bir dengenin varlığı gerekmektedir.   Buraya kadar anlatılanlar ışığında, yeni Koronavirüs gibi tehlikeli bir salgın hastalık nedeniyle seçimlerin ertelenmesinin 1982 Anayasası'ndaki serbest seçim hakkına meşru bir müdahale teşkil edip etmeyeceğine yönelik şöyle bir çıkarımda bulunulabilir. Hatırlanacak olursa  serbest  seçim  hakkının  uygulama  alanının  neden  yasama  organı  seçimleri  ile sınırlandırıldığı yukarıdaki kısımda izah edilmişti. Dolayısıyla burada yapılacak ilk çıkarım, olağanüstü halin ilan edilmediği bir dönemde yasama organı seçimlerinin tehlikeli bir salgın hastalığın bulaşını önlemek maksadıyla TBMM'nin kabul edeceği bir kanunla ertelendiği kurgusuna  dayanmaktadır.116  Böyle  bir  sınırlamanın  amacının  klasik  anlamda  kamu düzeninin bir parçasını oluşturan genel sağlığın korunmasına yönelik olduğu aşikardır. Genel sağlık ya da kamu sağlığı kavramı, toplumun genelinin  bulaşıcı ve salgın hastalıklardan                                                  114  Ömer Faruk Eminağaoğlu Başvurusu, para. 53; AYM, Mustafa Hamarat Başvurusu, B. No: 2015/19496, K.t. 17.01.2019, R.G. Tarih: 15.02.2019, Sayı: 30687, para. 46. 115  Mustafa Hamarat Başvurusu, para. 47. 116  TBMM'nin seçimleri erteleme yönündeki iradesini açıklama biçiminin kanun ya da meclis kararı olup olamayacağına ilişkin tartışma izleyen başlıklarda değerlendirildiği için burada ayrıca yer verilmemiştir.   609Olgunsoy    Hacettepe HFD, 10(2) 2020, 584-637  korunması, sosyal hayatın sağlık koşulları içerisinde sürmesi  anlamına gelmektedir.117 1982 Anayasası'nda genel sağlık nedeniyle sınırlandırılabileceği açıkça öngörülen haklar, özel hayatın gizliliği, konut dokunulmazlığı, iletişim özgürlüğü, dernek kurma hürriyeti, toplantı ve  gösteri  yürüyüşü  düzenleme  hakkı  ve  sendika  kurma  hürriyeti  ile  sınırlıdır.  1982 Anayasası'nın 67. maddesinde düzenlenen serbest seçim hakkının ise genel sağlık nedeniyle sınırlandırılabileceği öngörülmemiştir. Yukarıda izah edildiği üzere, bu hak için basit yasa kaydı öngörülmediği gibi pozitifleşmiş öz güvencelerine de yer verilmemiştir. Bununla birlikte genel  sağlığın  korunması nedeniyle seçimlerin  ertelenmesinin  meşru bir amacı gerçekleştirmeye  yönelik olduğu kuşkusuzdur. Zira genel  sağlığın  korunması kamunun yararının, kamunun menfaatlerinin korunması anlamına gelmektedir. Burada seçim hakkının konusunu  oluşturan  değerler  ile  kamu  düzeninin  bir  unsuru  olan  genel  sağlığın korunmasından kaynaklanan kamu yararı arasında yarışan menfaatlerin nasıl dengeleneceği sorusu  ortaya  çıkmaktadır.  Basit  yasa  kaydı  öngörülen  serbest  seçim  hakkının kullanılmasından  kaynaklanan  bireysel  menfaatler  ile  genel  sağlığın  korunmasından kaynaklanan kamusal menfaatlerin yarıştığı bu varsayımda, hangisinin üstün geleceğinin belirlenmesi için öngörülebilecek bir çözüm yolu pratik uyuşum ilkesinin araçsallaştırılması olabilir. Pratik uyuşum, serbest seçim hakkı gibi pozitifleşmiş öz güvenceleri bulunmayan, sınırlama  nedenleri  açıkça  tanımlanmayan  ve  sadece  kanunla  düzenleneceği  öngörülen özgürlüklerin,  diğer  anayasal  ilkelerin  korunması  için  sınırlandırıldığı  hallerde  geçerli olabilecek bir ilkedir.118 Pratik uyuşum ilkesi yarışan menfaatlerin karşılıklı ve normatif etkilerinin  en  fazla  devam  edebileceği  noktaya  kadar  sınırlandırılması  anlamına gelmektedir.119 Anılan menfaatler arasında adil bir dengenin kurulup kurulmadığı yapılacak                                                  117  GÖZÜBÜYÜK, A. Şeref/TAN, Turgut, İdare Hukuku, Cilt: 1, 8. Basım, Turhan, Ankara, 2011, s. 647; GÜNDAY,  Metin,  İdare  Hukuku,  10.  Basım,  İmaj,  Ankara  2011,  s.  292  aktaran  GÖZLER, Kemal/KAPLAN, Gürsel, İdare Hukuku Dersleri, 22. Basım, Ekin, Bursa, 2020, s. 525. 118  ODER, Bertil Emrah,  Anayasa Yargısında Temel Hak ve Özgürlüklerin Somutlaşması Normatif Kurgular, Teloslar ve Uluslararası Hukuka Açıklık,  Anayasa Yargısı, Yıl: 2013, Cilt: 30, s. 54-55. 119  SAĞLAM, 1982, s. 40; ODER, Bertil Emrah,  Anayasa Yargısında Temel Hak ve Özgürlüklerin Yorumu: Düzenleme Biçimleri, Kanıtlama, ve Somutlaştırma Sorunları-2001 Anayasa Değişiklikleri Sonrasına İlişkin  Gözlemler,   Kamu  Hukukçuları  Platformu  Anayasa  Hukukunda  Yorum  ve  Norm Somutlaşması, (der. O. Ergül), Türkiye Barolar Birliği, Ankara, 2012, s. 127.   610Olgunsoy    Hacettepe HFD, 10(2) 2020, 584-637  bir tartımla saptanır. Burada yarışan menfaatlerin hukuki tartımında seçimlerin ertelenmesine karar verilirken, seçme ve seçilme hakkının kullanılmasından kaynaklanan yarardan çok daha  önemli  ve  ağır  gelen  kamu  yararının  varlığı  somut  olgulara  dayanarak gerekçelendirilmelidir.  Genel sağlığın korunması amacıyla seçimlerin tümüyle ertelenmesi seçimlerin makul aralıklarla yapılması yükümlülüğüne aykırılık teşkil etmekte, seçmen iradesinin serbestçe açıklanmasını engellemekte, seçilme hakkı bakımından da aday olma ve siyasi faaliyette bulunma hakkına orantısız bir müdahale teşkil etmektedir. Zira ölçülülük ilkesinin bir alt unsuru olan orantılılık, AYM'nin de sıklıkla zikrettiği gibi  bireyin hakkı ile kamunun menfaatleri veya müdahalenin amacı başkalarının haklarını korumak ise diğer bireylerin hak ve menfaatleri arasında adil bir dengenin kurulmasına işaret etmektedir. 120 Dengeleme sonucu müdahalede bulunulan hakkın sahibine terazinin diğer kefesinde bulunan kamu menfaati veya diğer bireylerin menfaatine nazaran açıkça orantısız bir külfet yüklendiğinin tespiti hâlinde orantılılık ilkesi yönünden bir sorunun varlığından söz edilebilir.121 Ek olarak, öncelikli  amacı  kamuoyundaki  görüş  ve  taleplerin  halkın  temsilcilerine  yansıtılmasını sağlamak olan seçimlerin ertelenmesi, meclisteki siyasi parti gruplarını seçmen iradesinden uzaklaştırabilecek  ve  bu  sonuç  kaçınılmaz  olarak  bireylere  orantısız  bir  külfet yükleyecektir.122  Kamu gücünü kullanan organların seçilme hakkına müdahale ederken bu hakkın kullanılmasından kaynaklanan yarardan daha ağır basan korunması gereken bir menfaatin ve kişiye yüklenen külfeti dengeleyici mekanizmaların varlığını somut olgulara dayanarak göstermeleri gerekir. 123  Bu dengeleyici mekanizmalar bakımından dünyadaki uygulamalara  yansıyan  diğer  örnekler  göz  önünde  bulundurulduğunda,  tehlikeli  salgın hastalık nedeniyle seçimlerin ertelenmesi gibi ağır bir müdahale yerine, belirli alternatif yöntemlere  başvurularak  genel  sağlığın  korunması  amacıyla  önlem  alınabileceği                                                  120  Mustafa Hamarat Başvurusu; Ömer Faruk Eminağaoğlu Başvurusu, para.51. 121  Ibid. 122  AİHK, Jam Timken/Almanya, B. No: 27311/95, K.t. 11.09.1995; KALE ÖZÇELİK, 2019, s. 254. 123  Mustafa Hamarat Başvurusu, para. 49; Ömer Faruk Eminağaoğlu Başvurusu, para. 51.   611Olgunsoy    Hacettepe HFD, 10(2) 2020, 584-637  değerlendirilmektedir.  Seçmenlerin  sosyal  mesafe  ve  hijyen  kurallarına  uyarak  oy kullanmalarının sağlanması, mektup yoluyla ya da elektronik oy kullanma gibi alternatif yöntemlerle  bireylerin  seçim  hakkını  kullanmalarının  sağlanmasının,  genel  sağlığının korunması için seçimlerin ertelenmesinin serbest seçim hakkına orantısız bir müdahale edilmesini  önleyeceği  değerlendirilmektedir.124  Burada  alternatif  oy  yöntemlerinden mektupla  oy  kullanmanın  daha  önce  yurtdışında  bulunan  Türk  vatandaşları  için  kabul edildiğini ve fakat AYM'nin bu yöntemi 1982 Anayasası'nın 67. maddesinde serbest seçim hakkı için öngörülen serbestlik ve gizlilik ilkelerine aykırılık oluşturduğu gerekçesiyle iptal ettiği hatırlatılmalıdır.125 AYM mektupla oy kullanan seçmenin aile üyelerinden ve sosyal çevresinden  gelebilecek  etkilere  maruz  kalabileceğini  ve  bu  nedenle  iradesinin korunmayacağını değerlendirmektedir.126 İlginçtir ki, mektupla oy kullanma yöntemini kabul eden dünyadaki diğer örneklere bakıldığında, buradaki ana tartışmayı seçmenin iradesinin gizliliğinin korunması yerine, bu mektuplarla açıklanan seçmen iradesinin değiştirilerek hile yapılıp  yapılamayacağı  endişesinin  oluşturduğu  gözlemlenmiştir.  Amerika  Birleşik Devletleri'nde mektupla oy kullanma yönteminin uygulanması Oregon eyaleti öncülüğünde başlatılmış  ve  halihazırda  6  eyalette  yapılan  seçimlerde  tümüyle  uygulanmaktadır.127 Ampirik  veriler  değerlendirildiğinde,  mektupla  oy  kullanma  yönteminin  kullanılan  oy sayılarını bir parti lehine veya aleyhine azaltıp artırmadığı gibi, seçimlere katılım oranını yükselttiği anlaşılmıştır.128 Güvenli bir yöntem olduğu değerlendirilen mektupla oy kullanma yönteminin  yeni  Koronavirüs  gibi  tehlikeli  bir  salgın  hastalık  zamanında  yapılacak seçimlerde alternatif bir yol olarak kullanılmasının önemli olduğu vurgulanmalıdır. Anılan                                                  124  KAMARCK, Elaine,  We can hold safe elections in November—here s how we get started now,  https://www.brookings.edu/blog/fixgov/2020/04/13/we-can-hold-safe-elections-in-november-heres-howwe-get-started-now/ (Erişim Tarihi 29.06.2020). 125  AYM, E. 2008/33, K. 2008/113, K.t. 29.05.2008, R.G. Tarih: 05.07.2008, Sayı: 26927 126  Ibid. 127  THOMPSON, Daniel M. / WU, Jennifer / YODER, Jesse vd.,  The Neutral Partisan Effects of Vote byMail: Evidence from  County-Level Roll-Outs , Stanford Institute for Economic  Policy Research Working Paper, Yıl: 2020, Sayı: 20-015, s. 3. 128  Ibid, s. 9-11.   612Olgunsoy    Hacettepe HFD, 10(2) 2020, 584-637  alternatif  yollar uygulanmadan seçimlerin  tümüyle ertelenmesi  durumunda, ertelemeyle ulaşılması hedeflenen kamu yararı ile serbest seçim hakkının kullanılmasından kaynaklanan kamu yararı arasında orantılı bir denge kurulamayacağı değerlendirilmektedir.  Burada son olarak, seçimlerin ertelenmesi nedeniyle seçimlere katılamayan ve serbest seçim hakkını kullanması engellenen kişilerin bireysel başvuru hakkına sahip olup olmadığı hususu üzerinde durulacaktır. 1982 Anayasası nda bireysel başvuru hakkına sahip olanlar açısından bir istisna öngörülmeyerek bu hak ‘herkes e tanınmışken, Anayasa Mahkemesinin Kuruluşu ve Yargılama Usulleri Hakkında Kanun (AYMK) ile başvurucuların kapsamı daraltılarak istisnalar getirilmiştir.129 Buna göre bu hak bireysel başvuru konusu yapılan işlem nedeniyle güncel ve kişisel bir hakkı doğrudan etkilenen gerçek kişilere tanınmıştır.130 Kamu tüzel kişilerine bireysel başvuru hakkı tanınmadığı gibi, özel hukuk tüzel kişileri de sadece  tüzel  kişiliğe  ait  haklarının  ihlal  edildiği  gerekçesiyle  bireysel  başvuruda bulunabilmektedir.131 Hukuki niteliği bakımından kamu tüzel kişisi olmayan siyasi partiler bakımından, AYM, siyasi partilerin olağan derneklerden farklı olduğunu ve fakat bu tespitin onların  özel  hukuk tüzel  kişisi  olarak  başvuru  yapabilmelerine  engel  teşkil  etmediğini belirtmektedir.132  Tehlikeli  salgın  hastalık  nedeniyle  ertelenen  seçimlere  aday  olarak katılamayan bir siyasi partinin anılan erteleme nedeniyle seçilme hakkını kullanmasından kaynaklanan doğrudan ve güncel menfaatinin etkilendiğini ve bu nedenle kişi yönünden yetkili sayılacağı değerlendirilmektedir.133                                                   129  6216 Sayılı Anayasa Mahkemesinin Kuruluşu Ve Yargılama Usulleri Hakkında Kanun (AYMK) md.46 R.G. Tarih: 03.04.2011, Sayı: 27894.  130  AYMK md.46/1. 131  AYMK md.46/2; Bu hakların tespitinde tüzel kişiliğin kuruluşunu ve faaliyetlerini ilgilendiren ve toplu olarak  kullanılabilir  nitelikte  olanlar  dikkate  alınacaktır.  Bkz.  KANADOĞLU,  Korkut,  Anayasa Mahkemesine Bireysel Başvuru, On İki Levha Yayıncılık, İstanbul, 2015, s. 56. 132  AYM, Büyük Birlik Partisi Ve Diğerleri Başvurusu, B. No: 2014/8842, K.t. 06.01.2015, R.G. Tarih: 05.03.2015, Sayı: 29286, para. 20. 133  AYM, Metin Bayyar ve Halkın Kurtuluş Partisi, B. No: 2014/15220, K.t. 04.06.2015.   613Olgunsoy    Hacettepe HFD, 10(2) 2020, 584-637  Serbest seçim hakkının aktif unsurunun öznesi olan bireyler bakımından ise, seçme haklarının ihlal edildiği iddiasıyla potansiyel  mağdur sayılıp  sayılmayacakları meselesi gündeme  gelebilecektir.  AYM,  potansiyel  mağduriyeti  değerlendiren  içtihatlarında AİHM den farklı olarak ihlalden doğrudan etkilenmeyen başvurucunun salt mağdur olduğu zannı ya da şüphesinin kabul edilmeyeceğini ve mağdur olduğu konusunda AYM yi ikna etmesi gerektiğine hükmetmiştir.134 AYM nin anılan içtihadındaki ‘ikna olma  şartı ile daha sonraki tarihli bir kararındaki ‘başvurucunun potansiyel ve kendisine yaklaşan bir ihlal tehdidi  altında  olduğunu  inandırıcı  bir  şekilde  açıklaması   ölçütü  arasında,  ikincisinin metinsel  olarak  daha  detaylı  bir  biçimde  açıklanması  dışında  bir  fark  olmadığı değerlendirilmektedir.135 AYM, daha sonraki bir içtihadında bir yasama işlemine ya da düzenleyici işleme karşı dava açan başvurucuyu potansiyel mağdur olarak nitelendirebilmek için  ‘ikna  olma   şartının  yanında  birlikte  gerçekleşmesini  aradığı  koşulları,    (i)ihlal tehlikesinin yakın olması, (ii)yasama işleminin veya düzenleyici işlemin uygulanmasının kuvvetle muhtemel olması ve (iii)ciddi ve telafisi güç bir zarar riskinin doğması olarak belirlemiştir.136  AYM nin  anılan  kriterleri  kümülatif  ve  somut  olarak  değerlendirerek potansiyel mağduriyetin varlığını kabul ettiği bir içtihadı bulunmamakla birlikte, potansiyel mağduriyetin bireysel başvuru yargılamasından bütünüyle dışlanmamış olmasının serbest seçim hakkının korunmasına katkı sağlayabileceği değerlendirilmektedir.   IV.  SEÇİMLERİN  ERTELENMESİ  MESELESİNİN DEĞERLENDİRİLMESİ  Dünyadaki  diğer  anayasalarda  seçimlerin  ertelenmesine  yönelik  hükümlerin incelendiği  Venedik  Komisyonu'nun  raporları  incelendiğinde  şöyle  bir  çerçeve  ile karşılaşılmaktadır. Kanada, Hırvatistan, Almanya, Yunanistan, Macaristan, İtalya, Litvanya,                                                  134  AYM, Onur Doğanay Başvurusu, B. No: 2013/1977, K.t. 09.01.2014, para. 45. 135  AYM, Ayşe Hülya Potur Başvurusu, B. No: 2013/8479, K.t. 06.02.2014, para. 23. 136  AYM, Büyük Birlik Partisi Ve Diğerleri Başvurusu, B. No: 2014/8842, K.t. 06.01.2015, para. 16.   614Olgunsoy    Hacettepe HFD, 10(2) 2020, 584-637  Polonya, Slovenya ve  İspanya'nın  anayasalarında olağanüstü şartlarda meclisin  yasama döneminin uzatılacağına dair hüküm bulunmaktadır.137 Çek Cumhuriyeti'nde ise olağanüstü hallerde  meclisin  seçim  tarihini  değiştirme  yetkisi  bulunmaktadır.  Arnavutluk'un  ve Gürcistan'ın anayasalarında ise olağanüstü hal veya sıkıyönetim dönemlerinde seçimlerin yapılamayacağı düzenlenmiştir.138 Venedik Komisyonu'na üye ülkelerden sadece az sayıda ülkenin  anayasal  ve  yasal  mevzuatında  olağanüstü  hal  dönemlerinde  seçimlerin yapılamayacağı düzenlenmiştir.139 Venedik Komisyonu'nun kriz zamanlarında seçimlerin ertelenmesine yönelik tavsiyelerine karşı Güney Kore'de yeni Koronavirüs hastalığı sonrası yapılan seçimler örnek verilebilir.140 Kamu Görevlileri Seçim Kanunu'nun (Public Official Election Act) 196. maddesi devlet başkanına doğal afet, deprem ya da öngörülemeyen diğer sebepler  nedeniyle  yasama  organı  ve  cumhurbaşkanlığı  seçimlerini  erteleme  yetkisi vermektedir.141  Bununla  birlikte  Güney  Kore'de  yasama  organı  seçimleri  yapılmış  ve ülkedeki 44 milyon seçmenin yaklaşık %66'sı oy kullanmıştır. Fransa'da yeni Koronavirüs hastalığı zamanında yapılan yerel seçimler örneğinde ise seçimlerin ertelenmesine ilişkin anayasal ve yasal bir hüküm bulunmadığı dikkat çekmekteydi. İki turlu yapılması öngörülen yerel seçimlerin ertelenmesi için Senato Başkanı ile görüşen Başkan Macron bu talebine destek alamayınca, hükümetin seçimlerin ertelenmesine ilişkin tek taraflı bir karar alıp alamayacağı meselesi ortaya çıkmıştır. Muhalefet partilerinin hükümeti bir darbe girişiminde bulunmakla suçlama ihtimalini göze alamayan hükümet, tek taraflı bir karar almayı tercih etmemiş ve neticede seçimlerin ilk turu gerçekleşmiştir. Ancak sonraki günlerde Başkan'ın aldığı sokağa çıkma yasağı gibi önlemler toplumdan büyük destek alınca, hükümet diğer                                                  137  Venedik  Komisyonu,   Compilation  of  Venice  Commission  Opinions  and  Reports  on  States  of Emergency , Venice Commission, Strasbourg, 2020, s. 27. 138  RAMBAUD, Romain,  Holding or Postponing Elections During a COVID-19 Outbreak: Constitutional, Legal  and  Political  Challenges  in  France ,  International  Institute  for  Democracy  and  Electoral Assistance, Yıl: 2020, s.6. 139  Venedik Komisyonu, 2020, s. 31.  140  RAMBAUD, 2020, s. 6. 141  Güney  Kore'nin  1994  tarihli  Kamu  Görevlisi  Seçim  Kanunu,  http:// www.electionaccess.org/en/resources/countries/KR/145/, (Erişim Tarihi 29.06.2020).   615Olgunsoy    Hacettepe HFD, 10(2) 2020, 584-637  partilerin de desteğiyle yeni Koronavirüs hastalığıyla mücadele kapsamında bir olağanüstü hal kanunu çıkararak seçimlerin ikinci turunun 28 Haziran'da yapılmasını öngörmüştür.142 Türkiye'de seçim hukuku alanı Seçimlerin Temel Hükümleri ve Seçmen Kütükleri Hakkında Kanun143, Milletvekili Seçim Kanunu144, Mahalli İdareler ile Mahalle Muhtarları ve İhtiyar Heyetleri Seçimi Hakkında Kanun145 ve Cumhurbaşkanı Seçim Kanunu146 ile düzenlenmiştir. Bu kısımda ilgili mevzuatın yöneldiği türdeki seçimlerin ertelenmesi usulü incelenerek, seçimlerin ertelenmesinin serbest seçim hakkının koruma kapsamında kalan alanı değerlendirilecektir.  A.  Yasama Organı Seçimlerinin Ertelenme Usulü Yasama organı, genel oyla seçilen 600 milletvekilinden oluşan TBMM'dir.147 TBMM seçimleri beş yılda bir yapılır.148 1982 Anayasası'nın 78. maddesinde  Savaş sebebiyle yeni seçimlerin yapılmasına imkan görülmezse, Türkiye Büyük Millet Meclisi, seçimlerin bir yıl geriye bırakılmasına karar verebilir.  hükmü yer almaktadır.149 Anılan hükmün lafzından seçimlerin ertelenmesinin salt savaş nedenine özgülendiği anlaşılmaktadır. Buna göre savaş sebebiyle yeni seçimlerin yapılmasına imkan görülmezse, TBMM, seçimlerin yapılmasını bir yıl erteleyebilecektir. Seçimlerin ertelenmesi usulünü değerlendirirken başvuracağımız bu  anayasal  hükmün  değerlendirilmesinde  şu  dört  sorunun  açıklanması  üzerinden gidilecektir. İlk olarak, anılan maddeye hangi seçim türleri dahildir? Bir diğer ifadeyle, bu maddeye dayanarak yasama organı seçimleri dışında diğer seçimlerin ertelenmesine de karar                                                  142  RAMBAUD, 2020, s. 6.  143  298 sayılı Seçimlerin Temel Hükümleri ve Seçmen Kütükleri Hakkında Kanun, R.G. Tarih: 02.05.1961, Sayı: 10769. 144  2839 Sayılı Milletvekili Seçim Kanunu, R.G. Tarih: 13.06.1983, Sayı: 18076. 145  2972 Sayılı Mahalli İdareler İle Mahalle Muhtarlıkları Ve İhtiyar Heyetleri Seçimi Hakkında Kanun, R.G. Tarih: 18.01.1984, Sayı: 18285 146  6271 Sayılı Cumhurbaşkanı Seçim Kanunu, R.G. Tarih: 26.01.2012, Sayı: 28185. 147  1982 Anayasası md.75. 148  1982 Anayasası md.75 ve md.77. 149  1982 Anayasası md.78.   616Olgunsoy    Hacettepe HFD, 10(2) 2020, 584-637  verilebilir mi? İkincisi, seçimlerin ertelenmesine karar vermeye yetkili makam hangisidir? Üçüncüsü savaş dışında bir nedenle seçimler ertelenebilir mi?  Dördüncüsü de ertelemeye bir meclis kararıyla mı yoksa bir kanunla mı karar verilecektir? İzleyen başlıklarda bu dört sorunun yanıtlanması amaçlanmaktadır. 1.  Ertelenebilecek Seçim Türleri 1982 Anayasası'nın 78. maddesinde ertelenecek seçimlerin özgülendiği seçim türüne ilişkin net bir ifade bulunmamakla birlikte, bu maddenin düzenlendiği yer itibariyle yasama organının düzenlendiği bölüme ilişkin olması, onun yasama organının seçimlerine yönelik bir hüküm olduğu argümanını güçlendirmektedir.150 Bu argüman bağlamında, anılan hükmün hangi seçim türlerini kapsadığı meselesini 2017 Anayasa değişikliği öncesi ve sonrasında bir ayrım yaparak ele almak uygun olacaktır. 2017 Anayasa değişikliği öncesinde AYM'nin Cumhurbaşkanlığı seçimlerinin savaş sebebiyle geri bırakılmasına ilişkin kanun hükmünün anayasaya aykırılığını değerlendirirken ulaştığı çıkarım, 1982 Anayasası'nın 78. maddesinin TBMM seçimlerine özgülendiğine zımni bir gerekçe oluşturmaktadır.151 AYM bu kararında, savaş  gibi  mücbir  bir  sebeple  TBMM  seçimlerinin  yapılamadığı  bir  durumda, Cumhurbaşkanı  seçimlerinin  de  yapılamayacağına  ilişkin  bir  düzenlemenin  kanunla yapılabileceğine ve bu kanunun anayasal dayanağının Cumhurbaşkanlığı seçim usullerini düzenleyen  1982  Anayasası'nın  102.  maddesi  olduğuna  işaret  etmiştir.152  Eğer  AYM, seçimlerin savaş sebebiyle ertelenmesini düzenleyen 1982 Anayasası'nın 78. maddesinin Cumhurbaşkanı seçimlerini de kapsadığını değerlendirseydi, gerekçesinde buna açıkça yer verirdi. Bu takdirde Cumhurbaşkanı seçimlerinin savaş sebebiyle yapılamamasına ilişkin kanun maddesinin anayasal dayanağı olarak 78. maddeye işaret etmesi beklenirdi. Ek olarak, ilgili  kararın  karşı  oy  gerekçesinde  Cumhurbaşkanlığı  seçimlerinin  savaş  nedeniyle                                                  150  ŞİRİN, Tolga,  Tehlikeli Salgın Hastalıklarla Mücadeleye Giriş,  Anayasa Hukuku Dergisi, Yıl:2020, Cilt: 9, Sayı:17, s. 71. 151  AYM, E. 2012/30, K. 2012/96, K.t. 15.6.2012, R.G. Tarih: 01.01.2013, Sayı: 28515. 152  AYM, E. 2012/30, K. 2012/96, K.t. 15.6.2012, R.G. Tarih: 01.01.2013, Sayı: 28515.   617Olgunsoy    Hacettepe HFD, 10(2) 2020, 584-637  ertelenmesinin  anayasal  dayanağı  bulunmadığı  ifade  edilmiştir.153  Dolayısıyla  karşı  oy gerekçesinde dahi, 1982 Anayasası'nın 78. maddesinin yasama organı seçimleri dışında bir seçim türüne teşmil edemeyeceği yönünde fikir birliği sağlandığı 2017 Anayasa değişikliği öncesi için ileri sürülebilir. 2017 Anayasa değişikliği sonrasında ise Cumhurbaşkanlığı makamının herhangi bir nedenle boşalması ve yasama organının seçimlerine bir yıldan fazla süre  kalması  hali  hariç,  TBMM  ve  Cumhurbaşkanlığı  seçimlerinin  birlikte  yapılması öngörülmüştür.154 Dolayısıyla aşağıda ayrıca açıklandığı üzere savaş nedeniyle TBMM seçimlerinin ertelendiği durumlarda Cumhurbaşkanlığı seçimleri de ertelenecektir. Yerel seçimlerin ertelenmesi meselesine 1982 Anayasası'nın 78. maddesi uygulanmasa da, anılan seçimlerin ertelenmesinde uygulanacak kurallara izleyen başlıklarda ayrıca yer verilmiştir. Burada  ayrıca ilgili maddede geçen  yeni seçimler  ibaresinin kapsamına da  yer verilmelidir. 2017 Anayasa değişikliği ile TBMM seçimlerinin (i)5 yıllık seçim döneminin sona  ermesi,  (ii)meclisin  erken  seçim  kararı  alması,  (iii)Cumhurbaşkanının  TBMM seçimlerini yenileme kararı alması, (iv)genel seçimlere 1 yıl veya daha az bir zaman kala Cumhurbaşkanlığı  makamının  herhangi  bir  nedenle  boşalması  hallerinde  yenileneceği öngörülmüştür.155 Burada savaş sebebiyle seçimlerin ertelenmesinin salt beş yıllık yasama döneminin bittiği hallere mi özgülendiği, yoksa beş yıllık yasama dönemi bitmeden önce yukarıda sayılan seçimlerin yenilenmesi halleri için de geçerli olup olmadığının açıklığa kavuşturulması  gerekmektedir.  1982  Anayasası'nın  78.  maddesi  bu  noktada  bir  ayrım yapmamış ve yeni seçimlerin 'savaş' nedeniyle ertelenmesini öngörmüştür. İlgili maddede seçimlerin ertelenmesini salt beş yıllık yasama döneminin bittiği hallere özgüleyen  objektif bir  veri  olmadığı   ileri  sürülmektedir.156  Dolayısıyla  'yeni  seçimler'  ibaresinin  TBMM                                                  153  AYM, E. 2012/30, K. 2012/96, K.t. 15.6.2012, R.G. Tarih: 01.01.2013, Sayı: 28515, Osman Alifeyyaz Paksüt'ün Karşı oyu. 154  GÖZLER, 2019, s. 790. 155  GÖZLER, 2019, s. 476 156  KARAMUSTAFAOĞLU,  Tunçer,  Yasama  Meclislerini  Fesih  Hakkı,  Ankara  Üniversitesi  Hukuk Fakültesi Yayınları, Ankara, 1982, s. 174 vd.   618Olgunsoy    Hacettepe HFD, 10(2) 2020, 584-637  seçimlerinin  yenileneceği  her  durumu  kapsadığı  değerlendirilmektedir.157  TBMM üyeliklerinde boşalma olması halinde 1982 Anayasası'nın 78. maddesi uyarınca bir ara seçim kararı alınmışsa, 'savaş' nedeniyle bu ara seçimlerin de erteleneceği kabul edilmektedir.158 2.  Seçimlerin Ertelenmesi Kararını Vermeye Yetkili Makam Yasama organının seçimlerinin ertelenmesinde karşımıza çıkan ikinci soru, savaş sebebiyle seçimlerin ertelenmesinde karar vermeye yetkili makamın hangisi olacağıdır. 1982 Anayasası'nın amir hükmü gereği savaş sebebiyle seçimlerin ertelenmesine karar verme yetkisinin münhasıran TBMM'ye ait olduğu anlaşılmaktadır.159 Öte yandan 1961 Anayasası döneminde YSK,  Aşırı kar yağışı ve ulaşımın kesilmesi gibi maddi imkansızlıklar nedeniyle seçimlerin ertelenip ertelenmemesi konusunda karar verme yetkisi Yüksek Seçim Kurulu'na aittir.   diyerek  seçimlerin  ertelenmesine  karar  vermiştir.160  YSK,   ilçede  hakim bulunmaması  nedeniyle  yapılamayan  bir  seçimin  iptal  edilen  seçimler  veya  maddi imkansızlık veya hiç oy kullanılmaması gibi nedenlerle yapılamayan seçimler niteliğinde kabul edilmesine karar vermiştir.161 Ertelenen seçimlerin ne zaman yapılacağı ile ilgili YSK eğer  ertelemeye  karar  vermişse,  yeni  seçim  tarihini  belirleme  yetkisini  de  kendinde görmüştür.  Bir yerde deprem, su baskını gibi tabii afetler, büyük yangımlar veya bunlara benzer olaylar yüzünden seçimlerin yapılmasına maddi imkan kalmayan durumlarda hemen yapılması gereken seçimlerin yapılamamış olması tabiidir. Felaket günlerinden kısa bir süre sonra veya hemen yapılması gereken seçimlerin ne zaman yapılması gerektiğinin tespiti YSK'nın görevidir. 162                                                   157  Ibid. 158  ONAR, Erdal / GÖNENÇ, Levent,  1982 Anayasası'na Göre Ara Seçim , Ankara Üniversitesi Hukuk Fakültesi Dergisi, Yıl: 2002, Cilt: 51, Sayı: 4, s. 21. 159  GÖNENÇ, 2008, s. 60. 160  YSK Karar No:1976/11 aktaran GÖNENÇ, 2008, s. 60. 161  YSK Karar No:1970/210 aktaran GÖNENÇ, 2008, s. 60-61. 162  YSK Karar No:1966/194 aktaran GÖNENÇ, 2008, s. 61.   619Olgunsoy    Hacettepe HFD, 10(2) 2020, 584-637  O  dönemde  1961  Anayasası'nın  74.  maddesinde  seçimlerin  ertelenmesine  ilişkin  Savaş sebebiyle yeni seçimlerin yapılmasına imkân görülmezse, seçimler kanunla bir yıl geriye bırakılabilir.  hükmü yer almaktaydı. Her ne kadar o dönem için 1961 Anayasası'nın 75. maddesinde günümüzde 1982 Anayasası'nda olduğu gibi YSK seçimlerin genel yönetim ve denetimiyle yetkilendirilmiş olsa da, bu yetkinin seçimlerin ertelenmesini kapsamadığı değerlendirilmektedir. Nitekim, YSK'nın görev ve yetkilerinin listelendiği Yüksek Seçim Kurulunun Teşkilat Ve Görevleri Hakkında Kanun'un 6. maddesinde de YSK seçimlerin ertelenmesine karar vermekle yetkilendirilmemiştir.163 Doktrinde sıklıkla vurgulandığı üzere  kamu  hukukunda  hiçbir  Devlet  organı,  Anayasa  ve  yasalardan  aldığı  bir  yetkiyi,  bu metinlerde  açık  bir  izin  olmadıkça  başka  bir  Devlet  organına  devredemez. 164  1982 Anayasası'nda seçimlerin ertelenmesi kararını vermeye açıkça TBMM yetkilendirildiği halde YSK'nın  bir  kanuna  dayanmadan  böyle  bir  yetki  kullanması  fonksiyon/görev  gaspı oluşturacaktır. 3.  Seçimlerin Ertelenme Sebebi 1982 Anayasası'nda seçimlerin ertelenmesinin mutlak bir biçimde 'savaş' nedenine özgülendiği  ve  nedene  bağlılık  ilkesi  gereği  seçimlerin  savaş  dışında  bir  nedenle ertelenemeyeceği ileri sürülmektedir.165 Bu görüşe karşı olarak yukarıda 'serbest seçim hakkının  sınırlandırılması'  başlığında,  savaş  dışında,  tehlikeli  salgın  hastalık  nedeniyle yasama organı seçimlerinin ertelenmesinin genel sağlığın korunması gibi meşru bir amaç oluşturacağı ve fakat alternatif yollar öngörülmezse bunun orantısız bir müdahale teşkil edeceği gerekçeleriyle açıklanmıştı. Keza, fonksiyon gaspı nedeniyle sakat olmasına rağmen yukarıda yer verilen kararlarında, YSK'nın  maddi imkansızlıklar  kavramına başvurularak seçimlerin ertelenmesinin sadece savaş sebebine özgülenmediği ve öngörülmeyen diğer bazı sebeplerle de seçimlerin ertelenebileceği yönünde bir tutum sergilediği gözlemlenmiştir.                                                  163  7062  Sayılı  Yüksek  Seçim  Kurulunun  Teşkilat  Ve  Görevleri  Hakkında  Kanun  md.6,  R.G.  Tarih: 12.12.2017, Sayı: 30268. 164  GÖZLER, 2011, s. 824. 165  ŞİRİN, 2020, s. 72.   620Olgunsoy    Hacettepe HFD, 10(2) 2020, 584-637  Benzer biçimde AYM, doğrudan yasama organına ilişkin olmasa da, Cumhurbaşkanlığı seçimlerinin savaş sebebiyle ertelenmesini düzenleyen kanunu değerlendirirken, seçimin yapılmasının  mümkün  olmadığı  hallerin   savaş  gibi  bir  mücbir  sebep  nedeniyle  kaynaklanabileceğini  belirtmiştir.166  Cumhurbaşkanlığı  seçimlerinin  ertelenmesi  sebebi aşağıda ayrıca incelenecektir, fakat AYM'nin bu yaklaşımından savaş dışında ve mücbir sebep oluşturan durumlarda yasama organı seçimlerinin de ertelenebilmesini kabul edeceği varsayımı  ileri  sürülebilir.  Uygulama  her  ne  kadar  savaş  dışındaki  mücbir  sebeplerle seçimlerin ertelenebileceği yönünde cereyan etse de, doktrinde seçimlerin savaş sebebiyle ertelenmesinin bir yıllık üst süre sınırına tabi olduğu ve savaş dışındaki nedenlerin daha hafif olması sebebiyle bir üst sınıra tabi olmayacağı ve dolayısıyla savaş dışındaki bir nedenle meclis seçimlerinin ertelenmesinin mümkün olmadığı ileri sürülmektedir.167 Oysa savaş dışındaki mücbir sebeplerin seçimlerin ertelenmesi müessesesinin işletilebilmesi için geçerli bir neden oluşturacak seviyede ciddi olduğu kabul edildiğinde, 1982 Anayasası ndaki üst süre  sınırının  bu  duruma  uygulanmaması  için  makul  bir  sebep  bulunmadığı değerlendirilmektedir. Zira yeni Koronavirüs gibi tehlikeli salgın bir hastalık ya da iklim değişikliği nedeniyle yaşanacak tabii afetler nedeniyle milyonlarca seçmenin güven içinde ve  düzenli  olarak  oy  kullanmasının  mümkün  olamayacağı  haller  kuşkusuz  seçimlerin ertelenmesi için mücbir sebep teşkil etmektedir. Eğer 1982 Anayasası'nda hiçbir biçimde üst süre sınırı öngörülmeseydi, bu durumda yeni seçimlerin belirsiz bir süreyle ertelenmesi gibi orantısız bir durumun ortaya çıkacağı ileri sürülebilirdi. Halbuki burada asıl tartışma konusu yapılması gereken tümüyle seçimlerin ertelenmesi kararının verilmesi yerine, seçmenlerin sosyal mesafe ve hijyen kurallarına uyarak oy kullanmalarının sağlanması, mektup yoluyla ya da internet üzerinden oy kullanma gibi alternatif yöntemlerle bireylerin seçim hakkını kullanmalarının sağlanmasının, kamu sağlığının korunması için seçimlerin ertelenmesinin serbest seçim hakkına orantısız bir müdahale edilmemesini önleyeceği argümanıdır.                                                   166  AYM, E. 2012/30, K. 2012/96, K.t. 15.06.2012, R.G. Tarih: 01.01.2013, Sayı: 28515. 167  ŞİRİN, 2020, s.71.   621Olgunsoy    Hacettepe HFD, 10(2) 2020, 584-637  Burada ek olarak Cumhurbaşkanı'nın 1982 Anayasası ile kendisine verilen tehlikeli salgın hastalığın ortaya çıkması hallerinde yurdun tamamında veya bir bölgesinde, süresi altı ayı  geçmemek  üzere  olağanüstü  hal  ilan  etme  yetkisini  kullanma  ihtimali değerlendirilebilir.168 Olağanüstü hal ilan edildiğinde seçimlerin savaş dışında bir nedenle ertelenmesi mümkün hale gelebilecek midir? Doktrinde 'tehlikeli salgın hastalık' nedeniyle olağanüstü hal ilan edildiği hallerde dahi seçimlerin ertelenemeyeceği zira 78. maddenin sadece savaş sebebiyle seçimlerin ertelenmesini öngördüğü ifade edilmiştir.169 Bu çıkarım seçimlerin ertelenmesine yönelik anayasal hükmün olağanüstü hali düzenleyen anayasal hüküm  karşısında  özel  bir  hüküm  olarak  değerlendirilmesinden  kaynaklanmaktadır. Olağanüstü hallerde temel hak ve özgürlüklerin sınırlandırılma güvencelerini düzenleyen 1982  Anayasası'nın  15.  maddesi,  bu  hallerde  anayasada  öngörülen  güvencelere  aykırı tedbirler alınacağını açıkça düzenlemektedir. Buna göre:  savaş veya olağanüstü hallerde, milletlerarası  hukuktan  doğan  yükümlülükler  ihlal  edilmemek  kaydıyla,  durumun gerektirdiği  ölçüde  temel  hak  ve  hürriyetlerin  kullanılması  kısmen  veya  tamamen durdurulabilir  veya  bunlar  için  Anayasada  öngörülen  güvencelere  aykırı  tedbirler alınabilir. 170  Bu  noktada  olağanüstü  hal  ilan  edildiğinde  yasama  organı  seçimlerinin tehlikeli salgın hastalık nedeniyle ertelenebileceği değerlendirilmektedir.  4.  Seçimlerin Ertelenmesi Kararının Hukuki Niteliği Yukarıda seçimlerin ertelenmesi kararının serbest seçim hakkına bir müdahale teşkil ettiğine yer verilmişti. Hatırlanacağı üzere 1982 Anayasası'nın 13. maddesine göre temel hak ve özgürlüklerin ancak kanunilik ilkesine bağlı olarak sınırlandırılabileceği öngörülmüştür. Savaş sebebiyle seçimlerin ertelenmesini düzenleyen 78. maddenin lafzından seçimlerin ertelenmesinin  meclis  kararıyla  açıklanacağının  öngörüldüğü  düşünülebilir.  Yasamanın genelliği ilkesi gereği meclisin düzenleme alanının sınırsız olduğunu kabul eden AYM, 1982                                                  168  1982 Anayasası md.119. 169  ŞİRİN, 2020, s.71. 170  1982 Anayasası md.15.   622Olgunsoy    Hacettepe HFD, 10(2) 2020, 584-637  Anayasası'nda meclis kararıyla yapılması öngörülen konularda dahi  yasamanın kanunla düzenleme yapma yetkisinin olduğu ve ilgili anayasal düzenlemenin bu yetkinin kullanımına bir engel teşkil etmeyeceği görüşündedir.171 Dolayısıyla AYM'ye göre meclis kararıyla düzenleneceği  öngörülen  konuda  kanun  çıkarılması  anayasaya  aykırılık  sonucu doğurmayacaktır.172 Bilindiği üzere meclis kararları konu itibariyle TBMM'nin iç yapısı, çalışma düzeni ve devletin diğer organlarıyla olan ilişkileri ile sınırlandırılmıştır.173 Temel hak ve özgürlüklere ilişkin düzenlemeler 1982 Anayasası'nın 13. maddesi uyarınca meclis kararına  konu  olamazlar.174  Bu  noktada  serbest  seçim  hakkına  yönelik  bir  müdahale oluşturan seçimlerin ertelenmesi kararının hukuki niteliği itibariyle bir meclis kararı ile mi yoksa kanunla mı alınması gerektiği hususuna açıklık kazandırmak gerekmektedir. Kurtuluş Savaşı  sırasında  Polatlı'dan  duyulan  top  seslerine  rağmen  çalışmalarını  ertelemeyen TBMM'nin,  seçimlerin  ertelenmesi  yönünde  öncül  teşkil  edebilecek  bir  tecrübesi olmadığından,  bu  konuda  AYM'nin  seçimlerin  yenilenmesi  hususundaki  yaklaşımı  yol gösterici olabilecektir.175 Zira bu husus, erken seçim kararı veren meclisin daha sonra bu kararın geri alınması ve bir nevi 'yenilenmesine karar verilen seçimlerin ertelenmesi' meselesi bağlamında tartışılmıştır.176 Yukarıda ifade edildiği gibi, AYM TBMM'nin seçimleri meclis kararıyla, kanunla ya da bir teminat olarak her iki işlem türü ile birlikte yenileyebileceği görüşündedir.177 Öte yandan AYM'nin bu kararı doktrinde kabul görmemekte ve meclisin iradesini 'karar' biçiminde açıklamasının öngördüğü konuların kanunla düzenlenmesinin                                                  171  AYM, E. 1987/23, K. 1987/27, K.t. 09.10.1987, R.G. Tarih: 14.10.1987, Sayı: 19604. 172  AYM, E. 1987/23, K. 1987/27, K.t. 09.10.1987, R.G. Tarih: 14.10.1987, Sayı: 19604. 173  GÖZLER, 2019, s. 639. 174  Ibid. 175  AYM, E. 1987/23, K. 1987/27, K.t. 09.10.1987, R.G. Tarih: 14.10.1987, Sayı: 19604. 176  AYM, E. 1987/23, K. 1987/27, K.t. 09.10.1987, R.G. Tarih: 14.10.1987, Sayı: 19604. 177  AYM, E. 1987/23, K. 1987/27, K.t. 09.10.1987, R.G. Tarih: 14.10.1987, Sayı: 19604; AYM 1977 yılında verdiği bir başka kararda, yasama organının seçimleri yenileme yetkisinin karar verme yoluyla kullanılması gerektiğini belirtmiştir. Bkz. AYM, E. 1977/61, K. 1977/47, K.t. 21.04.1997.   623Olgunsoy    Hacettepe HFD, 10(2) 2020, 584-637  anayasaya  aykırılık  teşkil  edeceği  ileri  sürülmektedir.178  Bu  argümanın  önemli  bir gerekçesini TBMM'nin çalışma yapısına ve kendi varlık alanına ilişkin alacağı 'saf siyasi nitelikteki  kararlar'  kanun  biçiminde  yapıldığında  yürütmenin  başı  konumundaki Cumhurbaşkanı bunlar üzerinde geri gönderme ya da yayımlama yetkisini kullanabilecek olması  ve  keza  AYM  de  bunları  norm  denetimine  tabi  tutabilmesi  oluşturmaktadır. Münhasıran yasama organının yetkisinde olan bir konuda, yürütme ve yargı organının da yetkisini kullanabileceği bir mecra oluşturulması kuvvetler ayrılığı ve demokratik devlet ilkelerine aykırılık doğuracaktır.179 Yürütme ve yargı organı yasamanın iradesine ortak olacak ve süreç geri gönderme ve olası iptal davalarıyla gereksiz yere uzayabilecektir.180 Bu argümanın TBMM'nin iç yapısına, kendi varlık alanına, çalışma düzenine ve devletin diğer organlarıyla ilişkilerine yönelik kararları bakımından içerdiği haklılık payını teslim etmek gerekir.  Öte  yandan  seçimlerin  ertelenmesi  kararı  siyasi  bir  nitelik  taşımakla  birlikte, seçimlerin yenilenmesi kararından farklı olarak bireylerin serbest seçim hakkına yönelik daha  yoğun  bir  müdahale  teşkil  etmektedir.  Dolayısıyla  erteleme  yönündeki  iradenin açıklanma  biçiminin  kanun  olması  gerektiği  değerlendirilmektedir.  Seçimlerin ertelenmesinin kanunla yapılması gerektiğine ilişkin diğer bir gerekçe, aşağıda inceleneceği üzere yerel seçimlerin ve Cumhurbaşkanlığı seçimlerinin ertelenmesinin kanunla yapılması öngörülmüşken, yasama organı seçimlerinin yalnızca meclis kararıyla ertelenebilmesinin tutarlı bir nedeninin bulunmamasıdır. Seçimlerin  ertelenmesi  kararının  hukuki  biçimiyle  bağlantılı  son  bir  husus  da, ertelenmesine karar verilen seçimlerin ne zaman yapılacağının bir diğer ifadeyle seçim gününün  meclis  kararıyla  mı  yoksa  kanunla  mı  saptanıp  saptanamayacağı  meselesidir. Konuyu  yerel  seçimler  açısından  değerlendiren  AYM,  serbest  seçim  hakkına  ilişkin düzenlemelerin kanunla yapılacağını öngören 1982 Anayasası'nın 67. maddesi uyarınca                                                  178  TEZİÇ, Erdoğan, Kanun ve T.B.M.M. Kararı , Anayasa Yargısı, Yıl: 1988, Cilt: 5, s. 49; GÖZLER, 2019, s. 644. 179  GÖZLER, 2019, s. 644. 180  ONAR / GÖNENÇ, 2002, s. 21-22.   624Olgunsoy    Hacettepe HFD, 10(2) 2020, 584-637  seçim gününün meclis kararıyla belirlenmesinin anayasaya uygun olmadığını belirtmiştir.181 AYM nin denetimine tabi olmayan meclis kararıyla böyle bir saptamanın yapılmasının denetimden kaçınma amacıyla tercih edildiği şeklinde yorumlanabileceği ifade edilmiştir.182 Esasen ilgili kararın karşı oy gerekçesinde de belirtildiği gibi, seçim gününün belirlenmesi doğrudan serbest seçim hakkının koruduğu değerlerden biri değildir.183 Dolayısıyla seçim gününün belirlenmesinin muhakkak kanunla yapılması gerekmediği ve bunun bir meclis kararıyla yapılabileceği değerlendirilmektedir.  B.  Yerel Seçimler 1982 Anayasası'nın 127. maddesinin 3. fıkrasının, serbest seçim hakkının esaslarını belirleyen 67. maddeye yaptığı yollama ile yerel seçimlerin 67. maddedeki esaslara göre beş yılda bir yapılacağı düzenlenmiştir. Bu kısımda yerel seçimlerin tehlikeli salgın hastalıklar nedeniyle ertelenebilmesi, yerel seçimlerin ertelenmesi kararını vermeye yetkili makam, tehlikeli salgın hastalık nedeniyle bu kararın verilip verilemeyeceği ve kararın hukuki niteliği incelenecektir.  Yukarıda 1982 Anayasası'nda seçimlerin ertelenmesine ilişkin hükmün yasama organı bağlamında geçerli olduğu ifade edilmişti. Yerel seçimlerin ertelenmesine yönelik bir hükme 1982 Anayasası'nda yer verilmemiştir. Milli egemenlik ve demokratik devlet ilkeleri göz önünde bulundurulduğunda,  yerel  seçimlerin  yapılmasının ertelenmesinin serbest  seçim hakkının özünü ortadan kaldıracak bir müdahale teşkil edeceği değerlendirmesi haklılık payı içermektedir.184 Bununla birlikte yasa koyucu Mahalli İdareler ile Mahalle Muhtarları ve İhtiyar Heyetleri Seçimi Hakkında Kanunu'nun 8. maddesinin 3. Fıkrasında yerel seçimlerin                                                  181  AYM, E. 1988/14, K. 1988/18, K.t. 14.06.1988, R.G. Tarih: 04.07.1988, Sayı: 19872. 182  AYM, E. 1988/14, K. 1988/18, K.t. 14.06.1988, R.G. Tarih: 04.07.1988, Sayı: 19872. 183  AYM,  E.  1988/14,  K.  1988/18,  K.t.  14.06.1988,  R.G.  Tarih:  04.07.1988,  Sayı:  19872,  Yılmaz Aliefendioğlu'nun Karşı oyu. 184  ŞİRİN, 2020, s. 72.   625Olgunsoy    Hacettepe HFD, 10(2) 2020, 584-637  ertelenmesine yönelik özel bir düzenlemeye yer vermiştir.185 Buna göre yerel seçimlerin sadece savaş nedeniyle bir yıla kadar ertelenebileceği belirtilmektedir. İlgili madde erteleme kararının kanun biçiminde açıklanmasını öngörmektedir. Bu halde tehlikeli salgın hastalık nedeniyle  yerel  seçimlerin  ertelenmesinin  yasal  bir  dayanağının  bulunmadığı  ileri sürülebilecektir.186 Öte yandan ülkemizde yeni Koronavirüs salgınıyla mücadele kapsamında çıkarılan bir kanunla mahalli idareler ara seçimlerinin 2020 yılı için yapılması kanunla ertelenmiştir.187  Aynı  gün  YSK,  anılan  kanun  gereğince  Mahalli  İdareler  ile  Mahalle Muhtarları  ve  İhtiyar  Heyetleri  Seçimi  Hakkında  Kanunu'nun  33.  maddesi  uyarınca yapılması öngörülen ara seçimlerin 2020 yılında yapılmayacağına karar vermiştir.188 Burada YSK'nın  kararı  açıklayıcı  nitelikte  olup,  kurucu  nitelikte  değildir.  Dolayısıyla  Mahalli İdareler  ile  Mahalle  Muhtarları  ve  İhtiyar  Heyetleri  Seçimi  Hakkında  Kanun'da  da öngörüldüğü  üzere  yerel  seçimlerin  ertelenmesine  kanunla  karar  verilmiştir.  Yerel seçimlerde,  yasama  organının  seçimlerinde  olduğu  gibi  erteleme  yetkisinin  TBMM'de olduğu anlaşılmaktadır. Bununla birlikte uygulamada YSK'nın köy kurulmasına ilişkin idari işlemin iptali istemiyle açılan davada yürütmenin durdurulması kararı verildiğinden, anılan köyde muhtar ve ihtiyar meclisi üyeliği seçimi yapılamayacağını ve buna ilişkin ilan edilen seçimin  aksine  bir  karar  verilinceye  kadar  ertelenmesine  karar  verdiği  örnekler bulunmaktadır.189                                                  185  2972 Sayılı Mahalli İdareler İle Mahalle Muhtarlıkları Ve İhtiyar Heyetleri Seçimi Hakkında Kanun md.8/3, R.G. Tarih: 18.01.1984, Sayı: 18285. 186  ŞİRİN, 2020, s. 72. 187  7244 Sayılı Yeni Koronavirüs (Covid-19) Salgınının Ekonomik Ve Sosyal Hayata Etkilerinin Azaltılması Hakkında  Kanun  İle  Bazı  Kanunlarda  Değişiklik  Yapılmasına  Dair  Kanun,  R.G.  Tarih:17.04.2020, Sayı:3110, md.2/1-g. 188  YSK, Karar No: 254, K.t. 17.04.2020. 189  YSK, Karar No: 94/28, K.t. 29.04.1997 aktaran HATİPOĞLU, Muzaffer / PARLAR, Ali, AçıklamalıGerekçeli-İçtihatlı Seçim Kanunları ve Seçim Suçları, Yayın Matbaacılık, Ankara, 2004, s.766.   626Olgunsoy    Hacettepe HFD, 10(2) 2020, 584-637  AYM geçmişte yerel seçimlerin ertelenmesinin temsili demokrasilerle bağdaşmadığı yönünde bir yaklaşım sergilemiştir.190 1982 Anayasası'nda yasama organının seçimlerinin yenilenmesi  gibi  bir  hükme  yerel  seçimler  bakımından  yer  verilmemesinin,  yerel yönetimlerin  özerk  niteliği,  varlık  nedeni  ve  işlevi  nedeniyle  anayasa  koyucunun  bir tercihinden kaynaklandığını değerlendirmiştir. Buna  göre  yerel  seçimlerin süresinin bir kanunla kısaltılmasının ya da uzatılmasının yasa koyucunun iradesini anayasa koyucunun iradesine üstün tutulma sonucu doğuracağını belirtmektedir.191 Bilhassa işlemleri başlamış olan  seçimlerin  ertelenmesi  demokratik  bir  hukuk  devletinin  yönetilenlere  sağlamakla yükümlü olduğu hukuki güvenliği sarsacak niteliktedir.192 Anılan içtihatta AYM, seçimlerin ertelenmesinin ancak şu iki ölçütün karşılandığı hallerde haklı olacağını değerlendirmektedir. Bunlar (i)ertelemenin süresi bakımından 'makul ve kabul edilebilir olması' ve (ii) önceden öngörülemeyen  sakıncaların  giderilmesi  amacına  yönelik  olmasıdır.  Bu  noktada,  siyasi amaçlara  başvurulması,  seçimlerin  ertelenmesi  için  haklı  gerekçe  oluşturmayacağı  gibi hukuk  devletinin  temel  ilkeleriyle  de  bağdaşmayacaktır.193  AYM'nin  anılan  yaklaşımı doğrultusunda, tehlikeli salgın  hastalıklar nedeniyle bu salgının bulaş etkisinin kontrol edilebilir düzeye geldiği bilimsel verilerle kanıtlanana kadar yerel seçimlerin ertelenmesinin makul ve kabul edilebilir sayılacağı değerlendirilmektedir. Yukarıda ifade edildiği gibi, erteleme yönünde bir karara son çare olarak başvurulmalı ve bu karar sözgelimi bazı seçim çevrelerinde virüsün bulaş riskinin olmadığı bilimsel verilerle sunulduğu hallerde buralarda da seçimlerin ertelenmesini doğuracak orantısız bir sonuç doğurmamalıdır.194                                                   190  TAHMAZOĞLU  UZELTÜRK,  Sultan,   Türk  Anayasa  Mahkemesi  Kararlarında  Seçim  Sistemleri , Anayasa Yargısı, Yıl: 2006, Cilt: 23, s. 245. 191  AYM, E. 1988/14, K. 1988/18, K.t. 14.06.1988, R.G. Tarih: 4.07.1988, Sayı: 19872 192  AYM, E. 1992/17, K.1992/30, K.t. 21.04.1992, R.G. Tarih: 02.10.1992, Sayı: 21363; Bu durumun, Devletin yasaların güvenerek görevlerinden ayrılan adayların güç duruma düşmelerine, hukuksal güvenlik içinde bulunma  haklarının  zedelenmesine  ve  belirsizliğe  neden  olduğu  açıktır.  Adaylar,  iş  ve  ilişkilerini yürürlükteki yasalara ve kurallara dayandırmışlardır. Bu yönden güvenlikleri, hukuk devleti ilkesinin koruyuculuğunda gelişen hukuksal durumun değiştirilmemesindedir. 193  AYM, E. 1992/17, K. 1992/30, K.t. 21.04.1992, R.G. Tarih: 02.10.1992, Sayı: 21363. 194  ŞİRİN, 2020, s. 73.   627Olgunsoy    Hacettepe HFD, 10(2) 2020, 584-637  Hatırlanacağı  üzere  yerel  seçimler  bireysel  başvurunun  konusunu  oluşturabilecek serbest seçim hakkının uygulama alanı dışındadır. Dolayısıyla yerel seçimlerin ertelenmesine dair kanun ancak AYM nin soyut norm denetimine tabi olabilecek ve milli egemenlik ve demokratik devlet ilkelerine aykırılık gerekçelerine dayandırılabilecektir. Öte yandan 7 Haziran 2020 yılında yapılması planlanan mahalli idareler ara seçimlerinin ertelenmesine yönelik kanun aleyhine Cumhurbaşkanı, TBMM'de en fazla üyeye sahip iki siyasi parti grubu ve üye tamsayısının en az beşte biri tutarındaki üyeler tarafından açılmış bir iptal davası kamuoyuna yansıyan bilgiler dahilinde bulunmamaktadır. Bu da tehlikeli salgın hastalık gibi kriz zamanlarında seçimlerin ertelenmesinin ve alınan diğer önlemlerin toplumun farklı kesimlerince büyük destek gördüğü argümanını desteklemektedir. C.  Cumhurbaşkanlığı Seçimleri Cumhurbaşkanlığı seçiminin ertelenmesine ilişkin yasal düzenleme Cumhurbaşkanı seçimine dair usul ve esasları belirleyen 6271 Sayılı Cumhurbaşkanı Seçim Kanunu'nun 5. maddesinin 1. fıkrasında yer almaktadır.195 Anılan hüküm:  Türkiye Büyük Millet Meclisi tarafından savaş sebebiyle yeni seçimlerin yapılmasına imkân görülmediğine dair karar verilmesi  hâlinde,  Cumhurbaşkanı  seçimi  bir  yıl  geriye  bırakılır.   biçiminde  kaleme alınmıştır.196  Buna göre, TBMM savaş sebebiyle yeni seçimlerin yapılmasını ertelediğinde, Cumhurbaşkanı seçimi de bir yıl ertelenecektir. Bu kısımda Cumhurbaşkanlığı seçimlerinin tehlikeli  salgın  hastalıklar  nedeniyle  ertelenebilmesi,  erteleme  kararını  vermeye  yetkili makam, tehlikeli salgın hastalık nedeniyle bu kararın verilip verilemeyeceği ve kararın hukuki niteliği meseleleri tartışılacaktır.  Cumhurbaşkanı seçimlerinin ertelenmesine ilişkin yasal hükmün salt savaş nedenine özgülendiği görülmektedir. Öte yandan daha önce de ifade edildiği üzere AYM'nin konuya ilişkin  yaklaşımında  seçimlerin  ertelenme  sebebine  yer  verirken   savaş  gibi  milletin varlığının  tehlike  altında  olduğu  bir  dönem   ibaresini  kullandığı  ve  hatta  karşı  oy                                                  195  6271 Sayılı Cumhurbaşkanı Seçim Kanunu md.5/1, R.G. Tarih: 26.01.2012, Sayı: 28185. 196  6271 Sayılı Cumhurbaşkanı Seçim Kanunu md.5/1, R.G. Tarih: 26.01.2012, Sayı: 28185.   628Olgunsoy    Hacettepe HFD, 10(2) 2020, 584-637  gerekçesinde dahi  Cumhurbaşkanlığı seçiminin de mücbir sebeple ertelenmesi kuşkusuz akla gelebilir. Savaş hali, mücbir sebeplerden yalnızca bir tanesidir. Türkiye'nin katılmadığı ancak ülkemizi de etkileyen nükleer bir savaş veya nükleer bir kazanın yol açabileceği nükleer bir felaket, büyük illerimizi vurabilecek çok şiddetli bir deprem gibi nedenlerle milyonlarca seçmenin güven içinde ve düzenli olarak oy kullanmasının mümkün olamayacağı haller  de  seçimlerin  ertelenmesi  için  mücbir  sebeptir.   ifadesinin  kullanıldığı  dikkat çekmektedir. Bu yaklaşım Cumhurbaşkanlığı seçimlerinin savaş dışında öngörülmeyen bazı hallerde de ertelenebilmesine kapı aralamaktadır. AYM, 1982 Anayasası'nın 153. maddesine atıfla AYM'nin karar ve gerekçelerinin yasama, yürütme ve yargı organları ile yönetim makamlarını, gerçek ve tüzelkişileri bağlayacağını hatırlatmaktadır.  Bu kural gereğince, yasama  organı,  yapacağı  düzenlemelerde  daha  önce  aynı  konuda  verilen  Anayasa Mahkemesi kararlarını göz önünde bulundurmak, bu kararları etkisiz kılacak biçimde yasa çıkarmamak, Anayasa'ya aykırı bulunarak iptal edilen kuralları tekrar yasalaştırmamak yükümlülüğündedir.  Başta  yasama  organı  olmak  üzere  tüm  organlar  kararların  yalnız sonuçları ile değil, bir bütünlük içinde gerekçeleri ile de bağlıdır. Kararlar gerekçeleriyle, yasama işlemlerini değerlendirme ölçütlerini içerirler ve yasama etkinliklerini yönlendirme işlevi de görürler. Bu nedenle, yasama organı düzenlemelerde bulunurken iptal edilen yasalara ilişkin kararların sonuçları ile birlikte gerekçelerini de gözönünde bulundurmak zorundadır. 197 Buna göre tehlikeli salgın hastalıklar nedeniyle Cumhurbaşkanlığı seçiminin ertelenmesine  karar  verildiğinde,  AYM'nin  önceki  içtihadına  dayanarak  bu  sebebin  de seçimlerin ertelenmesinde makul ve haklı bir neden, meşru bir amaç oluşturacağını kabul edeceği çıkarımında bulunulabilir. Erteleme  kararını  vermeye  yetkili  makam  bakımından,  1982  Anayasası'nın  78. maddesinde  TBMM'ye  savaş  nedeniyle  meclis  seçimlerini  ertelemede  bir  takdir  hakkı tanındığı anlaşılmaktadır. Oysa Cumhurbaşkanı Seçim Kanunu, TBMM'nin bu takdir hakkını kullandığında Cumhurbaşkanlığı seçimlerinin de resen erteleneceğini hükme bağlamaktadır.                                                  197  AYM, E. 2007/115, K. 2009/80, K.t. 11.6.2009, R.G Tarih: 26.11.2009, Sayı: 27418.   629Olgunsoy    Hacettepe HFD, 10(2) 2020, 584-637  Cumhurbaşkanlığı seçimlerinin ertelenmesi bakımından TBMM'nin takdir hakkını ortadan kaldıran bu düzenlemenin anayasaya aykırılığı iddiasıyla iptal davası açılmıştır.198 Anılan davada ilgili hükmün gerekçesi TBMM'nin irade serbestisini ortadan kaldırması nedeniyle 1982 Anayasası'nın  78. maddesine aykırılığının  yanında,  Cumhurbaşkanlığı  makamının boşalması halinde için bu makama TBMM Başkanlığının vekaletini öngören  o dönem yürürlükteki  106.  maddeye  de  aykırılık  oluşturduğu  ileri  sürülmüştür.199  Ek  olarak, Cumhurbaşkanı seçimini düzenleyen mülga 102. maddede seçimlerin ertelenmesine dair bir düzenleme bulunmamasına rağmen kanunla böyle bir değişikliğe gidilmesinin de anayasaya aykırılığı ileri sürülmüştür. AYM ise savaş ya da başka bir nedenden kaynaklanan bir zaruret hâlinde seçimlerin fiilen yapılamaması durumunda herhangi bir erteleme kararı olmasa da süresi biten Cumhurbaşkanı'nın  görev  yapacağının belirtildiğini ve bu nedenle anayasa koyucunun  zımni  iradesinin  cumhurbaşkanlığı  seçimlerinin  ertelenmesine  bir  engel oluşturacak biçimde yorumlanamayacağını belirtmiştir. Karşı oy gerekçesinde ise seçimlerin yapılma zamanını belirleyen 1982 Anayasası'nın o dönem yürürlükte olan 102. maddesinde sürelerde herhangi bir nedenle erteleme veya değişiklik öngörülmemesine ve bir istisna getirilmemesine  vurgu  yapılmıştır.200  Buna  göre  Cumhurbaşkanı  seçiminin  yapılacağı zamanın doğrudan Anayasa tarafından düzenlenmesi ve bir istisnaya yer verilmemiş olduğu göz önünde bulundurularak, bu konuda yasama organının bir takdir hakkı bulunmadığı ifade edilmiştir.201 Burada ilgili kararın 2017 Anayasa değişikliğinden önceki döneme ait olduğu hatırlatılmalıdır.  Zira  o  dönem,  TBMM  seçimlerinin  ertelenmesine  karar  verildiğinde                                                  198  AYM, E. 2012/30, K. 2012/96, K.t. 15.06.2012, R.G. Tarih: 01.01.2013, Sayı: 28515. 199  2017 Anayasa değişikliğinden sonra Cumhurbaşkanı'na vekaleti düzenleyen 1982 Anayasası'nın 106. maddesin:  Cumhurbaşkanlığı makamının herhangi bir nedenle boşalması halinde, kırkbeş gün içinde Cumhurbaşkanı seçimi yapılır. Yenisi seçilene kadar Cumhurbaşkanı yardımcısı Cumhurbaşkanlığına vekâlet eder ve Cumhurbaşkanına ait yetkileri kullanır.... Cumhurbaşkanının hastalık ve yurt dışına çıkma gibi  sebeplerle  geçici  olarak  görevinden  ayrılması  hallerinde,  Cumhurbaşkanı  yardımcısı Cumhurbaşkanına vekâlet eder ve Cumhurbaşkanına ait yetkileri kullanır.  biçiminde değiştirilmiştir.  200  AYM, E. 2012/30, K. 2012/96, K.t. 15.06.2012, R.G. Tarih: 01.01.2013, Sayı: 28515, Osman Alifeyyaz Paksüt'ün Karşı oyu. 201  AYM, E. 2012/30, K. 2012/96, K.t. 15.06.2012, R.G. Tarih: 01.01.2013, Sayı: 28515, Osman Alifeyyaz Paksüt'ün Karşı oyu.   630Olgunsoy    Hacettepe HFD, 10(2) 2020, 584-637  Cumhurbaşkanı seçimlerinin de erteleneceğinin öngörülmesinin siyasi saiklerle dayandığı, TBMM'de çoğunluğu temsil eden siyasal görüşün Cumhurbaşkanı seçiminde oy kullanacak seçmen çoğunluğu ile de örtüşeceği ve bu nedenle TBMM'nin Cumhurbaşkanlığı seçimi üzerinde de, kendi genel seçimlerinde olduğu gibi, erteleme hakkı bulunmasının doğal görüleceği  algı  ve  varsayımıyla  yasalaştırıldığı  değerlendirilmiştir.202  2017  Anayasa değişikliğinden sonra ise TBMM Seçimleri ile Cumhurbaşkanlığı seçimlerinin zaten aynı günde  yapılacağı  düzenlenmiştir.203  Kaldı  ki,  TBMM  seçimlerinin  yapılmasına  imkan bulunmayan  bir  durumda,  onunla  aynı  gün  yapılması  öngörülen  Cumhurbaşkanlığı seçimlerinin yapılmasının zorunlu tutulması makul ve haklı bir gerekçeye dayanmayacaktır. Cumhurbaşkanlığı seçimlerinin ertelenmesi kararının hukuki niteliğinin incelenmesine geçildiğinde, aynı hususları yinelememek adına bu konuda yasama organı seçimlerinin ertelenmesine ilişkin yapılan değerlendirmelerin geçerli olduğunu belirtmekle yetinilecektir TBMM seçimleri ile Cumhurbaşkanlığı seçimlerinin aynı gün yapılacağını öngören anayasal hüküm  karşısında,  yasama  organının  seçimlerinin  kanunla  ertelenmesi  gerekirken, Cumhurbaşkanlığı  seçimlerinin  ayrı  bir  meclis  kararıyla  erteleneceğini  düşünmek uygulamanın  olağan  akışıyla da  bağdaşmayacaktır. TBMM tehlikeli  bir salgın  hastalık nedeniyle seçimlerin ertelenmesine yönelik iradesini hem TBMM hem de Cumhurbaşkanlığı seçimlerinin ertelendiğini içeren bir kanun biçiminde açıklayacaktır.  SONUÇ Buraya kadar yapılan analiz ışığında ulaşılan sonuçlar şöyle özetlenebilir. Tehlikeli bir salgın oluşturan  yeni Koronavirüs hastalığı nedeniyle seçimlerin ertelenmesinin temsili demokrasilerin asgari eşiğini oluşturan serbest seçim hakkının koruduğu değerlere yönelik bir  müdahale  teşkil  ettiği  değerlendirilmiştir.  Serbest  seçim  hakkı  bağlamında  1982                                                  202  AYM, E. 2012/30, K. 2012/96, K.t. 15.06.2012, R.G. Tarih: 01.01.2013, Sayı: 28515, Osman Alifeyyaz Paksüt'ün Karşı oyu. 203  1982 Anayasası md.77.   631Olgunsoy    Hacettepe HFD, 10(2) 2020, 584-637  Anayasası ile AİHS kapsamındaki ortak koruma alanına yalnızca yasama organı seçimleri dahildir.  Yerel  seçimler  bu  alanın  dışında  bırakılmıştır.  2017  Anayasa  değişikliği  ile Cumhurbaşkanı'nın  genişletilmiş  yetkileri  göz  önünde  bulundurulduğunda, Cumhurbaşkanı'nın yasama organı kategorisine dahil edilerek bu makamın seçimlerinin de serbest seçim hakkı kapsamına dahil olup olmadığı meselesi tartışılmıştır. Kararnamelerle Cumhurbaşkanı'na tanınan asli düzenleme yetkisi incelenmiş ve Cumhurbaşkanı'nın serbest seçim  hakkı  bağlamında  yasama  organı  kategorisine  dahil  edilebilmesi  için  AİHM  ve AYM'nin aradığı 'asli düzenleme yetkisi' ya da diğer bir ifadeyle 'kanun koyma gücü' ölçütünü  karşıladığı  sonucuna  varılmıştır.  Dolayısıyla,  Cumhurbaşkanlığı  seçimlerinin ertelenmesi nedeniyle serbest seçim hakkının ihlal edildiği iddiasıyla AYM'ye bireysel başvuruda bulunulabileceği değerlendirilmiştir. Seçmenlerin yasama faaliyetine katılması yöntemlerinden biri olan halkoylaması ise teknik anlamda bir seçim türü olmadığından zaten serbest seçim hakkının koruma alanı dışında kalmaktadır. 1982  Anayasası'nda  yasama  organı  seçimlerinin  ertelenmesinin  savaş  nedenine özgülendiği anlaşılsa da,  genel sağlığın korunması amacıyla seçimlerin ertelenmesinin de makul  ve  haklı  bir  neden  oluşturduğu  ve  bu  nedenle  meşru  bir  amaç  sayılacağı değerlendirilmiştir. Gerek AYM'nin önceki kararları gerek her ne kadar fonksiyon gaspı niteliğinde de olsa YSK'nın bu konudaki yaklaşımı, milletin varlığını tehlikeye düşüren ve öngörülemeyen bazı nedenlerle seçimlerin yapılmasının imkansızlaşacağı kimi hallerin kabul edilmesi  gerektiği  çıkarımına  ulaştırmaktadır.  Dolayısıyla  tehlikeli  salgın  hastalıklar nedeniyle seçimlerin ertelenebileceği ifade edilebilir. Bununla birlikte, bu erteleme serbest seçim  hakkına  bir  müdahale  niteliğinde  olduğu  için  genel  sağlığın  korunmasından kaynaklanan kamu yararı ile serbest seçim hakkının koruduğu değerlerden seçme ve seçilme hakkının kullanılmasından kaynaklanan bireysel menfaatlerin dengelenmesi gerekmektedir. Bu dengeleme pratik uyuşum ilkesinin araçsallaştırılarak, anılan iki menfaatin bir terazinin iki  ayrı  kefesindeymişçesine,  karşılıklı  etkilerinin  korunduğu  en  yüksek  noktanın bulunmasını sağlamaktadır. Seçimlerin tümüyle ertelenmesinin anılan bireysel menfaatlere yönelik  ağır  bir  müdahale  oluşturacağı  ve  orantısız  bir  dengelemeye  yol  açacağı   632Olgunsoy    Hacettepe HFD, 10(2) 2020, 584-637  değerlendirilmiştir.  Dolayısıyla  seçimlerin  tümüyle  ertelenmesi  yerine,  mektupla  oy kullanma ya da elektronik oy kullanma ya da sıkı bir sosyal mesafe ve hijyen kurallarına uyulması gibi alternatif yöntemlerle seçimlerin gerçekleştirilmesi, hem genel sağlığın hem de serbest seçim hakkının karşılıklı korunmasını sağlayabilecektir. Tehlikeli salgın hastalık durumlarında,  TBMM'nin  çıkaracağı  bir  kanunla  seçimlerin  ertelenmesi  yerine  böyle alternatif yollara gidileceğini öngörmesinin serbest seçim hakkına yönelik ölçülü ve meşru bir müdahale oluşturacağı kanaatine varılmıştır. Son olarak, özel kanunlarda yerel seçimlerin ve Cumhurbaşkanlığı seçimlerinin savaş nedeniyle ertelenebileceği öngörülmüştür. Yukarıda açıklanan nedenlerle, tehlikeli salgın hastalık gibi öngörülemeyen nedenlerle yasama organı seçimlerinin yapılamadığı hallerde, yasama  organıyla  aynı  gün  yapılması  öngörülen  Cumhurbaşkanlığı  seçimlerinin yapılabileceğini söylemek tutarlı bir yaklaşım olmayacaktır. Aynı gün yapılmayacak olsa da, teknik  anlamda  seçimlere  katılıp  sandık  başında  oy  kullanma  arasında  bir  fark bulunmadığından, yasama organı seçimleri ve Cumhurbaşkanlığı seçimlerinin yapılmasının imkansızlaştığı bir durumda yerel seçimlerin de haliyle yapılamayacağı ileri sürülebilecektir. Serbest  seçim hakkının nesnesini oluşturmayan ve uygulama alanı dışında kalan  yerel seçimlerin tehlikeli salgın hastalık nedeniyle ertelenebileceği kabul edilmekle birlikte, bu ertelemelere  yönelik  ihlal  iddialarının  giderilmesi  amacıyla  bireysel  başvuruda bulunulamayacaktır. Öte yandan, yasama organı seçimlerinin ertelenmesi kısmında yukarıda izah edildiği gibi, yerel seçimler bakımından da benzer alternatif yolların öngörülmesiyle anılan  seçimlerin  gerçekleştirilmesinin  milli  egemenlik  ve  demokratik  devlet  ilkelerine uygun olacağı değerlendirilmiştir.        633Olgunsoy    Hacettepe HFD, 10(2) 2020, 584-637  KAYNAKÇA Kitaplar ve Makaleler ALİEFENDİOĞLU, Yılmaz,  Temsili Demokrasinin 'Seçim' Ayağı , Türkiye Barolar Birliği Dergisi, Yıl: 2005, Sayı: 60, (s. 71-96). ALTINKÖK, Serhat,  Avrupa İnsan Hakları Mahkemesi İçtihatları Açısından Serbest Seçim Hakkı , Uyuşmazlık Mahkemesi Dergisi, Yıl: 2015, Sayı: 5, (s. 37-81). ASLAN, Volkan,  Cumhurbaşkanlığı Kararnamelerinin Kanunlara Uygunluğunun Denetimi Ve Çeşitli  Hususların  Kararname  İle  Düzenleneceğinin  Kanunlarda  Belirtilmesi  Üzerine , Anayasa Yargısı, Yıl: 2019, Cilt: 36, Sayı: 1, (s. 139-161). AYDIN, Ömür,  Serbest Seçim Hakkı Ve Kişinin Siyasal Etkinliklerinin Kısıtlanması Sorunu , Uyuşmazlık Mahkemesi Dergisi, Yıl: 2020, Cilt: 8, Sayı: 15, (s. 69-96). ÇAVUŞOĞLU, Naz, Anayasa Notları, Beta, İstanbul, 1997. DAVER, Bülent,  Seçim Sistemi ve Anayasa Yargısı , Anayasa Yargısı, Yıl:1988, Cilt:5, (s. 131147). EREN, Abdurrahman,  Anayasa Mahkemesinin Kanun Hükmünde Kararnamelere İlişkin İçtihadı Doğrultusunda Cumhurbaşkanlığı Kararnamelerinin Denetimi , Anayasa Yargısı, Yıl: 2019, Cilt: 36, Sayı: 1, (s. 1-72). EROĞUL, Cem,  Siyasal Katılma , Siyaset Bilimi: Kavramlar, İdeolojiler, Disiplinler Arası İlişkiler, (der. G. Atılgan vd.), 5. Basım, Yordam, İstanbul, 2015, (s. 227-237). European Court of Human Rights, Guide on Article 3 of Protocol No. 1 to the European Convention on Human Rights Right to free elections, European Council, 2019. GOLUBOK, Sergey,  Right to Free Elections: Emerging Guarantees or Two Layers of Protection , Netherlands Quarterly of Human Rights, Yıl: 2009, Cilt: 27, Sayı: 3, (s. 361-390). GÖNENÇ, Levent/KONTACI, Ali Ersoy,  2017 Tarihlı̇ Anayasa Değişikliği Sonrasında YasamaYürütme İlişkileri,  Türkiye Barolar Birliği Dergisi, Yıl: 2019, Sayı: 145, (s. 53-79). GÖNENÇ, Levent, Türkiye'de Seçim Uyuşmazlıkları Ve Çözüm Yolları, Adalet, Ankara, 2008. GÖZLER, Kemal, Anayasa Hukukunun Genel Teorisi, 1. Cilt, Ekin, Bursa, 2011. GÖZLER, Kemal, Kanun Hükmünde Kararnamelerin Hukuki Rejimi, Ekin, Bursa, 2000. GÖZLER, Kemal / KAPLAN, Gürsel: İdare Hukuku Dersleri, 22. Basım, Ekin, Bursa, 2020. GÖZLER, Kemal, Türk Anayasa Hukuku, 3. Basım, Ekin, Bursa, 2019.   634Olgunsoy    Hacettepe HFD, 10(2) 2020, 584-637  GÖZÜBÜYÜK, A. Şeref / TAN, Turgut, İdare Hukuku, Cilt:1, 8. Basım, Turhan, Ankara, 2011. GÜNDAY, Metin, İdare Hukuku, 10. Basım, İmaj, Ankara 2011. HATİPOĞLU, Muzaffer / PARLAR, Ali, Açıklamalı-Gerekçeli-İçtihatlı Seçim Kanunları ve Seçim Suçları, Yayın Matbaacılık, Ankara, 2004. KALAYCIOĞLU, Ersin,  Siyasal Rejim Tasarımı ve Demokrasi , Türk Siyasal Hayatı, (der. E. Kalaycıoğlu vd.) 7. Basım, Sentez, Bursa, 2019, (s. 423-448). KALE  ÖZÇELİK,  Fatmagül,  Uluslararası  İnsan  Hakları  Hukukunda  Demokrasi  Teorisi Bağlamında Serbest Seçim Hakkı, Adalet, Ankara, 2019. KANADOĞLU, Korkut, Anayasa Mahkemesine Bireysel Başvuru, On İki Levha Yayıncılık, İstanbul, 2015. KANADOĞLU,  Korkut,   Cumhurbaşkanlığı  Kararnamesi ,  Galatasaray  Üniversitesi  Hukuk Fakültesi Dergisi, Yıl: 2018, Sayı: 2, 2018, s.637-650. KAPANİ, Münci, Politika Bilimine Giriş, 21. Basım, Bilgi, Ankara, 2008.  KARAMUSTAFAOĞLU, Tunçer, Yasama Meclislerini Fesih Hakkı, Ankara Üniversitesi Hukuk Fakültesi Yayınları, Ankara, 1982. ODER, Bertil Emrah,  Anayasa Yargısında Temel Hak ve Özgürlüklerin Somutlaşması Normatif Kurgular, Teloslar ve Uluslararası Hukuka Açıklık , Anayasa Yargısı, Yıl: 2013, Cilt: 30, (s. 49-59). ODER, Bertil Emrah,  Anayasa Yargısında Temel Hak ve Özgürlüklerin Yorumu: Düzenleme Biçimleri, Kanıtlama, ve Somutlaştırma Sorunları-2001 Anayasa Değişiklikleri Sonrasına İlişkin Gözlemler , Kamu Hukukçuları Platformu Anayasa Hukukunda Yorum ve Norm Somutlaşması, (der. O. Ergül), Türkiye Barolar Birliği, Ankara, 2012, (s. 121-214). ONAR, Erdal / GÖNENÇ, Levent,  1982 Anayasası'na Göre Ara Seçim , Ankara Üniversitesi Hukuk Fakültesi Dergisi, Yıl: 2002, Cilt: 51, Sayı: 4, (s. 1-44). ÖDEN, Merih, Seçmenlerin  Kişi Tercihi  Açısından Seçim Sistemleri, Yetkin, Ankara, 2003. ÖZBUDUN, Ergun, Türk Anayasa Hukuku, 18. Basım, Yetkin, Ankara, 2018. RAMBAUD,  Romain,   Holding  or  Postponing  Elections  During  a  COVID-19  Outbreak: Constitutional,  Legal  and  Political  Challenges  in  France ,  International  Institute  for Democracy and Electoral Assistance, Yıl: 2020, (s. 1-13). SAĞLAM, Fazıl, Temel Hakların Sınırlanması ve Özü, Ankara Üniversitesi Siyasal Bilgiler Fakültesi Yayınları, Ankara, 1982.   635Olgunsoy    Hacettepe HFD, 10(2) 2020, 584-637  SAĞLAM,  Mehmet,   Ekim  2001  Tarihinde  Yapılan  Anayasa  Değişiklikleri  Sonrasında, Düzenlendikleri Maddede Hiçbir Sınırlama Nedenine Yer Verilmemiş Olan Temel Hak ve Özgürlüklerin Sınırı Sorunu , Anayasa Yargısı, Yıl: 2002, Cilt: 18. (s. 233-266). ŞİRİN, Tolga,  Anayasa Şikayeti Usulünde Serbest Seçim Hakkı Bağlamında Karşılaşılan Sorunlar,  Seçim, Demokrasi ve Seçim Sistemleri Sempozyumu, (der. H. Karagöz vd.) On İki Levha Yayıncılık, İstanbul, (s. 291-310). ŞİRİN, Tolga,  Tehlikeli Salgın Hastalıklarla Mücadeleye Giriş , Anayasa Hukuku Dergisi, Yıl: 2020, Cilt: 9, Sayı: 17, (s. 43-146). TAHMAZOĞLU UZELTÜRK, Sultan,  Türk Anayasa Mahkemesi Kararlarında Seçim Sistemleri , Anayasa Yargısı, Yıl: 2006, Cilt: 23, s. 245, (s. 237-278). TEZİÇ, Erdoğan, Anayasa Hukuku, 23. Basım, Beta, İstanbul, 2019. TEZİÇ, Erdoğan,  Kanun ve T.B.M.M. Kararı , Anayasa Yargısı, Yıl: 1988, Cilt: 5, s. 49, (s. 4556). THOMPSON, Daniel M. / WU, Jennifer / YODER, Jesse, vd.,  The Neutral Partisan Effects of Vote by-Mail: Evidence from County-Level Roll-Outs , Stanford Institute for Economic Policy Research Working Paper, Yıl: 2020, Sayı: 20-015, (s. 1-15). TURAN, İlter, Siyasal Sistem Ve Siyasal Davranış, Der, İstanbul, 1976. TÜRK, Hikmet Sami,  Seçim, Seçim Sistemleri ve Anayasal Tercih , Anayasa Yargısı, Yıl: 2006, Cilt: 23, (s. 75-113). ULUSOY, Ali, Yeni Türk İdare Hukuku, Yetkin, Ankara, 2019. UYGUN, Oktay, Kamu Hukuku İncelemeleri, Demokrasi, Hukuk Devleti, Egemenlik, 2. Basım, On İki Levha, İstanbul, 2013. UYGUN,  Oktay,   1982  Anayasası'nda  Temel  Hak  Ve  Özgürlüklerin  Anayasal  Sınırları , Milletlerarası Hukuk ve Milletlerarası Özel Hukuk Bülteni, Yıl: 1988, Cilt: 8, Sayı:2, (s. 357-390). ÜLGEN,  Özen,   Cumhurbaşkanlığı  Kararnameleri:  İlk  Gözlemler ,  Galatasaray  Üniversitesi Hukuk Fakültesi Dergisi, Yıl: 2018, Sayı: 2, 2018, (s. 620-636). Venedik Komisyonu,  Compilation of Venice Commission Opinions and Reports on States of Emergency , Venice Commission, Strasbourg, 2020. YÜZBAŞIOĞLU, Necmi, 1982 Anayasası ve Anayasa Mahkemesi Kararlarına Göre Kanun Hükmünde Kararnameler Rejimi, Beta, İstanbul, 1996.   636Olgunsoy    Hacettepe HFD, 10(2) 2020, 584-637  YILMAZ, Zekeriya,  Seçimler ve Halkoylaması-Halkoylaması Bir Seçim Midir? , Terazi Hukuk Dergisi, Yıl:2010, Sayı: 46, (s. 59-73). Elektronik Kaynaklar DUCHARME, Jamie, World Health Organization Declares COVID-19 a 'Pandemic.' Here's What  That  Means,  https://time.com/5791661/who-coronavirus-pandemic-declaration/ (Erişim Tarihi 11.06.2020).  France  set  to  postpone  second  round  of  local  elections  over  coronavirus  fears, https://www.france24.com/en/20200316-france-set-to-postpone-second-round-of-localelections-over-coronavirus-fears, (Erişim Tarihi 11.06.2020) Global  overview  of  COVID-19:  Impact  on  elections,  https://www.idea.int/newsmedia/multimedia-reports/global-overview-covid-19-impact-elections  (Erişim  Tarihi 16.07.2020). KAMARCK, Elaine,  We can hold safe elections in November—here s how we get started now , https://www.brookings.edu/blog/fixgov/2020/04/13/we-can-hold-safe-elections-in-novemberheres-how-we-get-started-now/ (Erişim Tarihi 29.06.2020). Poland  picks  new  date  for  rescheduled  presidential  election, https://www.aljazeera.com/news/2020/06/poland-picks-date-rescheduled-presidentialelection-200603110921460.html (Erişim Tarihi 23.06.2020). TÜRMEN,  Rıza,   Referandum  Sonucu  AİHM'e  Taşınırsa  Ne  Olur? , http://www.cumhuriyet.com.tr/haber/turkiye/724542/eski-aihm-yargici-riza-turmencevapladi-referandum-sonucu-aihme-tasinirsa-ne-olur.html"
}