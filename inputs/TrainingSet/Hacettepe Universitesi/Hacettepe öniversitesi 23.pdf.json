{
     "Tip": "Makale",
     "Dergi İsmi": "",
     "Üniversite İsmi": "Hacettepe Üniversitesi",
     "Gün": "21",
     "Ay": "01",
     "Yıl": "2021",
     "Cilt": "1",
     "Sayı": "11",
     "Başlık": "ANAYASA MAHKEMESİ KARARLARINI BİÇİMLENDİRME ÇABASI OLARAK YORUM",
     "Title": "INTERPRETATION AS EFFORT OF SHAPING CONSTITUTIONAL COURT DECISIONS",
     "Yazar İsmi": [
          "Ömer Keskinsoy"
     ],
     "Danışman İsmi": "",
     "Anahtar Kelimeler": [
          "Anayasa",
          "Hermeneutik",
          "Yorum",
          "Normatiflik",
          "Anayasal Yorum"
     ],
     "Keywords": [
          "Constitution",
          "Hermeneutics",
          "Interpretation",
          "Normativity",
          "Constitutional Interpretation"
     ],
     "Özet": " Yorum çok boyutlu bir fenomendir. Bu yüzden hukukta yorum müessesi öteden beri tartışılmaktadır. Ancak anayasal yorum hususunda Kıta Avrupa sındaki çalışmalar, çoğunlukla İkinci Dünya Savaşı sonrasına denk gelmektedir. Gerçekten de bu dönemden sonra anayasa yorumunun mahiyetinin diğer hukuk metinlerinden farklı olduğu veya farklı olması gerektiği ortaya konulmuştur. Peki, anayasal yorumu diğer hukuksal uyuşmazlıklara nazaran özel yapan nedir? Özellikle bir anayasal demokraside anayasa yargıçları ne tür farklı yorum teknikleri kullanmaktadırlar? İşte çalışmamızda anayasanın bu çerçevede yorumlanması bahsini  inceleyeceğiz.  Bu  doğrultuda  biz  aşağıda  öncelikle  yorum  teorisini  inceleyerek  anayasal hermeneutiğe değineceğiz. Ardından anayasanın yorumlanmasını ve nihai olarak anayasaya özgü yorum yöntemlerini ele almaya çalışacağız.",
     "Abstract": "Interpretation is a multidimensional phenomenon. That is why the institution of interpretation in law has long been discussed. However, studies on constitutional interpretation in Continental Europe mostly coincide with the post-World War II period. Indeed, after this period, it has been revealed that the nature of the constitutional interpretation is different from other legal texts or should be different. So, what makes the constitutional interpretation special compared to other legal disputes? What different techniques of interpretation do constitutional judges use, especially in a constitutional democracy? In our study, we will examine the interpretation of the constitution in this framework. In this regard, we will first examine the theory of interpretation and touch upon constitutional hermeneutics. Then we will try to consider the interpretation of the constitution and ultimately the methods of interpretation specific to the constitution.",
     "Metin": "Siyasal iktidarın sınırlılığı günümüzde anayasacılığın temel çıkış noktası olmaktan çıkmıştır; anayasacılık artık bireylerin hak ve özgürlüklerini korumaya ve esasında daha ziyade geliştirmeye yönelmiştir. Bu gelişim sürecinde en önemli rol yargıya düşmektedir. Anayasacılığı bu manada tamamlayan ve onu modern anlamda anayasacılık haline getiren ise anayasa yargısıdır.  Hukukta  yorum  müessesi  öteden  beri  tartışılmaktadır.  Ancak  anayasal  yorum hususunda Kıta Avrupa sındaki çalışmalar, çoğunlukla İkinci Dünya Savaşı sonrasına denk gelmektedir. Gerçekten de bu dönemden sonra anayasa yorumunun mahiyetinin diğer hukuk metinlerinden farklı olduğu veya farklı olması gerektiği ortaya konulmuştur. Peki, anayasal yorumu diğer hukuksal uyuşmazlıklara nazara özel yapan nedir? Özellikle bir  anayasal  demokraside  anayasa  yargıçları  ne  tür  farklı  yorum  teknikleri kullanmaktadırlar? İşte çalışmamızda anayasanın bu çerçevede yorumlanması bahsini inceleyeceğiz.  Ancak  burada  hemen  belirtelim  ki  anayasanın  yorumlanması  oldukça  zor  bir faaliyettir. Bu anayasanın mahiyetinden ileri gelmektedir. Anayasa bir yandan temel hak ve özgürlükleri içererek haklar şartına işaret etmekte, diğer yandan devlet organlarının iktidar haritasını düzenlediği için yapısal şartları ele almaktadır. Anayasa yargısı tüm bu mahiyetiyle hukuk ve siyasetin kesişiminde bir işlev görmektedir. Kararların siyasal sonuçlarının  olduğu  da  düşünüldüğünde  anayasal  yorumun  daha  da  zorlaştığı  ifade edilmelidir.  Tüm siyasal sonuçlarına rağmen demokratik bir hukuk devletinde, yorumcunun kararını nesnel biçimde vermesini ve bu nesnelliğin anayasal demokrasi ile uyuşmasını sağlayan  anayasaya  özgü  yorum  yöntemlerini  incelemek  gerekir.  Çünkü  anayasa yargıcının yorum faaliyeti ülkedeki tüm hukuk düzenini ilgilendirmektedir.  Bu  doğrultuda  biz  aşağıda  öncelikle  yorum  teorisini  inceleyerek  anayasal hermeneutiğe  değineceğiz.  Ardından  anayasanın  yorumlanmasını  ve  nihai  olarak anayasaya özgü yorum yöntemlerini ele almaya çalışacağız.       65Keskinsoy/Kaya    Hacettepe HFD, 11(1) 2021, 63-105  I. ÖN SORUN: YORUMUN TANIMI VE YORUM KURAMI Belirli ilke ve bunların türevi kuralların gökyüzünde olduğu gibi kalması bir işe yaramaz. Dolayısıyla hukuki ilke ve kuralların uygulamaya aktarılması gerekir. Genel ve soyut olarak yazıya dökülmüş hukuk ilke ve kurallarının uygulanması demek söz konusu bu ilke ve kuralların belirli bir somut olaya aktarılması demektir. Burada somut olaya aktarılan hukuk, yargıç tarafından söylenmiş olur. Şu hâlde yargıcın önündeki en büyük mesele hukuki ilke ve kuralların anlamının iyice araştırılmasıdır. Çünkü hukuki ilke ve kurala doğru bir anlam yüklenmesi için iyice özümsenmesi şarttır. Bu da hukuk kuralının sözü  ve  özünün  (metni  ve  ruhuyla)  kuram  yardımıyla  ve  ince  bir  işçilikle  ortaya çıkarılmasına bağlıdır. Ezcümle kanunu konuşan ve yaşayan hukuk haline getirmek hâkim ve mahkemelerin işidir. Bu ise oyma sanatı gibi inceleyip sıkı dokuyarak bir eser otaya koymak gibidir.   Yorumun tanımını yapmak kaçınılmaz olarak yorum gerektirir. Çünkü herhangi bir hukuk  kuralını  uygulamak  isteyen  yargıç  öncelikle  söz  konusu  kuralı anlamak/anlamlandırmak zorundadır ki bu da bir yorum faaliyeti gerektirir. Bu yönüyle yorum,  yargıcın  temel  faaliyetidir.  Çünkü  bir  hukuk  kuralının  ne  söylediğinin anlaşılabilmesi ve böylelikle uygulanmaya aktarılabilmesi için yorum zaruridir. Öyle ki; açık ve anlaşılabilir olduğu söylenen bir kural dahi yoruma tabi tutulmuş ve öylece söylenebilmiştir.  Yorum kavramının değişik anlamları içerdiği ileri sürülebilir. En geniş anlamıyla yorum, yargıcın kanuna dayanarak ürettiği hüküm içeriğinin bütünüdür. Bu cümleden olarak,  kanunların  olanaklı  düzeltimleriyle  boşlukların  kapatılması,  hukukun  genel esaslarının biçimlendirilmesinin de yorum sürecinin işlevine dâhil olduğu ortadadır. Bu kavram, kanun koyucunun kanun yorumunu yasakladığı zamanlarda dahi, aşağı yukarı aynı kullanılmıştır.1 Dar anlamda yorum ise, yalnızca kanun metninin eski söylemle  sui telakki sini gidermek veya söz konusu olan metnin gereksinim duyduğu aydınlatmayı sağlamak  ve  sonunda  bir  hukuk  uygulanmak  amacıyla  onun  kesin  anlamını  bulup                                                              1   MEMİŞ, Emin, Anayasaya Uygun Yorum, 1. Baskı, Filiz Kitabevi, İstanbul, 2007, s. 7. 66Keskinsoy/Kaya    Hacettepe HFD, 11(1) 2021, 63-105  çıkarmak, kanunun iyileştirilmesi ve olgunlaştırılması (hukuk yaratma-hukuki tekemmül) yöntemleriyle, yerinde olabilecek (caiz) bazı düzeltim eylemlerini ihtiva eder.2  Hukuk, devlet iktidarına içkin ve aynı zamanda onun etrafında mekanik bir ağ örer. Bu yüzden hukuk iktidarı ontolojik olarak tanımladığı gibi onun kullanımını belirli esas ve usullere bağlar. Bu şekilde belirlenebilirlik, öngörülebilirlik ve güvenlik sağlayan hukuk belirli bir metodoloji ile ele alınır. İşte yorum da hukuk metodolojisine ilişkin en karmaşık ve çözümlenmesi zor faaliyetlerden biridir.  Yorumun bu girift niteliğinin tavan yaptığı alan ise anayasaya yöneliktir. Yorum teorileri anayasayı anlamlandırırken tartışma açan noktaya bağlı bulunan teoriye göre yargı  kararlarının  toplumsal  ve  siyasal  sonucu  değiştirebilmesidir.  Anayasa  yargısı siyaset ve hukuk arasında kaygan bir zeminde yer almaktadır. Bu kaygan zemin anayasa mahkemelerinin kararlarının ne denli önemli bir yelpazede yer aldığını ve rol oynadığını da göstermektedir. Bu nedenle anayasa yargıcının yorumunu özel  yapan siyaset ve hukukun kesişiminde belirli veriler elimizde bulunmaktadır.  Bu cümlelerden olarak anayasanın yorumu diğer hukuk dallarındaki yorumdan tamamen bağımsız olmamakla beraber tam olarak aynı şey de değildir. Zira daha alt düzenlemeler olan kanunlar spesifik ve dar bir alana yönelikken anayasanın yorumu böyle değildir. Mamafih kanunların yorumu ilgili oldukları alana yönelikken anayasanın yorumu  alt  mevzuata  da  şamil  bir  boyuta  sahiptir.  Öte  yandan  temel  metin  olan anayasanın  genel  kaideler  içerici  hükümlerden  müteşekkil  olması  onun  yorumunu zorlaştırmakta ve bu hususta daha hassas davranılmasını zorunlu hale getirmektedir. Bu çerçevede anayasanın yorumu alt mevzuat olan kanunların yorumu kadar saf hukuki metodolojiyle  gerçekleştirilemez.  Dolayısıyla  anayasanın  yorumlanması  kanunların yorumlanmasından  farklı  olarak  tarih,  siyaset  bilimi,  sosyoloji,  felsefe  gibi  bilim dallarıyla birlikte ele alınmayı gerektirir.                                                                   2   MEMİŞ, 2007, s. 7-8. 67Keskinsoy/Kaya    Hacettepe HFD, 11(1) 2021, 63-105  II. HUKUKSAL HERMENEUTİK  A. Genel Olarak Hermeneutik Hermeneutik  bildirme,  haber  verme,  anlama  ve  açıklama  gibi  anlamlara gelmektedir.  Antik  Yunan da  tanrıların  elçisi  konumundaki  Hermes,  tanrıların mesajlarını, yani bir başka dünyaya ait bildirimde bulunur. Bu vesileyle içinde yaşanılan dünya anlaşılabilir, yorumlanabilir ve açıklanabilir. İşte bir diğer dünyaya ait olanın, anlama  yoluyla  anlaşılır  ve  açıklanabilir  hale  getirilmesi  şeklinde  dinsel,  dilsel  ve hukuksal metinler üzerinde yapılan bu faaliyet Hermeneutik olarak adlandırılır.  Gadamer e göre, Schleiermacher hermeneutiği evrensel bir anlama sahip olmakla açıklama çabası olmayı denemiştir. Onun için  anlam, metnin dehalar-arasılık temelinde üretken tekrardır. 3 Söz konusu bu üretkenlik, bir diğer dünyaya ait olanın yeniden yapılandırılması olarak, metni, onu üreten zihinden daha iyi anlama ve açıklama tavrıdır. Schleiermacherci hermeneutik biçim, Ben ile Sen in arasındaki ilişkide varılan karşılıklı anlayışta, geçmiş Tini bugün gibi kavrayarak, başka olanı bir tanıdık gibi karşılama ve anlamadır. Bu boyutuyla hermeneutikin mistik ve manevi bir boyutu bulunmaktadır. Zira metnin yorumcusu, metni ortaya yapan dehayı anlamak ve onun niyetini açığa çıkarmak için,  psikolojik  bir  özdeşimle  kendini  onun  yerine  koyarak,  hakeza  hissettiklerini hissedip, metnin anlam ve niyetini açık hale getirebilecektir.4 Schleiermacher, bütün ve parçadan oluşan hermeneutik daire ilişkisinde,  öznel ve nesnel  boyutları  bir  arada  işlemektedir.  Bir  yandan,  yorumcunun,  metnin  yazarının zihinsel faaliyetine nüfuz edebilmek için kendini onun yerine koyması ve kendini o metni ortaya çıkarma anının bir tecellisi olarak görürken, diğer yandan metnin yazarının diğer tüm  yapıtlarıyla  bütünsel  bir  zihin  bağlamı  içine  yerleştirdiği  söylenebilir.5  Fakat Gadamer,  metne  yönelik  öznel  ve  nesnel  boyutları  içeren  hermeneutik  döngüsellik yaklaşımına katılmaz; Zira Ona göre, anlamak istediğimiz metne yönelik bir anlam arayışında,  kendimizi,  o  metnin  yazarının  yerine  koyamayız,  bu  tür  bir  psikolojik                                                              3   ÖZLEM, Doğan, Hermeneutik (yorum bilgisi) Üzerine Yazılar, 1. Baskı, Ark Yayınevi, Ankara, 1995, s. 14. 4   COŞKUN, Seyit,  Gadamer de Hermeneutik Yöntem , Kaygı Dergisi, Yıl: 2009, Sayı: 12, s. 31. 5   COŞKUN, 2009, s. 31. 68Keskinsoy/Kaya    Hacettepe HFD, 11(1) 2021, 63-105  özdeşleşmeyi sağlayamayız. Bununla birlikte metnin yazarının zihinsel faaliyetine nüfuz etmeyi denemeyiz, sadece bize aktarılan şeyin anlamını, önemini ve amacını kavramaya çalışırız. Nitekim Gademer;  Dolayısıyla, bu daire öznel yönden de nesnel yönden de salt biçimsel bir özellik taşımaz. Tersine, metin ile onu anlayacak olan arasında kurulan uzam içinde hükmünü yürütür. Yorumcunun amacı kendini metin ile metnin içerdiği şeyler arasında bir aracı haline getirmektir. 6  Gadamer  hermeneutiği,  bütün  bir  anlam  karakterinin  ve  koşullarının  felsefi araştırması olarak tanımlar; böylece hermeneutiğin herhangi bir disipline yönelik bir yöntem araştırması olmadığını dile getirir. Bu şekilde Gadamer, herhangi bir yöntemsel amacı  reddeder.  Ona  göre,  anlaşılmış  olanı  anlamak  ya  da  yorumlamak  sadece  tin bilimlerinin metodolojisine özgü bir problem değildir; aynı zamanda teolojik ve hukuksal hermeneutiğe ait bir problemdir. Ayrıca metinleri  anlama ve yorumlama da sadece bilimsel bir ilgi değil, fakat aslında, açık olarak insanın dünyadaki deneyimine aittir.7 Gerçekten de kişi kavrayabileceği kadarını anlar. Dolayısıyla anlama metne vukufiyet ve tecrübeden bağımsız değildir.   Sonuç olarak Gadamer'e göre, hermeneutik, hermeneuien sanatı, yani haber verme, çeviri  yapma,  açıklama  ve  açımlama  sanatıdır.  Hermes  tanrılardan  aldığı  haberleri ölümlülere bildirirken, onları ölümlülerin diline anlayabilecekleri bir şekilde çevirir. Gadamer,  hermeneutik  etkinliğin,  her  zaman  için  bir  başka  dünyaya  ait  bir  anlam bağlamını o anda içinde yaşanılan dünyaya aktarma ya da çevirme etkinliği olduğunu söyler. Bu düşüncenin ifade edilmesi olarak hermeneuia'nın asıl anlamı için de geçerlidir. Gadamer, ifade'nin zaten dışa vurma, açıklama ve çevirmeyi içeren çok anlamlı bir kavram olduğunu belirtir.9                                                               6   GADAMER, Hans-Georg,  Tarih Bilinci Sorunu , Toplum Bilimlerinde Yorumcu Yaklaşım, (çev. Taha Parla), Hürriyet Vakfı Yayınları, İstanbul, 1990, s. 100. 7   BECERMEN, Metin,  Dilthey, Heidegger ve Gadamer de Anlama Sorunu , U.Ü. Fen-Edebiyat Fakültesi Sosyal Bilimler Dergisi, Yıl: 2004, Sayı: 6, s. 52. Ayrıca bkz. GADAMER, Hans-Georg, Truth and Method, (çev. Joel Weinsheimer ve Donald G. Marshall), The Continuum Publishing Company, New York, 1996, s. XXI. 8   BECERMEN, 2004, s. 40. 9   GADAMER,  Hans-Georg,   Hermeneutik ,  (çev.  Doğan  Özlem),  Hermeneutik  (Yorumbilgisi) Üzerine Dersler, Ark Yayınları, Ankara, 1995, s. 11. 69Keskinsoy/Kaya    Hacettepe HFD, 11(1) 2021, 63-105  B. Hukuksal ve Anayasal Hermeneutik  Hukuk normatif devrelerden oluşmaktadır. Dolayısıyla Gadamer in belirttiği gibi hukuksal hermeneutik normatif bir disiplindir ve hukukun bütünlenmesinde önemli bir rol oynar. Çünkü hukuki yorum, hukukun bütünü ile somut olay arasında bir bağlantı kurar ve somutlaştırma işlevi görür.10 Gadamer, somut bir olay olmaksızın metinlerin kendiliğinden yorumlanmasını  boş bir ideal  olarak nitelendirmektedir. Buna göre, yargıç metne bir soru yöneltir ve işte bu soru ufuk açar; anlaşılan ve uygulanan da, bu soruya verilen yanıttır.11 Binaenaleyh müşahhas bir vaka a olmadıkça mücerret metin uykudadır, vak a yargıcın önüne gelince yargıç yorum fitilini çekerek metni olaya göre ele alarak çözüm bulan kişidir.  Hukuksal hermeneutiğin, esasında hukukun somut olaylara aktarma problemi ile doğuş anına denk geldiğini söyleyebiliriz. Olay temelli hukuk anlayışının hâkim olduğu dönemlerde teorik tartışmalardan uzak, hukukun salt somut uygulamaya aktarılması üzerinden  gidilmekteydi.  Dolayısıyla  burada,  görülmekte  olan  bir  dava  aracılığıyla hukukla temas kurulmaktaydı.  Nitekim Gadamer bu durumu şöyle açıklamaktadır:12  Hukuksal hermeneutik, çok önemli ve kaçınılmaz bir görev üstlenir; çünkü o, vazedilmiş hukukun genelliği ile tekil durumların somutluğu arasında köprü kurmak ister. Bu nedenle hukuksal hermeneutik, köken bakımından özcüdür. Onun tarihine bakıldığında görülür ki, anlamacı açımlama problemi,  kopmaz  bir  biçimde  uygulama  problemiyle  ilişkilidir.  (...)  Hukuksal hermeneutiğin temel problemi hukukta somutlaştırmadır .  Öte yandan Gadamer in otorite kavramını yeniden tanımlaması oldukça önemlidir. Modern anlamda emretme gücü olarak tanımlanan  otorite , Gadamer de artık eski dönemlerdeki anlamıyla, metne, yorumcu tarafından dinlenmesi ve korunması gereken bir doğruluk değeri vermektedir:  Otoritenin itaatle doğrudan bir ilişkisi yoktur, o                                                              10  GADAMER, 1995, s. 25. 11  BOYAR, Oya, Anayasal Uyuşmazlıklarda Yorum, Yayınlanmamış Doktora Tezi, İstanbul, Marmara Üniversitesi Sosyal Bilimler Enstitüsü, 2008, s. 17. 12  GADAMER, 1995, s. 25-26. 70Keskinsoy/Kaya    Hacettepe HFD, 11(1) 2021, 63-105  tanımaya dayanır. 13 Bir  metnin otoritesi  ile  metnin ortaya koyucusunun iradesi  karıştırılmamalıdır. Yorum, yorumcunun metnin müellifinin görüşlerini bulabilmek için onun düşünce haline geçmesini gerektiren bir  empati  çalışmasını içermez.14 Sonuç olarak  Bir metnin anlamı bazen değil, her zaman için o metnin sahibini aşar. 15  Gerçekten  de  normatif  olanın  salt  metinsel  olarak  uygulanabilme  potansiyeli düşüktür.  Hukuk  normunun  somut  olaya  aktarılmasında  normun  lafzından  elbette yorumcu etkilenir; ancak yorumcu normu yorumuyla tamamlar ki bu da normun lafzından bazen ayrılığı gerektirir. Ancak bu yorum faaliyeti salt lafzı biçimlendirme hareketi değildir;  aksine  hak  temelli  bir  özgürlük  telosuna  ve  anlayışına  işaret  eder.  Norm bütünlenmeye muhtaçtır. Dolayısıyla kurucu iradenin tecelli ediş biçimi olarak normun hep bir yanı eksiktir. Yargıç bu eksik yönü gideren, dolayısıyla normu dinamik tutan kişidir. Öte  yandan  Gadamer e  göre,16  en  iyi  yorum  da  yine  yukarıdaki  görüşlerinin sentezinden ileri gelir. Yorumcu her zaman bir gelenekten gelir; bu nedenle nesnel ve nötr olmasını beklemek yersizidir. Yorumcu kendisi ile aynı yaşam şekillerinden gelen kişiler ile ortak bir geleneği paylaşır. Bu yaşam biçimi, anılan topluluğun kültürel mirasını oluşturan metin yorumlamalarını da içerir. Gadamer, tüm anlamaların içerik düzeyinde bir  uyum a yönelik olduğu düşüncesindedir. Bu tür bir uyum da ancak, metin hakkında aynı ön-anlayışı paylaşan, aynı yorumla bağlı olacak kültürel bir topluluk içerisinde gerçekleştirilebilir. Özetle, Gademer in kuramında yorum, homojen bir topluluğun iç uygulaması olarak kendisini göstermektedir. Kanımızca hukuk içine doğduğu kültürü değiştirebilme potansiyeline sahiptir. Bu özellikle  anayasal  mühendislik  için  söz  konusu  olabilmektedir.  Hukukun  kültürel izafiyete tabi tutulması ise başlı başına bir sorundur. Şöyle ki; modern hukukun evrensel ilkeleri  söz  konusudur.  Bu  ilkeler  manzumesi,  toplumsal  ve  siyasal  olanı  hukukla koşullandırabilecek yetiye sahiptir; aslında sahip olması da beklenir. İşte yorumun da                                                              13  BOYAR, 2008, s. 18. 14  BOYAR, 2008, s. 19. 15  Aktaran: BOYAR, 2008 s. 19. 16  BOYAR, 2008, s. 19-20. 71Keskinsoy/Kaya    Hacettepe HFD, 11(1) 2021, 63-105  hukukun bu genel ilkelerine, bu ilkelerin özüne yönelmesi gerekir. İlke, hukukun içine doğduğu  kültürden  bağımsız  bir  yapıya  sahiptir;  bu  yönüyle  kültürel  göreceliliği yorumcuya bir tarafa bırakma imkânı tanır. Ezcümle yorum konusu metinler de esasen bir yorumun ürünüdür. Bu sebeple bir metnin yorumdan ari olması kabil değildir. Lakin evrensellik boyutu olan ilkelerle ilgili hususlar saklıdır.     Sonuç olarak Kaufmann ın soruna getirdiği şu açıklığı vurgulayalım:17  Soyut biçimsel-pozitif yasa normu, somut maddi-pozitif hukuk için zorunlu, fakat hiçbir zaman yeterli olmayan bir temeldir. Başka bir deyişle, yasa hukukun gerçekliği değil, sadece imkânıdır. Şayet hukukun yalnızca yasadan ibaret olmadığı doğru ise, o zaman hukukun meydana gelebilmesi için, yasanın kendi dışında yer alan başka şeylerle tamamlanması gerekir. (...) Yasa, gerçeklik için geçerlidir; fakat gerçeklik sonsuz derecede çeşitli ve sonsuz bir dönüşüm içindedir. Olguların bu çeşitlilik ve değişkenliğinden dolayı, yasanın hiçbir şekilde nihai kesinlikte ve apaçık formüle edilmemesi gerekir, bu mümkün olsa bile; kaldı ki bu mümkün de değildir. Yasanın, sürekli ilgili tarihsel durum içerisinde somutlaştırılması gerekir. Yasanın ‘kasdettiği  şey, olay üzerinde ve olay dolayısıyla anlaşılır hale gelir.         Hukuksal  hermeneutiğin  anayasa  hukukuna  da  taşınması  kaçınılmazdır.  Gerçi bunun için İkinci Dünya Savaşı sonrasını beklemek icap etmiştir. Anayasanın salt formel yanının olmaması onu yorumun konusu haline getirmiştir. Gerçekten de anayasa legalite ilkelerinin yanında legitimate ilkelerini de içeren bir üst hukuksal metindir. Bu bağlamda temel hak ve özgürlüklerin korunması, insan onurunun güvenceye bağlanması ve bunun gelişimi için uygun ortam ve araçların gerekliliği yanında anayasanın üstünlüğü ve bağlayıcılığının söz konusu olması neticesinde anayasal hermeneutik doğmuştur.  Boyar ın da belirttiği gibi anayasal hermeneutik için başlangıç noktasını hukuk devleti  kavramı  oluşturmaktadır.  Dolayısıyla  anayasal  hermeneutiği  anlamlandırmak için, 19. yüzyılda kullanılan hukuk devleti kavramının 20. yüzyılda kullanılandan farklı olduğunu belirtmek gerekir. Gerçekten de bu dönemde keşfedilen  hukuk devleti , hem                                                              17  SANCAR,  Mithat,  Temel  Hakların  Yorumu,  Yayınlanmamış  Doktora  Tezi,  Ankara,  Ankara Üniversitesi Sosyal Bilimler Enstitüsü, 1995, s. 74-75. 18  BOYAR, 2008, s. 20-21. 72Keskinsoy/Kaya    Hacettepe HFD, 11(1) 2021, 63-105  Anayasanın normatifliği, hem de temel hak ve özgürlükler kuramına bakış yönünden köklü değişiklikler ortaya koymuştur.  III. ANAYASANIN YORUMLANMASI A. Pozitif Üst Hukuk Metni: Anayasa Anayasanın geçerlilik temeli, demokratik bir hukuk devletinde, bir yönüyle halkın kurucu iradesinden neşet etmektedir. Diğer yönüyle ise anayasanın geçerlilik temeli normun kendisidir, şöyle ki; bu temel hukukun genel ilkelerinden türer. Anayasanın irade sorunu diyebileceğimiz  kararcı  yaklaşım, bir anayasa koyucu iradeyi ortaya koyar. Ancak  normcu  yaklaşım da pozitif geçerlilik temeli bulmak için bir anlamda bu iradeye başvurmak zorundadır.  İşte anayasa koyucu iradenin her zaman ve her yerde bir geçerlilik koşullandırması vardır.  Anayasa  koyucu  iradesiyle  anayasal  statükoyu  hedefler.  Buna  göre  anayasa koyucunun  kararları  uygulanarak  saygı  görmelidir;  yaşam  pratiğine  aktarılmalıdır. Esasında bir anlamda anayasa koyucu yoruma pek sıcak bakmaz. Çünkü yorum, normun anlamını a priori bir şekilde izafi ve sübjektif olarak algılar. Ancak anayasa, anayasa koyucu iradenin kararı ile varlık bulmalı ve dolayısıyla onun kararının somutlaşmış şekliyle ele alınmalı ve bu şekilde geçerliliği sağlanmalıdır.  Yorum aslında her ne kadar objektif anlamı hedeflese de izafi  yönü olan bir faaliyettir. Dolayısıyla yorum sübjektif olduğu ölçüde yeni ufuklar ortaya koyar; anlamın ihdas edilmesi yoktan olabileceği gibi, yeniden de olabilir. Aksi kararcı yaklaşıma göre anayasayı yapan kurucu halk iradesi –ki bu kanımızca ütopik ve mistik bir ifadedir- bir şekilde iradesini ortaya koyduğu için, pozitif olarak tecelli eden anayasa bu şekilde bağlayıcı ise, anayasa koyucunun ya da anayasayı değiştiren yasama organının iradesinin yorum sonucunda ortaya çıkması gerekir. Yorum yoluyla kararın sahibini her defasında                                                              19  ANTONIOLLİ, W.,  Die rechtliche Tragweite der Baugesetze der Bundesverfassung, FS S. J. Merkl, 1970, s. 33. 20  REMIER, Franz, Vefassungsprinzipien: ein Normtype im Grundgesetz, Duncker-Humblot- Berlin, 2001, s. 90. 73Keskinsoy/Kaya    Hacettepe HFD, 11(1) 2021, 63-105  bulma arayışı, demokrasi adına da olsa, yorumun bizzat kendisi ile bağdaşmayacağı kanaatindeyiz.  Zaten anayasa, bizatihi kendisel olarak farklı –örneğin hukuk devleti gibi- meşruluk kaynaklarına sahiptir. Dolayısıyla anayasanın pozitifliğinin meşruluk temeli yalnızca irade ve onun kararı, yani kurgusal normatifliği değildir. Bu sadece yorumda bir yönteme işaret eder; bazı hâllerde anayasa koyucunun kararı doğru bir iz üzerinde olduğumuzu da gösterebilir. Fakat burada söylemek istediğimiz, anayasanın yorumlanmasının kurucu irade  tekelinde  olmadığını  ortaya  koymaktır.  Dolayısıyla  her  ne  kadar  anayasanın pozitifliğinin bir kaynağı kurucu irade olsa da, normun konulmasında anayasa koyucunun iradesinin tekel ve tekil bir belirleyiciliğe sahip olmadığı belirtilmelidir. Zira kurucu iradenin faaliyeti normu ihdas etmekten ibarettir, onu yorumlamak ve müşahhas olaya aktarmak ise yargısal bir faaliyettir. Dolayısıyla bu görev hâkimlere aittir.      B. Anayasanın Normatifliği Anayasanın  yorumunda  süje  için  nesne  anayasanın  kendisidir.  Dolayısıyla anayasanın bu bakımdan niteliğini ortaya koymak gerekir. Anayasa belirli bir yerde ve dönemde geçerli olan kurallar bütünüdür; buna anayasanın pozitif niteliğinden neşet eden normatif özelliği veya gücü diyebiliriz. Anayasa, bu normatif özelliğini, bir yandan beşeri davranışları düzenlemesinden diğer yandan da beşeri irade tarafından konulması ile kazanmaktadır.  1787 ABD Anayasasını izleyen anayasacılık hareketleri normatif anayasalar ortaya çıkarmıştır. Bu şekilde katı bir normatif devreler içeren anayasalar yönlendirici ve politik program hükümler olma özelliklerinin yanında devletin tüm iktidarını sınırlandırma hedeflerini taşırlar. Doğrudan geçerli ve bağlayıcı norm dizisi şeklindeki anayasalar, temel haklarla yasama, yürütme ve yargı organlarını bağlamaktadır. Reimer e göre bu durum,  yani  anayasanın  kendisi  için  öngördüğü  bağlayıcılık,  çerçevesini  meydana getirdiği  demokratik  politik  süreci  stabilize  etme  ve  yükünü  hafifletme  amacına yöneliktir.                                                              21  REMIER, 2001, s. 77. 74Keskinsoy/Kaya    Hacettepe HFD, 11(1) 2021, 63-105  Modern anayasa kendisini mutlak ve sınırsız bir bağlayıcılık gücü ile donatır ve böylece kendisini diğer yasaların üzerinde görür. Bu şekilde anayasa,  en üst formel geçerlilik gücü ne sahip olur ve değiştirilmesi ve uyarlanması –anayasa hukukunun içinde bulunan- sadece bunun için anayasa hukukunda öngörülen yöntemlerle ve pozitif hukukta bunun için mevcut olan ölçütler çerçevesinde mümkündür. Pozitif  anayasa hukuku kendisine normatiflik ve bağlayıcılık bahşettiği oranda, anayasa yorumu da bu normatif realitenin ötesine geçmemeli, aksine bunu kendisi için bir hareket noktası olarak kabul etmelidir. Anayasanın katı normatiflik iddiası, yani anayasanın hukuksallığı, ne anayasanın  bağlayıcı  etkisinin  esastan  sorgulanmasına  ne  de  hukukun  bağlayıcı heteronom özelliğini hatalı kabul eden ve reddeden keyfi bir yorum şekline izin verir. Anayasa  yorumunun  hizmet  edici  fonksiyonu  kendisini  daha  çok  anayasanın bağlayıcılığının gerçekleştirilmesi ve kabul görmesi yönünde ifade etmelidir.23  Hukukun her yorumunun süjeye bağımlı ve süjeden kaynaklı olduğu bir gerçektir ve bu nedenle  yorumcunun üretme performansından bağımsız olarak düşünülemez. 24 Öte yandan yorum yapılırken yorumlanan metne bağlı kalınmalıdır ya da en azından o metni yok sayarak hareket edilmemelidir. Zira yorum yapılırken hermenötik izafiyete rağmen,  kanun  metninin  yönlendiriciliği  gözetilmelidir.25  Tartışılan  bağlayıcılığın anayasanın  normatif  geçerliliği  altında  ele  alınması  mühimdir.  Çünkü  hukukun bağlayıcılığı ve hukukun gücü anayasadan kaynaklanır.26  Sonuç olarak anayasanın ne anlama geldiğinin belirlenmesi, birbiriyle bağlantılı iki aşamalı bir süreçtir.27 Bu süreçte verili olanla olmayan bir araya getirilir ve anayasayı anlamlandırma faaliyeti bunun üzerine kurulur. Bu süreçteki inovatif durum ise ancak                                                              22  ALEXY,  Robert,  Verfassungsrecht  und  einfaches  Recht  –Verfassungsgerichtsbarkeit  und Fachgerichtsbarkeit, VVDStRL, 61, 2002, s. 7-8. 23  HILLGRUBER, Christian,  Anayasanın Yorumlanması , (çev. Yüksel Metin), Anayasa Teorisi, (Der. O. Depenheuer vd.), Lale Yayıncılık, 2014, s. 523. 24  JAESTEDT, Matthias, Das mag in der Theorie richting sein…: Vom Nutzen der Rechtstheorie für die Rechtspraxis, Mohr Siebeck, 2006, s. 47. 25  TSCHENTSHER, Axel., Demokratische Legitimation der dritten Gewalt, Jus Publicum, Mohr Siebeck, 2006, s. 192. 26  HILLGRUBER, 2014, s. 524. 27  HILLGRUBER, 2014, s. 534. 75Keskinsoy/Kaya    Hacettepe HFD, 11(1) 2021, 63-105  uygulama düzeyinde devreye girer. Her şeyi yorumlama ile belirlenmiş olan anayasal temel  önerme  altında  toplamak,  yani  anlatmak mümkün  değildir.  Onu  operasyonel yapabilmek  için,  belirleyici  olan  temel  önermenin  her  bir  olaya  göre  daha  çok somutlaştırılması gerekir, yani içeriksel olarak zenginleştirilmesi gerekir. Bu ara adımda anayasa  uygulayıcısı  yalnızca  mantıksal  tümdengelim  yöntemiyle  yetinmez,  aksine üreticidir, yani hukuksal manada yeni normlar ihdas edicidir.  Öte yandan anayasanın normatifliği belirli koşullara bağlı olarak ortaya konulur. Bu şartlardan birincisi normatif şartlar iken ikincisi reel şartlardır. Bilindiği gibi anayasa siyasi iktidarın sınırını ve yetki haritasını çizer. Bu yüzden anayasa normatif olmak zorundadır. Bu bakımdan örneğin erkler ayrılığı ilkesi gereğince her devlet erki yalnızca kendisine tanınan yetkileri kullanabilmektedir.  1789 tarihli Fransız İnsan ve Yurttaş Hakları Bildirisinin 16. maddesi, normatif şartı kuvvetler ayrılığı ekseninde ortaya koymuştur. Buna göre insan haklarını güvence altına almayan ve erkler ayrılığına dayanmayan bir anayasa, normatif anlamda anayasa değildir. Keza anayasanın yine bu ilke ya da bu ilkeye bağlı olarak özgür ve düzenli seçimleri öngörebilmesi ve çok partili yaşama izin vermesi gerekir. Bu nedenle siyasi çoğulculuk ve rekabet yoksa anayasanın normatifliğinden dahi söz edilemez. Zira aksi halde yeterli düzeyde  bir  denetim  mekanizması  söz  konusu  olmamaktadır.28  Anayasanın normatifliğinin reel şartı ise, ilgili devletin halkında asgari düzeyde de olsa yeterli bir siyasal kültürün ve sosyal ilişkilerin bulunmasıdır. Siyasal kültür ve bununla bağlı olarak sosyal ilişkiler, bir halkın birden fazla kuşağı kapsayacak biçimde geriye giden iyi ve kötü siyasi tecrübelerinden etkilenerek meydana gelir. İşte anayasanın normatifliğine ilişkin bu reel şartlar, normatif şartları destekleyici niteliktedir.29  Öz ifade şekliyle anayasa sadece belli normların kâğıda dökülmüş hali olmaktan ibaret metin değildir.                                                               28  STARCK,  Christian,   Die  Verfassungsauslegung ,  Handsbuch  des  Staatsrechts  der Bundersrepublik Deutschland, Hrsg. Josef Isensee ve Paul Kirchhof, Band VII, C. F. Müller Verlag, Heidelberg 1992, s. 190. 29  METİN, Yüksel, Anayasanın Yorumlanması, Asil Yayınları, Ankara, 2008, s. 27-28. 76Keskinsoy/Kaya    Hacettepe HFD, 11(1) 2021, 63-105  C. Anayasanın Yorumlanmasının Kaçınılmazlığı  Mecellenin  13  üncü  maddesinde  ifade  edildiği  üzere   Tasrih  mukabelesinde delâlete itibar yoktur.  Başka bir ifade şekliyle  açıklık halinde yorum yapılamaz  (in claris non fit interpretatio) ilkesine rağmen anayasanın yorumu kaçınılmazdır. Çünkü anayasa kendiliğinden apaçık bir normlar dizisi alanı değildir,30 ya da daha itidalli bir ifade  şekliyle  bu  çoğu  zaman  mümkün  olamamaktadır.  Mamafih  anayasa  normları anlaşılmak ve anlamlandırılmak ister. Hukuk bilişsel ve evrimsel süreçten geçtiğinden bu yana  düşünsel  bir  fenomen  olarak  kendi  özgül  anlayışı  çerçevesinde  ancak kavranabilmektedir. Fakat bir hukuk normunun anlamı da yorum süzgecinden geçtikten sonra ortaya çıkabilmektedir. Özellikle anayasa yorumunda basit bir yargısal sezgiden öte yorum, rasyonel bir hukuki sonuç elde etmek amacıyla yapılır. İşte anayasa da kendiliğinden  anlaşılan  saf  bir  hukuki  metin  olmaktan  ibaret  değildir,  anayasa yorumlanmaya muhtaçtır. Bu yüzden de hermenötik bir faaliyet kaçınılmazdır. En üst norm olma özelliğini haiz anayasalar az ve öz ifadelerle çok şey anlatan temel metinlerdir, bu sebeple anayasalar için yorum bir zorunluluktur.  Anayasa normlarının etkili olabilmesi için yorum bir ihtiyaçtır.31 Gerçekten de anayasal yorumu dışlamak ya da yasaklamak anlamsız olduğu kadar aynı zamanda imkânsızdır. Bununla birlikte yorumun kaçınılmazlığı, anayasanın objektifliğinden ödün vermek anlamına mı gelir? Şüphesiz yorum hukukun sübjektiviteye açılan kapısıdır denilebilir. Anayasanın yoruma olan bağlılığı onu yorumcunun ve onun sübjektif (ön) anlayışının eline teslim eder. Zira yorumcu, seçtiği yorumlama yöntemine bağlı olarak aynı zamanda yorumun sonucunu da belirler. Çünkü hukuk, yorumlayan kişi onu nasıl göstermek isterse, kendisini öyle gösterir; bakış açısı, neyin görüleceğini belirler, yani uygulanan anlama yöntemi anlaşılanı tanımlar.32 Merkel in de belirttiği gibi hukukun yorumu nasılsa, hukuk odur.33                                                               30  HILLGRUBER, 2014, s. 520. 31  ISENSEE, Josef, Salus publica –suprema lex?, Das Problem des Gemeinwohls in der freiheitlichen Demokratie, Nordrhein-Westalische Akademie der Wissenschaften, Vortrage G 407, Düsseldorf  2006, s. 49. 32  HILLGRUBER, 2014, s. 520. 33  MERKEL, A. J.,  Das Interpretationproblem (1916) , Gesammelte Schriften, Bd. I/1, 1991, s. 63. 77Keskinsoy/Kaya    Hacettepe HFD, 11(1) 2021, 63-105  Görüldüğü üzere aynı manaya gelen önermelerin farklı ifade ediliş biçimleri vardır. Bu bağlamda olay adedi kadar hukuk vardır diyebiliriz. Hukuk sadece yazılı bir şekle büründürülmüş mevzuattan ibaret değildir. Hukuk deniz-derya ise mevzuat ancak o deniz deryadan  düşen  altın  damlacıklar  olabilir.  Anayasa  metinleri  içerisinde  yer  alan düzenlemelerin  ise  elmas  ya  da  yakut  misali  daha  değerli  damlacıklar  olduğu kuşkusuzdur. Binaenaleyh anayasaların yoruma muhtaçlık düzeyi diğer mevzuata göre daha fazladır. Anayasalar az ifade ile çok şey kasteden temel metinlerdir. Anayasalar alt mevzuatın anahtarı kabilinden düzenlemeler ihtiva eden temel metinlerdir. Dolayısıyla anayasalardaki normların kahir ekseriyeti ilke boyutu olan evrensel nitelikli hükümlerin yazıya  dökülmüş  halidir.  Bütün  bunlar  anayasaların  en  fazla  yorumlanmaya  ve anlamlandırılmaya muhtaç temel metinler olduğunun izahına yöneliktir. Lakin yorum salt sübjektif bir değerlendirmeden ibaret değildir.   Kanımızca yorum yöntemi, yorumcunun ve onun anlayışının farklılığını bertaraf etmek için vardır. Sübjektif olduğu varsayılan bir hukuk kendisini çoğaltır ve farklı yorumcu ve bakış açısına göre bir izafiyet içerir. Böylece çok sayıda, her biri münferit ve kendi izafi geçerlilik iddiası içerisinde birbiriyle yarışan hukuk düzenleri inşa edilebilir. Dolayısıyla hukuka atfedilebilecek objektif anlamın önemi burada ortaya çıkar. Geçerli olan hukuk anlaşılan hukuk ise, objektiflik sağlanmadığı takdirde anlam yorumcunun kaçınılmaz sübjektifliği içerisinde yok olur gider.  İşte  bilişsel  bir  evrimin  sonucunda  ortaya  çıkan  modern  hukuk  ve  anayasa, objektifliği sağlamaya çalışan; belirliliğe, öngörülebilirliğe ve güvenirliğe dair beklentiler karşısında yorum yöntemlerine ihtiyaç duymaktadır. Ancak objektif hukuk düzenine yönelik temelden sorgulayıcı bu yaklaşım, hukukun çoğulcu (plüralistic) yapısına karşı değildir.  Bizim buradaki sorgulamamız objektif olması gereken hukukun, keyfi şekilde gerçekleştirilen  yorumlar  sonucunda  her  türlü  sübjektif  deformasyona  uğramaktan kurtarılmasından ibarettir. Şu halde yorum, izafi ve dolayısıyla keyfi alana adım atmaya yönelik bir hukuk ihdası rejimi ortaya koymamalı; yorumcu da hukuka hükümranlık etmeye kalkmamalıdır. Çünkü hukuk, fütursuzca bir görecelilik yerine objektif anlamının ortaya konulmasını yorumcudan talep etme hakkına sahiptir. Esasında hukukta yorum 78Keskinsoy/Kaya    Hacettepe HFD, 11(1) 2021, 63-105  yöntemlerinin varlığı zaten hukukun kendisinin yorumcuya, kendisini doğru anlaması için gerekli yolu göstermesine işaret etmektedir.   Bununla beraber yorumlanacak olan hukuk normu, yorumcusuna açık ya da kapalı olarak yorum yaklaşımı ve yorum yöntemleri hususunda bağlayıcı şartlar ortaya koymuş olsa  da,  pozitivize  edilmiş  bu  yorum  kurallarının  kendilerinin  de  anlaşılabilir  ve uygulanabilir hale gelebilmeleri için yorumlanmaları gerekir ki, bu halde yorumlama ikilemi yalnızca farklı bir düzeye çekilmiş olur, ancak ortadan kaldırılamaz.34 Çünkü öncesinde kendisinin de yorumlanmak suretiyle tespit edilmesi gereken bir şey, nasıl olur da yorum sürecini yönetebilir?35 Kanımızca buradaki hermenötik döngü yorumlamayı hiç şüphesiz kaçınılmaz yapmaktadır. Bu yüzden zaten yorum yöntemleri çeşitlilik gösterir. Gerçekten de anayasanın bir tek yorum yöntemiyle anlam kazanması mümkün değildir. Burada önemli olan, yorumlama sürecini revize edebilmeyi önleyen ve keyfi bir izafiyetin ortaya konulmasını sağlayan bir tür ön anlayıştan uzak durmaktır.  D.  Orijinal Metin  ile  Yaşayan Belge  Arasında Anayasa Yorumu Yukarıda  da  vurguladığımız  gibi  anayasa,  kurucu  iradenin  yorum  tekelinden vareste bir şekilde de değerlendirilebilir. Şüphesiz böylesi bir yaklaşım biçimi kurucu iradenin tecelli ediş biçiminden sapma olarak nitelendirilebilir. Biz anayasa yorumunun zamana göre değişebileceğini vurgulamak isteriz. Çünkü anayasa yaşayan bir hukuki belgedir; belirli bir dinamizm içerir. Bu da, esasında toplumsal ve siyasal devinimden kaynaklanır. Ezcümle Mecellenin 39. maddesine göre;  Ezmanın tegayyürü ile ahkâmın tegayyürü inkâr olunamaz.  Dolayısıyla anayasalar hususiyle devletin sınırlandırılması ve  temel  hakların  güvenceye  alınması  bakımlarından  sadece  ana  değil  atiye  matuf derinlikte hükümlerden müteşekkil metinlerdir. Bu nedenle anayasalar günün şartları dikkate  alınarak  yorumlandığında  bir  boşluk  doğmasına  izin  vermeyecek  vasıfta metinlerdir/metinler olmalıdır. Böylesi bir yaklaşımın gerekliliği belirli bir sorun da içerir. Şöyle ki; anayasanın yorumunun kurucu iradeden sapması anayasanın demokratik meşruluğunu bir yandan                                                              34  HILLGRUBER, 2014, s. 521. 35  JAESTEDT, 2006, s. 133-158. 79Keskinsoy/Kaya    Hacettepe HFD, 11(1) 2021, 63-105  gündeme getirmekte, diğer yandan sürekli kendini yenileyen anayasa ilk bakışta istikrar sorununu barındırmaktadır. Amerika Birleşik Devletleri Anayasası için iki yorum tarzı, yani bir yandan yaşayan belge olarak yorum ile kurucu iradeye yönelen statükocu yorum biçimi  Federal  Yüksek  Mahkeme  yargıçları  arasında  halen  bir  sorun  alanı  teşkil etmektedir.  Anayasanın  pozitifliği,  anayasa  teorisi  bakımından,  katı  bir  geçerlilik  iddiası içermektedir. Yani orijinal metne yorum yönelmelidir. Bu da, eğilim olarak anayasanın zamana  ve  ihtiyaca  göre  değişmesini  engelleyici  bir  biçimde  ortaya  konmaktadır. Esasında anayasalarda yer alan bağlayıcılık, bu yorum tarzını destekler niteliktedir. Buna göre  de  anayasa  koyucunun  iradesi  anayasa  hükümlerinde  belirlenmiş  yöntemle değiştirilmesi dışında kalıcı olması gerektiği söylenebilir. Şu halde kurucu iradenin, dinamik –yani günün koşulları çerçevesinde- yorum karşısında zayıflatılması pek de makbul değildir.  Anayasaların belirli bir statüko ve buna bağlı istikrar hedeflediği söylenebilirse de toplum da siyaset de hukuk gibi statik olgular değillerdir. Bu iki dinamik olgu karşısında hukukun statikliği bir ölçüde kabul edilebilirdir. Fazlası, ortaya çıkan yeni durum ve hâkim görüşler hilafına olacağı için ister istemez yeni çatışma alanları ortaya çıkacaktır. Ne var ki anayasanın bizatihi kendisi, yapı ve içerik itibarıyla dinamizm içermektedir; anayasa kendisini belirli bir zaman kalıbı içerisinde yerleştirmediği gibi değişen şartlara kendisini uydurmak için baskı bile yapmaktadır.   Gerçekten  de,  anayasaların  öngördüğü  esas  ve  usullere  göre  yetkili  organlar marifetiyle  değişiminin  düzenlemesi  bu  yüzdendir.  Pozitif  anayasa,  her  ne  kadar pozitifliğinden kaynaklanan var olan durumu koruma güdüsü ile donatılmışsa da, kendi değişimini ve oluşumunu düzenler; bu değişimi yetki dağılımı ve usul kurallarıyla belirli bir sisteme bağlar.36 Anayasa toplumsal ve siyasal olan ile uyumunu yakalamak ister. İşte yorum da anayasayı değiştirmenin ve an be an güncel kalmasını sağlamanın en işlevsel yolunu teşkil eder.                                                               36  JERSTEADT, 2006, s. 1. 80Keskinsoy/Kaya    Hacettepe HFD, 11(1) 2021, 63-105  Ancak  burada  anayasayı  yorum  yolu  ile  değiştirmenin,  anayasal  dinamizmi sağlamanın muğlak bir yan bırakması ihtimali problemli gibi görünebilir. Yorum her ne kadar filtrelenirse filtrelensin sosyal ilişkilerin ve toplumsal siyasi görüşlerin izafiyetine kapılması  durumunu  bünyesinde  barındırmaktadır.  Dolayısıyla  anayasayı  yeniden şekillendirecek yorum ile anayasayı değiştirme gücünü haiz yasama organı arasında kalındığında ikinci yolun her zaman için öncelikli bir tercih sebebi olduğu söylenebilir.  Öte  yandan  Hillgruber in  de  belirttiği  gibi,37  pozitif  anayasa  hukuku,  tarihsel anayasa  koyucunun  iradesini  güncelleştirmek  ve  mevcut  şartlarda  gerçekleşen değişiklikleri  dikkate  alarak  günün  koşullarına  uyarlamak  için  elbette  ki  anayasa mahkemeleri  yetkilendirilebilir.  Böylesi  bir  yetkilendirme  sonuç  olarak  anayasa mahkemesinin anayasaya bağlılığında önemli ölçüde izafiyete yol açar ve sonunda da ortadan  kaldırır.  Çünkü  zamana  uygun  bir  anayasa  anlayışının  ne  olduğunu  artık anayasayı değiştirme yetkisine sahip mevcut yasa koyucu, uygun ve gerekirse yalnızca  anlamı belirginleştirici  bir anayasa değişikliği ile yapmaz, aksine anayasa mahkemesi kendi görüşüne göre yapar. Dolayısıyla muhtevası itibarıyla anayasa koyucunun iradesinin dikkate alınması gerekliliği bir yana, yasama organının tahmin edilen iradesi ölçüt alınsa bile, anayasa mahkemesi bu ölçütün ne olduğunu kendisi tayin ettiğinden netice itibarıyla bir farklılık söz konusu olmaz. Çünkü anayasa mahkemesinin kurulması halinde anayasa koyucu esasında a priori olarak kendi iradesinin aşınabileceğini kabul eder. Kaldı ki yasa koyucu merciin yaptığı, pozitif zeminde itibar edilmesi gereken bir metin ortaya koymaktır, onu yorumlamak ve olaya uygulamak yargıcın işidir.   IV. ANAYASA MAHKEMELERİNİN YORUMLARINI BİÇİMLENDİRME ÇABASI:  ANAYASA HUKUKUNA ÖZGÜ  YORUM İLKELERİ Yukarıda vurguladığımız gibi hukuk normu yorumlanmaya muhtaçtır. Buradaki ihtiyaç geçmişten günümüze çeşitli yorum yöntemlerinin geliştirilmesine sebep olmuştur. Ancak özellikle anayasanın yorumlanmasında klasik yorumun ötesinde –çünkü bunlar                                                              37  HILLGRUBER, 2014, s. 531. 81Keskinsoy/Kaya    Hacettepe HFD, 11(1) 2021, 63-105  pek çok alanda yetersiz kalmıştır- anayasa hukukuna özgü yorum ilkeleri geliştirilmiştir. Anayasanın yorumlanmasında geliştirilen hak eksenli yaklaşım bu yorum ilkelerinin ortaya  çıkmasında  dirimsel  kaynak  mahiyetindedir.  Gerçekten  de  anayasanın yorumlanmasında hak eksenli yaklaşım günümüzün anayasa yargısının meşruluğunun sağlanmasında önemli bir çıkış noktasıdır.  A. Anayasanın Yorumlanmasında Bütünsellik İlkesi Anayasa bir bütün olarak belirli ilkeleri içermesi itibarıyla bir anlama işaret eder. Bu anlam anayasanın tek tek hükümlerinin ne anlama geldiğini açıklığa kavuşturmada başvurulabilecek önemli bir işlev görür. Üstelik anayasanın bütünselliği ilkesi yorumda mantıksal tutarlılığı sağlar.38 Bununla birlikte anayasanın bütünsel bir yaklaşımla ele alınması yorumda anayasa normları arasında bir hiyerarşi bağı kurmaz. Anayasa normları eşdeğerdedir.39 Ancak anayasanın bir ahlaki temeli vardır. Bu ahlaki temel erkler ayrılığı, hukuk devleti ve çoğulcu demokrasi gibi ilkeler manzumesinden neşet eder. İşte bu ilkeler manzumesi anayasanın yorumlanmasında belirli bir çerçeve çizer ve yol göstericilik yapar.40   Anayasanın  normatif  devreleri  arasındaki  bağlantılar,  daha  doğrusu  karşılıklı bağımlılık  söz  konusu  anayasa  hükümlerinin  tek  başına  değil  bir  bütün  içerisinde yorumlanmasını  gerektirir.  Bu  durum  anayasa  hükümlerinin  birbiriyle  çelişkiye düşmesini de önler. Bu kanunun kendi kendiyle çelişmemesi ilkesi denmektedir. Bu ilke yukarıdaki paragrafta ifade edilenler çerçevesinde hukukun bütünselliği ilkesinin zorunlu bir sonucudur. Gerçekten de Hesse nin belirtiği gibi anayasa belirli ilke ve esaslar içerir ve  eğer  buna  uygun  bir  değerlendirme  yapılmak  isteniyorsa  anayasanın  bütünlüğü ilkesinin yorumlamada benimsenmesi gerekir.                                                               38  METİN, 2008, s. 75. 39  METİN, 2008, s. 77. 40  YÜZBAŞIOĞLU, Necmi, Türk Anayasa Yargısında Anayasallık Bloku, İ.Ü. Basımevi, İstanbul, 1993, s. 135-195. 41  HESSE, Konrad, Grunzüge des Verfassungsrechts der Bundesrebulik Deutscheland, 20. Auflage, C. F. Müller Verlag, Heidelberg, 1995, s. 27. 82Keskinsoy/Kaya    Hacettepe HFD, 11(1) 2021, 63-105  Ehmke  de,  anayasanın  yorumunda  gözetilmesi  gereken  bir  prensip  olarak anayasanın bütünlüğü ilkesini vurgulamaktadır. Ehmke ye göre, anayasanın bütünlüğü ilkesi, anayasa metninde yer alan normlar arasındaki biçimsel bağlantının bir yansıması değildir. Ona göre bütünsellik ilkesi ile anayasanın maddi bütünlüğü vurgulanır. Ancak bütünlük, sistematik veya değerler birliği olarak anlaşılmamalıdır. Bu ilke, esas itibarıyla anayasanın  bir  anlam  bütünlüğü  oluşturacak  şekilde,  fakat  daima  devletin  siyasi bütünlüğünü sağlamayı amaçlayan bir düzen bağlamında yorumlanması zorunluluğunu ifade eder. İlke, anayasanın kurucu, bütünleştirici karakterinin temelini oluşturur ve bundan dolayı büyük önemi haizdir.42  Kanımızca  modern  anlamda  anayasanın  maddi  bütünlüğü  insan  onuruna yönelmektedir. Bu da temel hak ve özgürlükler rejimini yakından ilgilendirmektedir. Anayasanın hiçbir hükmü insan onuruna aykırılık teşkil edecek şekilde yorumlanamaz.44 Gerçekten de Alman Federal Anayasa Mahkemesi, anayasanın bütünlüğü ilkesini, hem hakların  norm  alanını  belirlemede  hem  de  devletin  teşkilatlanması  ile  ilgili düzenlemelerde dikkate almaktadır. Yani anayasanın gerek haklar şartı gerek yapısal şartları  anayasanın  bütünselliği  ilkesi  çerçevesinde  yorumlanmalıdır.  Türk  Anayasa Mahkemesinin emekli üyelerinden Tülay Tuğcu ve Fazıl Sağlam da bir karara karşı yazdıkları  karşıoy  yazısında  aynen  şunu  ifade  etmişlerdir:   Anayasa  hükümlerinin anayasanın  bütünlüğü  (Die  Einheit  der  Verfassung)  ilkesi  gözönünde  tutularak yorumlanması zorunludur. 45 Keza Anayasa Mahkemesi bir diğer kararında bütünsellik ilkesini şu şekilde vurgulamaktadır:  Anayasanın 2. maddesi Türkiye Cumhuriyetini demokratik,  laik  ve  sosyal  bir  hukuk  devleti  olarak  tanımlamaktadır.  Anayasa Mahkemesinin  yerleşik  içtihatlarında  Anayasada  öngörülen  demokrasinin  klasik  ve çağdaş batı demokrasisi biçiminde anlaşılması gerektiği kabul edilmektedir. Bu nedenle demokrasinin  kavramsal  ve  kurumsal  niteliği,  Anayasanın  tüm  somut  kurallarının                                                              42  METİN, 2008, s. 75-76. 43  METİN, 2008, s. 77. 44  Ayrıca bkz. BVerfGE 1, 14, (32): 7, 198 (205). 45  E. 2002/143, K. 2004/46, KT. 31.03.2004. 83Keskinsoy/Kaya    Hacettepe HFD, 11(1) 2021, 63-105  bütünsel yorumu ve bu bütünlüğün demokratik anayasacılık tarihi içinde özgülendiği amaç ve felsefe ışığında yorumlanarak anlaşılması gerekir. 46 Öte yandan anayasanın bütünselliği ilkesi, bireysel başvuru ile birlikte, Avrupa İnsan Hakları Sözleşmesi hükümleri ve Avrupa İnsan Hakları Mahkemesi içtihadını da hakların kapsamınının belirlenmesinde dikkate almayı gerektirmektedir.47 Gerçekten de Yüksek  Mahkeme  Hidayet  Karaca  başvurusunda,  konuyu  bu  anlayış  içinde değerlendirmiştir.  Somut  olayda  başvurucu  Sulh  Ceza  Hâkimlerinin   mahkeme  özelliğine  sahip  olmadığını,  tabi  hâkim  ilkesine  aykırı  olduğunu  ve  dolayısıyla  da  bağımsız   ve   tarafsız   olarak  kabul  edilmeyeceğini  ileri  sürmüştür.  Anayasa Mahkemesi bu iddiayı değerlendirirken, tarafsızlığın Sözleşme kapsamında bulunduğunu Anayasanın  36.  maddesine  de  kendi  içtihadı  ile  dahil  edildiğini  belirtmiştir:  Sözleşme nin 6. maddesinde, adil yargılanma hakkının bir unsuru olarak, davanın tarafsız bir mahkemede görülmesini isteme hakkından açıkça söz edilmiştir. Anayasa nın 36.  maddesinde  ise  mahkemelerin  tarafsızlığından  açıkça  bahsedilmemekle  beraber Anayasa Mahkemesi içtihadı uyarınca bu hak da adil yargılanma hakkının zımni bir unsurudur. Ayrıca mahkemelerin tarafsızlığı ve bağımsızlığının birbirini tamamlayan iki unsur olduğu nazara alındığında Anayasa nın bütünselliği ilkesi gereği, Anayasa nın 138.,  139.  ve    140.  maddelerinin  de  tarafsız  bir  mahkemede  yargılanma  hakkının değerlendirilmesinde göz önünde bulundurulması gerektiği açıktır (Tahir Gökatalay, B. No. 2013/1780, 20/3/2014, § 60). 48  Yüksek Mahkeme bir diğer kararında bu ilkeyi genel-özel hüküm ilişkisi ve Sözleşme bağlantısı ile şu şekilde açıklığa kavuşturmuştur:                                                              46  E. 2008/1, K. 2008/2, KT. 30.07.2008. 47   AİHM,  haberleşme  özgürlüğüne  ilişkin  şikâyetleri  Sözleşme nin  8.  maddesi  çerçevesinde incelemektedir. Bununla birlikte  Sözleşme nin  8.  maddesine  karşılık Anayasa da  tek  bir  madde bulunmamaktadır.  Başvurucunun  iddialarına  esas  olan  haberleşme  özgürlüğü  Anayasa nın  22. maddesinde düzenlenmiştir. Anayasa nın 22. maddesinde, herkesin haberleşme özgürlüğüne sahip olduğu ve haberleşmenin gizliliğinin esas olduğu hüküm altına alınmıştır. Sözleşme nin 8. maddesinde de herkesin haberleşmesine saygı gösterilmesini isteme hakkına sahip olduğu düzenlemesine yer verilmiştir. Anayasa ve Sözleşme nin ortak koruma alanı, haberleşme özgürlüğünün yanı sıra, içeriği ve biçimi ne olursa olsun, haberleşmenin gizliliğini de güvence altına almaktadır. Posta, elektronik posta, telefon, faks ve internet aracılığıyla yapılan haberleşme faaliyetlerinin, haberleşme özgürlüğü ve haberleşmenin  gizliliği  kapsamında  değerlendirilmesi  gerekir  (Mehmet  Koray  Eryaşa,  B. No:2013/6693, 16/4/2015, § 49).  AYM, Akif İpek Başvurusu, Başvuru Numarası: 2013/9456, KT: 24/6/2015, p. 31-32. 48   AYM, Genel Kurul Kararı, Hidayet Karaca Başvurusu, BN. 2015/144, KT. 14/7/2015, p.75. 84Keskinsoy/Kaya    Hacettepe HFD, 11(1) 2021, 63-105   Anayasa nın 13. maddesi temel hak ve hürriyetlerin sınırlandırılmasına ilişkin genel ilkeleri, 35. maddesi mülkiyet hakkının sınırlandırılmasına ilişkin özel ilkeleri tespit ederken, vergi ödevine ilişkin 73. maddesi ise, vergi yoluyla mülkiyet hakkına yapılacak müdahalelerin anayasal sınırlarına ilişkin özel hükümler içermektedir. Bu durumda Anayasa nın  bütünselliği  ilkesi  gereği,  başvuru  konusu  somut  olayın değerlendirilmesinde ilgili Protokol hükmü ve Anayasa nın 35. maddesiyle birlikte 13. ve 73. maddelerinin de göz önünde bulundurulması gerekmektedir. Böylelikle, mülkiyet hakkına yönelik vergisel müdahalelerin hukuka uygunluğunu sağlayacak sınırlar ortaya konularak, mülkiyet hakkının Anayasa hükümleri çerçevesinde yeterli ve etkili bir şekilde korunması  sağlanmış  olacaktır. 49  Bununla  birlikte  Yüksek  Mahkeme,  bir  başka kararında anayasa hükümlerini bir arada ve hukukun genel ilkeleri ışığında yorumlamak gerektiğine kanaat etmiştir:  Belirtilen Anayasa hükmü, hak ve özgürlükleri sınırlama ve güvence rejimi bakımından temel öneme sahip olup Anayasa da yer alan bütün hak ve özgürlüklerin  yasa  koyucu  tarafından  hangi  ölçütler  göz  önünde  bulundurularak sınırlandırılabileceğini  ortaya  koymaktadır.  Anayasa nın  bütünselliği  ilkesi çerçevesinde, Anayasa kurallarının bir arada ve hukukun genel kuralları göz önünde tutularak uygulanması zorunlu olduğundan belirtilen düzenlemede yer alan başta kanun ile sınırlama kaydı olmak üzere tüm güvence ölçütlerinin, Anayasa nın 22. maddesinde yer verilen hakkın kapsamının belirlenmesinde de gözetilmesi gerektiği açıktır.  (Sevim Akat Eşki, B. No: 2013/2187, 19/12/2013, § 35) 50Bütün bunlara ilave olarak Türk Anayasa Mahkemesinin yukarıda aktarılan kararlardaki yaklaşımının Anayasanın 90 ıncı maddesinin bir gereği olduğu belirtilmelidir. Zira 2004 yılında 90 ıncı maddenin son fıkrasına,   Usulüne  göre  yürürlüğe  konulmuş  temel  hak  ve  özgürlüklere  ilişkin milletlerarası andlaşmalarla kanunların aynı konuda farklı hükümler içermesi nedeniyle çıkabilecek  uyuşmazlıklarda  milletlerarası  andlaşma  hükümleri  esas  alınır.   Hükmü eklenmiştir.                                                              49   AYM, Genel Kurul, Türkiye İş Bankası Başvurusu, BN. 2014/6192, KT. 12/11/2014, p. 40. 50  AYM, Veysel Kaplan, Başvuru Numarası: 2015/9192, KT. 2/12/2015, p. 38. 85Keskinsoy/Kaya    Hacettepe HFD, 11(1) 2021, 63-105  B. Pratik Uyuşum İlkesi Pratik uyuşum ilkesi Federal Alman Anayasa Mahkemesinin geliştirdiği çok önemli bir ilkedir. Buna göre haklar arasında bir çatışma çıkması halinde, çatışan hükümler birlikte değerlendirilir ve uygun bir çözüm geliştirilir. Bu ilke sayesinde anayasa normları arasında  bir  hiyerarşi  kurulmadan,  yani  birini  diğerine  öncelemeden  uyumlaştırma sağlanarak  bir  çözüm  ortaya  konulur.  Böylece  bir  hak  diğer  bir  hakkı  ortadan kaldırmamakta oranlı bir düzen içerisinde korunarak optimal düzeyde etkisini devam ettirebilmektedir.  Esasında  pratik  uyuşum  sayesinde  bir  ilkeler  manzumesi  olan anayasanın  bütünselliği  korunmaktadır.  Çünkü  anayasanın  öngördüğü  temel  ilkeler mümkün olabildiğince en üst seviyede uygulamaya aktarılmaktadır.51  Pratik uyuşum ilkesi yarışan anayasa normları arasında bir denge ihdas eder. Bu denge  beraberinde  özellikle  haklar  arasında  ölçülü  bir  dengenin  ortaya  çıkmasını sağlamaktadır.52  FAYM,  temel  hak  ve  özgürlüklerin  uyumlaştırılması  süreci  olarak nitelendirilebilecek  pratik  uyuşum  ilkesini   etkileşim   kavramından  yola  çıkarak kullanmaktadır:  İfade özgürlüğü sınırlarını, TY nin 5/2 maddesine göre, ‘genel yasa  560 hükümlerinde bulur. Bir temel hakla, genel yasa arasındaki karşılıklı ilişki, temel hakkın geçerlilik alanının, genel yasa tarafından tek taraflı olarak sınırlandırılması biçiminde anlaşılamaz. Aksine, genel yasaların, bu temel hakkın demokratik ve liberal bir devlette taşıdığı hayati değere uygun olarak yorumlanması gerektiği için, aralarında bir etkileşim vardır; genel yasa da bu temel hakkın sınırlandırıcı etkisine maruz kalır. 53 Türk Anayasa Mahkemesi de bu ilkeyi bir kararında kullanmıştır:  Anayasa hükümlerinin anayasanın  bütünlüğü  (Die  Einheit  der  Verfassung)  ilkesi  göz  önünde  tutularak yorumlanması zorunludur. Anayasa hükümlerinden birinin diğeri ile çatışır gözükmesi halinde bunlardan her birine optimal etkililik sağlayarak, yani birini diğerine feda etmeden  bir  sonuca  varmak,  pratik  uyuşum  (Praktische  Konkordans)  ilkesinin  bir                                                              51  SAĞLAM, Fazıl, Temel Hakların Sınırlandırılması ve Özü, AÜSBF Yayınları, Ankara, 1982, s. 40. 52  BOYAR, 2008, s. 203. 53  BOYAR, 2008, s. 203. 86Keskinsoy/Kaya    Hacettepe HFD, 11(1) 2021, 63-105  gereğidir.  Oysa  çoğunluğun  kararında  yukarda  anılan  anayasa  kuralları,  ceza siyasetinin rasyonelliği ilkesine feda edilmiş olmaktadır. 54  Pratik uyuşum ilkesi bireysel başvuru kararlarında da, özellikle gerçek kişiler arasındaki hak çatışmalarında kullanılmaktadır.55 Gerçekten de Anayasa Mahkemesi, ifade özgürlüğü ile başkalarının şöhret veya haklarının korunması arasında makul bir dengenin gözetilip gözetilmediğini değerlendirdiği Tansel Çölaşan kararında, bu ilkenin bir  uygulaması  söz  konusudur:   Devletin,  bireylerin  maddi  ve  manevi  varlığının korunması ile ilgili pozitif yükümlülükleri çerçevesinde şeref ve itibarın korunması hakkı ile diğer tarafın Anayasa da güvence altına alınmış olan düşünceyi açıklama ve yayma özgürlüğünden  yararlanma  hakkı  arasında  adil  bir  denge  kurması  gerekir  (Benzer yöndeki AİHM kararı için bkz. Von Hannover/Almanya (no.2) [BD], B. No: 40660/08 ve 60641/08, 7/2/2012, § 99). Bu denge kurulurken Anayasanın 13. ve 26. maddeleri kapsamında demokratik toplum düzeninin gerekleri gözetilerek, sınırlama amacı ile aracı arasında ölçülü bir dengenin gözetilmesi ve hakkın özüne dokunulmaması gereklidir (Nilgün Halloran, § 43). 56  Yüksek Mahkeme çatışma durumunda korunan değerler arasında  adil denge  kriteri geliştirmiştir. Bu dengeyi AYM şu şekilde açıklamaktadır:  Basın özgürlüğü ile itibarın korunması hakkı arasında bir denge kurulmasıyla ilgili olarak mevcut olaya uygulanabilecek olan kriterler şu şekilde sayılabilir: Genel yarara ilişkin bir tartışmaya katkı sağlanıp sağlanmadığı, hedef alınan kişinin konumu (siyasetçi, kamu görevlisi veya sıradan birey olup olmaması ve ünlülük derecesi gibi); haber, köşe yazısı veya makalenin konusu, ilgili kişinin önceki davranışları; yayının içeriği, şekli ve sonuçları ile haber, köşe yazısı veya makalenin yayımlanma şartları.  (İlhan Cihaner, §§ 66-73;Kadir Sağdıç, §§ 58-66; Nihat Özdemir, §§ 54-61; Ali Suat Ertosun, §§ 44-52; Ali Suat Ertosun (2), §§ 42-50) 58 Yine Yüksek Mahkeme  Mahkeme nin, Ergün Poyraz Başvurusunda,  Devletin, bireylerin maddi ve manevi varlığının korunması ile ilgili                                                              54  Fazıl Sağlam ve Tülay Tuğcu nun Karşı Oyu, AYM, E. 2002/143, K. 2004/46, K.T. 31.03.2004. 55  Bkz. EREN, Abdurrahman,  Hukuki Yorum Yöntemleri Açısından Bireysel Başvuru Kararlarının Anayasanın Yorumuna Etkileri , Anayasa Yargısı Dergisi, Yıl: 2016, Cilt: 33, s. 285. 56  AYM, Birinci Bölüm Kararı, Tansel Çölaşan Başvurusu, BN. 2014/6128, K. T. 7/7/2015, p.49. 57  AYM, E.2002/143, K.2004/46, K. T. 31.03.2004. 58   AYM, İkinci Bölüm Kararı, Ali Suat Ertosun Başvuru, BN. 2014/4479, K. T.5/11/2015, p.29. 87Keskinsoy/Kaya    Hacettepe HFD, 11(1) 2021, 63-105  pozitif yükümlülükleri çerçevesinde şeref ve itibarın korunması hakkı ile diğer tarafın Anayasa da güvence altına alınmış olan ifade özgürlüğünden yararlanma hakkı arasında adil bir denge kurması gerekir. 59 demektedir. Söz  konusu  bu  ilkenin  hak  ve  özgürlüklerin  yorumunda  işlevsel  olduğu söylenebilir. Ancak ilke her zaman için hak ve özgürlükler bakımından olumlu sonuçlar doğurmayabilir.  Çünkü  bazen  çatışan  hak  ve  özgürlüklerden  birinin  diğerine  göre öncelenmesi kaçınılmaz olabilir.  C. Fonksiyonel Doğruluk İlkesi Bu ilke ile erklerin yetki sahalarının bir belirlenimi söz konusu olmaktadır. Buna göre her erk yetki haritasına sadık kalmak zorundadır. FAYM nin uyguladığı işlevsel doğruluk  ilkesi  uyarınca,  yorum  yapma  yetkisine  sahip  olan  kimse,  Anayasada düzenlenmiş  olan  görev  paylaşımını  değiştirecek  şekilde  karar  veremez.  Ne somutlaştırma yoluyla ne de somutlaştırma süreci sonucunda bu tür bir işlevsel düzeltme yapabilir. Yetki paylaşımı anayasa metodolojisinin de devreye girdiği bir alandır.60 Bu yönüyle  işlevsel  doğruluk  ilkesi  erkler  ayrılığı  ve  normlar  hiyerarşisi  kavramlarını yaşama geçirmede operasyonel bir ilkedir. Bu ilke bağlamında bazı diğer ilkelere de kısaca değinelim: a.  Anayasal organların yetkisiz olması asıl, yetkili olmalarının istisna olması: Bu ilke fonksiyonel doğruluk ilkesine yardımcı olabilecek ve kamu hukukunda organların yetki  haritasını  belirleyici  hale  getiren  bir  ilkedir.  Buna  göre  anayasal  organların kendiliğinden  kaynaklanan  yetkilerinin  söz  konusu  olmadığı;  yalnızca  onları  kuran iradenin vereceği yetkiler çerçevesinde bir yetki sahasına sahip olduğu söylenebilir.61 Esasında anayasacılığın önemli ilkelerinden biri olarak sayılabilecek bu ilke sayesinde sınırlı  iktidar  olgusu  karşısında  güvenceye  bağlanan  hak  ve  özgürlükler  rejiminin                                                              59  AYM, Genel Kurul Kararı, Ergün Poyraz Başvurusu, BN. 2013/8503, K. T. 27/10/2015, p.49. 60  BOYAR, 2008, s. 204. 61  GÖZLER, Kemal,  Yorum İlkeleri , Anayasa Hukukunda Yorum ve Norm Somutlaşması, Kamu Hukukçuları Platformu, 29-30 Eylül 2012, TBB Yayını, Ankara, 2013, s. 73-74. 88Keskinsoy/Kaya    Hacettepe HFD, 11(1) 2021, 63-105  korunması hedeflenmektedir. İrade bu şekilde bağlandığında türev nitelikteki anayasal organların yetkileri olmadığı halde bir hak ve özgürlüğü sınırlandırması düşünülemez.  b. Sayılmış yetkilerin dar, bakiye yetkilerin geniş yorumlanması: Eğer bir anayasal kuruma sınırlı bir yetki verilmişse bu yetkilerin dar; sayılmış yetki verilmeyen, yani bakiye yetkileri haiz kurumun yetkileri ise geniş yorumlanır.62  Hukukta örnek kabilinden sayılan yetkilerde geniş yorum esas tersi istisna iken, sınırlı sayıdaki yetkilerde bunların dışına çıkılmaması esastır. Ezcümle tadadi yetkiler geniş, tahdidi dar yorumlanır.    D. Hak ve Özgürlüklerin Yorumunun  Özgün Niteliği  1. Hak ve Özgürlüklerin Yorum Değeri Anayasa basit bir normlar toplamı değildir; anayasacılığın da yöneldiği hedef ile birlikte anayasa  insan onuru na yönelen bir ilkeler manzumesidir. Dolayısıyla hak ve özgürlüklerin yorumlanması demek anayasanın yorumlanması demektir. Çünkü anayasa, hukuksal-pozitif anlamda hak ve özgürlüklerin bulunduğu temel çerçeve oluşturan hukuk metnidir.63 Bununla birlikte hak ve özgürlüklere yönelik anayasa normlarının bir başına yorumundan ziyade, anayasanın diğer normlarıyla beraber yorumlanmaları söz konusu olur. Şu halde anayasanın yorumlanmasında kullanılan yorum yöntemleri ve tartışmalar, hak ve özgürlüklerin yorumlanması bakımından da geçerlidir.64 Öte yandan hak ve özgürlükler kendinden menkul ontolojik meşruiyete sahiptir. Dolayısıyla  insan  haklarına  yönelen  bir  talep  yarışan  talepler  arasında öncelenebilmektedir.  Çünkü insan hakları her ne kadar pozitif hukuka dahil olduklarında talep  edilebilir  gibi  gözüküyorsa  da  köken  itibarıyla  insanlıktan/insan  onurundan mündemiç temel ilkelerdir. Zaten anayasanın ahlaki temeli de bu temel ilkeleri güvenceye bağlamak ve geliştirmektir.  Hak  ve  özgürlükler  en  üstün  ahlaki  talepleri  içerir.  Çünkü  insan  hakları insanlıktan/insan onurundan mündemiç olmalarından ötürü esasında hak ve özgürlükler                                                              62  GÖZLER, 2013, s. 88-89. 63  YAZICI, Hilal, Anayasa Mahkemesinin Değişen Rolü: Hegemonyacı Koruma Tezinden Hak ve Özgürlüklerin  Korunması  Tezine,  Yayınlanmamış  Doktora  Tezi,  Trabzon,  Karadeniz  Teknik Üniversitesi Sosyal Bilimler Enstitüsü, 2018, s. 47. 64  SANCAR, 1995, s. 77. 89Keskinsoy/Kaya    Hacettepe HFD, 11(1) 2021, 63-105  korunurken insanın kendisi korunmaktadır.65 Dworkin e göre  yönetimin karşısında hakların oluşturulması ne Tanrı vergisi bir şey, ne eski bir adet, ne de ulusal bir spordur. Bu, yönetimin halkın yararına işler yapmasını daha zor ve daha pahalı bir iş haline getiren karmaşık ve can sıkıcı bir uygulamadır ve bir amacı olmadıkça boş ve haksız bir uygulama olur. Hakları ciddiye aldığını söyleyen ve yönetimimizi bu haklara saygı gösterdiği için öven herkesin bu amacın ne olduğu hakkında bir fikrinin olması gerekir. En azından bu konudaki iki önemli düşüncenin birini veya ikisini birden kabul etmesi gerekir. Birincisi, biraz müphem ama çok güçlü bir düşünce olan insan onurudur. Kant ile ilişkilendirilen ama farklı felsefe ekollerine ait düşünürlerin de savunduğu bu görüşe göre, bir insana onun insanlığına yaraşmayan biçimlerde davranma yolları vardır ve bunlar çok adaletsiz davranışlardır. İkincisi ise, daha iyi tanıdığımız siyasal eşitlik düşüncesidir. Buna göre de siyasal bir topluluğun zayıf üyeleri de yönetimden güçlü üyelerin elde ettikleri ölçüde ilgi ve saygıyı hak ederler ve eğer bazılarının genel menfaat üzerindeki  etkisi  göz  önünde  bulundurulmadan  sahip  oldukları  bir  karar  verme özgürlükleri varsa, herkesin de benzer bir özgürlüğü olmalıdır. Burada bu düşünceleri açıklamak veya savunmak istemiyorum, sadece yurttaşların hakları olduğunu ileri süren herkesin bunlara yakın düşünceleri kabul etmek zorunda olduklarını söylüyorum.   Bu boyutuyla insan haklarına yönelik bir yorum ihdas etmek, özgün bir nitelik gerektirir. Gerçekten de insan haklarının anayasalarda ve diğer hukuk metinlerinde yer alarak pozitifleşmiş olması, hak ve özgürlüklerin yorumunun diğer anayasa normları gibi yorumlanacağı anlamına gelmez. Şu halde insan hakları anayasalarda yer alsın ya da almasın, eksik, kısıtlanmış ya da güvencesiz düzenlenmiş olsun, ilgili hakka ilişkin bir talep bir insan hakkı talebi olacaktır ve ona yönelecektir.67 Bu nedenle de anayasanın yorumlanması özgün bir nitelik gerektirmektedir.                                                              65  UYGUN, Oktay,  İnsan Hakları Kuramı , İnsan Hakları, Cogito, (Der. Korkut Tankutel), Yapı Kredi Yayınları, İstanbul, 2000, s. 14. 66  DWORKIN, Ronald, Hakları Ciddiye Almak, (çev. Ahmet Ulvi Türkbağ), Dost Yayınevi, Ankara, 2007, s. 244-245. 67  UYGUN, 2000, s. 15; YAZICI, 2018, s. 48. 90Keskinsoy/Kaya    Hacettepe HFD, 11(1) 2021, 63-105  2. Hak Temelli Yargı İradesi  Anayasacılığı siyasal iktidarın sınırlandırılması, anayasal devleti de sınırlı devlet olarak  gören  ortodoks/klasik  yaklaşım  kimi  çevrelerce  eleştirilmektedir.  Ortodoks anayasacılığın   dar   kavramsallaştırılması  karşısında,  iktidarı  belirleyen  formel  ve informel organizasyonların açıklanmasını da içine ala daha  geniş  bir anayasacılık kavramından bahsedilmektedir. Buna göre ortodoks anayasacılık anlayışının varsaydığı sınırlama gerçeklik değil, bir yanılsamadır. Bireylerin özgürlük ve özerkliğine yönelik müdahaleleri sınırlama iddiası bir mittir; çünkü devlet bugün her zaman olduğundan daha güçlüdür. Ancak Arslan ın da belirttiği gibi uygulamada devletlerin daha baskıcı ve güçlü hale gelmesi  anayasacılığın normatif hedeflerini  hiçbir biçimde geçersiz yapmaz.68 Kaldı ki, anayasacılığın temel motivasyonu siyasal iktidarın insan hak ve özgürlükleri doğrultusunda sınırlanması ve iktidarın bölünüp dağıtılmasıdır.   İnsan hakları gerek ulusal ölçekte gerek ulus üstü ölçekte formüle edildiği şekliyle siyasal liberalizmin ürünü olarak belirmektedir. Bir diğer ifade şekliyle, modern insan hakları düşüncesi, liberalizmin birey-devlet ilişkisinde bireyi önceleyen ve devleti bireyin haklarını korumaya yönelik  ehveni şer  olarak gören yaklaşıma dayanmaktadır. Bu anlayışa  göre  iktidarın  varlık  nedeni  (raison  d etre)  bireyin  hak  ve  özgürlüklerini korumaktır.69 İnsan hakları ile yargı arasında oldukça işlevsel bir bağ vardır. İnsan haklarını gerçekleştiren yargı iradesidir. Bu gerçekleşimde koruma ve geliştirme bulunmaktadır. İşte bu noktada anayasa yargısı özel ve hayati bir konumda yer almaktadır. Anayasacılık siyasi iktidarın sınırlandırılmasını ve hak ve özgürlüklerin bu sınırlı ortamda korunmasını sağlar.  Anayasacılığın  özü  bu  bağlamdaki  denge  ve  denetimdir.  Anayasa  yargısı anayasacılığın operasyonel bir kurumdur. Dolayısıyla anayasa yargısının alanı da hak ve özgürlükler ile bunların muhtemel ihlallerine karşı denge ve denetimdir. Şu halde anayasa yargısından beklenen  hak eksenli  (right based) bir yaklaşımla davranmasıdır. Pozitivist                                                              68  ARSLAN, Zühtü,  Anayasal Devletin Normatif Temelleri: Siyasal Tarafsızlık (I) , Liberal Düşünce Dergisi, Yıl: 1999, Cilt: 16, Sayı: 2, s. 6-7. 69  ARSLAN, Zühtü,  Postmodern Söylem ve İnsan Hakları , Ankara Üniversitesi Siyasal Bilgiler Fakültesi Dergisi, Yıl: 2002, Cilt: 56, Sayı: 1, s. 3. 91Keskinsoy/Kaya    Hacettepe HFD, 11(1) 2021, 63-105  ve  statükocu  bir  yaklaşım  sergilenmesi  anayasa  yargısının  operasyonel  konumunu işlevsizleştirecektir.  Yorum, yorumcunun sübjektif zihinsel faaliyeti ve bu faaliyet neticesinde anlam yüklenmesidir.71  Anayasa  yargısı,  anayasal  ve  yasal  kurallara  anlam  yükleyen  bir  yorumcu topluluğu dur.72 Bu yorumcu topluluğu ilk aşamada belirli bir anlam tespit eder ve ikinci aşamada tespit edilen anlamlar arasında bir tercihte bulunur. Sorun burada yapılan tercihin rasyonel olup olmadığı ve anayasa yargısının ontolojik meşruiyeti ile bağdaşıp bağdaşmadığıdır. İşte anayasa yargısı bir anlamda bu tür bir zemin üzerinde ve pragmatik gerekçelerle hareket eder. Çünkü yargısal denetim sonucunda varılan karar; yargıcın kendisel değerleri, diğer etkin yorumcuların değerleri ve siyasal-sosyal hâkim çevrenin değerleri çerçevesinde oluşan parametreler üzerinden şekillenir.  İşte  insan  hakları  hususunda  bu  tür  bir  karar  oluşum  aşamasının  üzerinde şekillendiği iki temel yaklaşım bulunmaktadır. Birincisi hak eksenli yaklaşımdır. Buna göre anayasal denetim sürecinin her aşamasında yargıcın hak ve özgürlükleri koruma motivasyonuyla ve bu bilinçle hareket etmesi esastır. Hak eksenli yaklaşımda yargıç hak ihlallerini tespit ederek hak ve özgürlüklerin korunmasından ve gelişmesinden yana tavır almaktadır. İkincisi ise amaç eksenli (goal based) yaklaşımdır. Buna göre yargıç daha çok pragmatist reflekslerle örülü bir tercihte bulunur. Burada özellikle devletin kültleştirildiği ve devletin amaçlarının,  devlet aklı nın ön plana çıkarıldığı bir faaliyet söz konusudur. Otoriter  ve  totaliter  bir  karakter  besleyen  amaç  eksenli  yaklaşımda  karar  oluşum sürecinde birey ve onun hak ve özgürlükleri çoğunlukla göz ardı edilir. Kısacası amaç eksenli yaklaşım statükocu ve resmi izler taşıyan bir faaliyettir.                                                                70  MARMOR, Andrei, Interpretation and Legal Theory, 2. Baskı, Hart Publishing, Oxford and Portland, Oregon, 2005, s. 13. 71  Aristoteles e göre davaları karar bağlayan yargıçlar çoğunlukla sevgi, nefret, bireysel çıkarların etkisinde kaldıklarından dolayı gerçeği tam anlamıyla meydana çıkarmayabilirler. Çünkü onların vardıkları sonuçlar haz ya da acılarıyla maskelenmektedir. ARISTOTLE, The Art of Rethoric, (çev. J. H. Freese), Loeb Classical Library, 1925. 72  ARSLAN, Zühtü,  Avrupa İnsan Hakları Sözleşmesi ve Türk Anayasa Yargısı: Uyum Sorunu ve Öneriler , Anayasa Yargısı Dergisi, Yıl: 2000, Cilt: 17, s. 274-293. 92Keskinsoy/Kaya    Hacettepe HFD, 11(1) 2021, 63-105  Anayasa yargısının demokratik bir hukuk devletindeki varlığı uzun süreden beridir tartışma  konusudur.73  Buna  rağmen  anayasacılığın  özü  mahiyetindeki  insan  hakları demokrasi ile birlikte demokratik hukuk devletinin karakterini belirlemektedir. İşte insan haklarının yargısal korunması da anayasa mahkemeleri ile sağlanmaktadır; dolayısıyla anayasa yargısının meşruiyet temeli de buradan türemektedir. Gerçekten de anayasa mahkemeleri devletin ve bunun operasyonel kodu olan siyasi iktidarın muhtemel ihlalleri karşısında hak ve özgürlükleri koruyan oluşumlardır.  Yüksek  mahkemelerin  bu  işlevi  Arslan ın  da  belirttiği  üzere  hak  temelli  bir hukukun üstünlüğü anlayışından kaynaklanmaktadır.74 Nitekim Dworkin e göre yargıçlar karar oluşum sürecinde bireylerin siyasi haklarını korumayı amaçlayan siyasi ilkelerden beslenen argümanlara dayandırmak zorundadır.75 Kanımızca anayasa yargıçları karar oluşum sürecinin her aşamasında hak eksenli bir yaklaşımla davranmalıdır. Çünkü ancak bu  şekilde  anayasa  yargısı  anayasacılıktaki  operasyonel  konumunu  ve  ontolojik meşruiyetini korur.    Dworkin eğer bir yönetim  hakları ciddiye almıyorsa, bu durumda hukuku da ciddiye almıyor demektir 76 ifadelerini kullanmaktadır. Aynı mantık anayasa yargısı için katmerleşerek doğrulanmaktadır. Anayasacılığın özünün operasyonel bir kurumu olan anayasa yargısı da eğer hakları ciddiye almıyorsa hukuku da ciddiye almıyor demektir. Haklar kurumu bu nedenle oldukça hayatidir; zira o, çoğunluğun, azınlıklara vermiş olduğu, onların saygınlık ve eşitliğine saygı gösterileceği sözünü temsil eder.77 Gerçekten de hakların anayasal düzeyde ciddiye alınması, özellikle  bölünmüş toplumlarda  önem arz eder. Bu çerçevede özellikle toplumsal katmanlar arasındaki ayrılık en şiddetli olduğu zaman bu husus daha da önemli hale gelir.  Zira Dworkin in belirttiği gibi eğer hukukun işlemesi gerekiyorsa ve isteniyorsa haklar ciddiye alınmalıdır.                                                               73  Bu konuda önemli bir tartışma için bkz. WALDRON, 1998, s. 335-355; KELLY / MURPHY, 2001, s. 3.  74  ARSLAN, Zühtü,  Anayasa Mahkemesi nin Siyasal Partiler Politikası: ‘Ve Çağı nda ‘Ya-Ya Da cı Yaklaşımın Anakronizmi Üzerine Bir Deneme , Liberal Düşünce Dergisi, Yıl: 2001, s. 7-8.  75  DWORKIN, Ronald, A Matter of Principle, Harvard University Press, Cambridge Mass, 1985, s. 11. 76  DWORKIN, 2007, s. 248. 77  DWORKIN, 2007, s. 248. 93Keskinsoy/Kaya    Hacettepe HFD, 11(1) 2021, 63-105  Çünkü anayasa, bir normun geçerliliğine ilişkin ahlaki ve karmaşık problemleri bir potada  eritmektedir.  Doğru  bir  biçimde  yorumlansa  dahi  anayasal  haklar  hayatın karmaşıklığı ve insan onurunun yüceliği karşısında etkisiz kalabilmektedir. Kaldı ki, anayasaların bireylerin tüm ahlaki haklarını kapsayıp kapsamadığı da ayrı bir sorundur. Dolayısıyla anayasal düzen, siyasi iktidar karşısında sahip olunan ahlaki haklara ciddi katkılar sunabilmekle birlikte yeterince koruyup geliştiremeyebilir. Bu hallerde anayasa yargısı, hakları ciddiye alarak bireyin ahlaki varlığını ve onurunu koruyucu ve geliştirici bir tutumla var olmalıdır.   3. Anayasaya Uygun Yorum İlkesi Anayasaya uygun yorum ilkesi bir normun lafzının farklı yorumlara elverişli olması ve  bu  yorumlardan  birinin  anayasaya  aykırılık  teşkil  etmesi  sonucunu  doğurduğu durumlarda ortaya çıkar.78 Buna göre anayasaya aykırılık iddiasıyla iptali istenen bir yasa hükmü iptal edilmeyip, anayasa ile çelişmeyecek şekilde yorumlanır. Dolayısıyla burada bu yorum ilkesi ile anayasa mahkemesi, hangi yorumun anayasa ile bağdaştığına dair bir faaliyete  girer.79  Amerika  Birleşik  Devletlerinde  bu  yorum  tarzı   interpretation  in harmony with the constitution  şeklinde belirtmektedir. Rivero nun belirttiği gibi anayasa mahkemeleri anayasa hükümlerinin lafzı ile bağlı kaldığı  durumda  denetim  etkisizleşmekte,  bu  normlara  kurucu  bir  yorumla  işlerlik kazandırmak istediğinde ise  hükümet etme  suçlaması ile karşılaşmaktadır.80 Gerçekten de bu sorun özellikle yorumlu ret kararlarında oldukça net bir biçimde ortaya çıkmaktadır. Çünkü Troper in kanımızca sorunlu olan ünlü  all the law is judge made law  sözü anayasaya uygun yorum yönteminde hukuk anayasa mahkemesinin  ortaya koyduğu hukuktur yaklaşımına indirgenmektedir.                                                              78  HASSEMER, Winfried,  Anayasa Mahkemelerinde Yapılanma, Almanya Raporu , Anayasa Yargısı Dergisi, Yıl: 2004, Sayı: 21, s. 33. 79  AZRAK, Ali Ülkü,  İdari Yargıda Anayasa ya Uygunluk Sorunu , Anayasa Yargısı Dergisi, Yıl: 1992, Sayı: 9, s. 332. 80  ÇAĞLAR, Bakır,  Anayasa Yargısında Yorum Problemi Karşılaştırmalı Analizin Katkıları , Anayasa Yargısı Dergisi, Yıl: 1985, Cilt: 2, s. 163-195. 81  Ayrıca bkz. ÇAĞLAR, 1985, s. 184. 94Keskinsoy/Kaya    Hacettepe HFD, 11(1) 2021, 63-105  Kaboğlu na göre anayasa yargıcının somut denetimde kısmen iptal ya da anayasaya uygun  yorumu  esasında  normu  düzeltmektir  Kısmen  iptal,  değiştirilmiş  biçimiyle uygulanması ölçüsünde normun düzeltilmesi anlamına gelir. Yorumlu ret kararı veya bir başka söylemle anayasaya uygun yorumda da karar yasanın düzeltilmesi ile sonuçlanır; düzeltme, yorum yöntemi ile sağlanmış olsa da, anayasaya uygun yorum sınırlayıcı, genişletici veya yalnızca değiştirici olabilir.  Yasa, kararın gerekçelerinde belirtilen yorumlar kaydıyla anayasaya aykırı değildir  şeklindeki formül hem yorumlayıcıdır hem de kısmen anayasaya aykırılık beyanını içermektedir.82 Bu tür yorumlayıcı kararlar oldukça yaygındır. Avusturya ve Almanya da olduğu gibi Macaristan ve Polonya da da anayasa yargıçları koşula bağlı, yani yorum kaydı çerçevesinde anayasaya uygunluk kararları verir. Böylece yasama organı, uygun beyan edilen yasayı değiştirmeye davet etme yetkisini kullanmış olurlar.83 Çağlar a göre sistematik yorumun özel bir biçimi olan anayasaya uygun yorum prensibi, hukuk düzeninin birliği, anayasanın üstünlüğü ve kurallar hiyerarşisinin sonucudur. Uygun yorumun normları koruyucu bir etkisi söz konusudur. Ancak iptal ile anayasaya uygun bulma arasında yer aldığı ölçüde anayasaya yargıcının karar iktidarı dolaylı olarak genişletilir.84 Tüm bu tanımların neticesinde, anayasa uygun yorumunun, bir normun birden fazla elverişli,  yani  birden  fazla  anlama  sahip  olması  halinde  harekete  geçirilebileceği söylenebilir. Fakat, bu noktada norma yüklenilecek tüm anlamlar, anayasa ile örtüşmüyor ise,  normun  anayasaya  aykırılığının  açık  olduğu  ve  iptal  kararı  verilmesi  gerektiği vurgulanmalıdır.  Öte  yandan  norm  birden  çok  anlamı  bünyesinde  taşıyor  ve  bu anlamlardan bazıları anayasaya aykırı, bazıları anayasaya uygun düşüyorsa, bu ilke gereği ilgili normun anayasaya uygun yorumuna öncelik verilmesi ve anayasaya uygun düşen yorumun geçerli sayılarak normun varlığının korunması gerekir.85                                                               82  KABOĞLU, İbrahim Ö.,  Anayasa Hukuku Dersleri (Genel Esaslar), Gözden Geçirilmiş 8. Baskı, Legal Yayıncılık, İstanbul, 2012, s. 343. 83  KABOĞLU, 2012, s. 343. 84  ÇAĞLAR, 1985, s. 191. 85  GEDİK, Ömer, Anayasa Mahkemesi Kararlarının Yorum Yöntemleri Açısından İncelenmesi, Yayınlanmamış Doktora Tezi, İstanbul, Marmara Üniversitesi Sosyal Bilimler Enstitüsü, 2013, s. 137. 95Keskinsoy/Kaya    Hacettepe HFD, 11(1) 2021, 63-105  Bununla birlikte anayasaya uygun yorumun hak temelli bir yaklaşımla ele alındığı takdirde önem ifade ettiği söylenebilir. Burada her ne kadar anayasaya uygun yorum tercih ediliyor olsa da önemli olan bu yorumun amaç eksenli değil hak eksenli bir neticeye yol açmasıdır. Dolayısıyla anayasa mahkemeleri yorumda bulunurken  sınırlı iktidar  olgusunu göz önünde bulundurmaları ve anayasanın haklar şartına dayanan bir metin olduğunu dikkatle irdelemeleri gerekir. Şu  halde her ne kadar anayasa normlarının arkasında esasen politik bir iradenin pozitif hukuka aktarılmış şekli bulunsa da esasen bu kurucu iradenin yorum yoluyla her an sorgulanabileceği hatırda tutulmalıdır. Aksi halde ve amaç eksenli bir yaklaşımla anayasanın yorumlanması durumunda anayasaya uygun  yorumun  hiçbir  anlamı  kalmaz.  Esasen  anayasaya  uygun  yorumun  hedefi anayasacılığın özünü ortaya çıkarmak olmalıdır. Ezcümle siyasi iradenin ortaya koyduğu ‘kanun u ‘hukuk  yapmak, farklı bir ifade şekliyle, kanunu muhtelif yorum yöntemlerini işletmek  suretiyle  hukuk  noktasına  taşımak  yargı  mercilerine,  hususiyle  anayasa mahkemelerine düşmektedir. Burada ise asıl gayenin güçlü iktidarın zayıf yönetilenler lehine sınırlandırılmasına matuf hak temelli yorum olması gerektiğidir.   4. Dinamik Yorum İlkesi Dinamik yorum gereği yargıç, anayasa koyucunun tarihsel iradesini ya da normun ihdas edildiği tarihsel bağlamı araştıran kişi değildir; yargıç burada  ortaya çıkaran  bir özne olarak varlık bulur.87 Buna göre kurucu iradenin yorum tekeli söz konusu değildir. Kurucu iradenin tecellisi biçimindeki normun yanılmaz ve değişmez; statükoyu koruyan bir anlamı da yoktur. Norm değişen ve gelişen, dinamik anlamıyla varlık bulur. İşte yargıcın temel görevi bu değişen ve gelişen anlamı ortaya çıkarmaktır. Bu yönüyle yargıç yalnızca  hukuku  uygulayan  kişi  değildir;  aynı  zamanda  hukuku  geliştiren  kişidir. Dolayısıyla  dinamik  yorum  devingen,  gerçekçi ve  değişimci  bir  hukuk  anlayışı ile yakından ilgilidir.88                                                              86  HILLGERUBER, 2014, s. 533. 87  ALEINIKOFF, T. Alexander,  Updating Statutory Interpretation , Michigan Law Review, Yıl: 1988, Cilt: 87, Sayı: 1, s. 57. 88  ODER, Bertil Emrah, Anayasa Yargısında Yorum Yöntemleri, Beta Yayınevi, İstanbul, 2010, s. 225. 96Keskinsoy/Kaya    Hacettepe HFD, 11(1) 2021, 63-105  Bununla birlikte normdaki genellik ve soyutluk arttıkça, aksi yönde güçlü ve teleolojik ve sistematik unsurlar bulunmadığı sürece, norm dinamizmine açıklık da ilke olarak artar.89 İşte anayasal ilkelerin de bu tür yönü bulunmaktadır. Gerçekten de anayasa çerçeve bir hukuk metni olması itibarıyla genel ve soyut ilkeler içerir. Bu bakımdan dinamik  yorum  ilkesinin  uygulanması  anayasanın  yorumunda  olmazsa  olmazdır. Dworkin de ilergin içerikli dinamik yorumu benimsemektedir. Dolayısıyla hukuk tutucu bir kimlikle karşımıza çıkmamaktadır. Zaten hak ve özgürlüklere yönelen bir yorum ister istemez  ilergin  içerikli  dinamik  bir  yorumu  benimsemek  durumundadır.  Öktem in belirttiği gibi  Tepeden inme ilkelere bağlı toplum mühendisliği sosyal değişimler karşısında çaresiz kalarak, ilkelerini pekiştirmek için jakobenleşir. Oysa değişimleri görerek revizyonlara gidilmelidir… Bu uygulamada ileri, özgürlükçü, bireyi koruyan, onu merkeze alan bir devlet ve hukuk anlayışı ön plana çıkmalıdır.    Avrupa İnsan Hakları Mahkemesi bir kararında dinamik yorum ilkesini şu şekilde kullanmaktadır:91  Mahkeme içtihadından çıkan ilkeleri hatırlatır. Geleneksel anlamda aileyi korumaktan ibaret amaç yeteri kadar soyut olup bu amacın gerçekleştirilmesi için çok  çeşitli  türden  tedbirler  alınabilir.  Ayrıca  Sözleşme  güncel  şartlar  ışığında yorumlanması gereken yaşayan bir belge olduğuna göre, Devlet 8. madde başlığı altında ailenin  korunması  ve  aile  hayatına  saygının  güvence  altına  alınması  için  alınacak tedbirleri belirlerken, toplumun gelişimini ve toplumun sorunları, medeni halle ilgili sorunlar ve ilişkisel düzeydeki sorunların algılanış biçiminde ortaya çıkan değişiklikleri ve özellikle de özel ve aile hayatının yaşanma şekli konusunda birden fazla yol ve olası seçim olduğu düşüncesini dikkate almalıdır.  Ayrıca dinamik yorum ilkesi yargı kararları bakımından da geçerlidir. Nitekim AİHM Kıbrıs Barış Harekatında sonra Rumların mülkiyet hakkının engellendiği gerekçesiyle görülen Lozidou Kararında Kuzey Kıbrıs ı Türkiye nin  etki  alanında  görerek  ülkemizi  sorumlu  tutmuşsa  da  aynı  gerekçeyle sonradan  görülen  Demopoulos  Kararında,  değişen  siyasi  şartlardan  etkilenerek   … mülkiyet  hakkı  ile  zilyetlik  arasındaki  bağ  gevşemişse,  zaman  geçtikçe  mülkiyet                                                              89  ODER, 2010, s. 226. 90  ÖKTEM, Niyazi,  Ronald Dworkin ve Hukuk Felsefesi , Anayasa Yargısı Dergisi, Yıl: 2011, Cilt: 28, s. 89-90. 91  X ve diğerleri/Avusturya, 19010/07, 19.02.2013. 97Keskinsoy/Kaya    Hacettepe HFD, 11(1) 2021, 63-105  hakkından  tam  olarak  yararlanma  talebi,  spekülatif  olmaya  başlar.  Bunlara  rağmen Mahkeme nin Türkiye ye doğrudan hükmederek bu kişilerin mallarını geri vermesini emretmesi gerçekçi olmaz.  ifadelerine yer vermiş ve içtihadından dönmüştür.92 5. Özerk Kavramlar Doktrini  Özerk (otonom) yorum,93 anayasada açıkça tanımlanmamış kavramlara anayasa mahkemesince anlam verilmesi faaliyetidir. Özerk yorum esasında objektif teleolojik yorumun özel bir görünümüdür. Nitekim AİHM, Avrupa Konseyi üyesi devletlerin mevzuat  ve  uygulamalarından  esinlenirken,  Sözleşme  kavramlarına  özerk  anlamlar yüklemektedir.  Böylece  AİHM,  Sözleşmeci  Devletlerin  iç  hukuklarında  kavramlara verdiği anlamlarla kendini bağlı görmemektedir.94 Kavramların özerk yorumu, hak ve özgürlüklere yönelik ortak bir koruma anlayışı geliştirmiştir.95  Gerçekten de insan haklarına ilişkin yorum, artık devletlerin kendi bakış açılarından bağımsız ve ayrı bir varlık kazanmıştır. Dolayısıyla insan hakları devletler üstü bir konu halini almıştır. Olması gereken de budur. Zira devlet ismi ve yeri önem arz etmeksizin insanın  devlete  karşı  korunması  bir  gereklilik/zorunluluktur.  Bu  değerlendirmelerin haklılığı, insan haklarının özel niteliğinden ileri gelmektedir. İnsan hakları evrensel bir mahiyet arz eder, hakeza değişen ve gelişen bir çerçeveye sahiptir. Sonuç itibarıyla bütün bunlar  her  insan için aynı derecede önemli ve geçerli olmaktan mütevellitti.96 İşte bu hususlar, özellikle ulusalüstü düzeyde koruma gerçekleştiren mekanizmaların hak ve özgürlüklere yönelik yorumda daha tutarlı bir yaklaşımla ortaya çıkmak istemelerini sağlamıştır.  AİHM in  bu  anlayışı  ortaya  koyduğu  ilk  kararlarından  biri  König/Almanya kararıdır:97  Sözleşme de kullanılan ifadelerin anlamlarının, iç hukuktaki anlamlarından                                                              92  GÜL, Yunus Emre,  Avrupa İnsan Hakları Mahkemesinin Kararlarında Yararlandığı Klasik ve Özgün Yorum Yöntemleri , Sosyal Ekonomik Araştırmalar Dergisi, Yıl: 2018, Cilt: 18, Sayı: 36, s. 232. 93  VIII. Avrupa Anayasa Mahkemesi Konferansı, Avrupa İnsan Hakları Divanı Raporu, s. 267. 94  EREN, 2016, s. 263. Keza bkz. JACOBS, G. Francis/WHITE, C. A. Robin, The European Convention on Human Rights, Second Edition, Clarendon Press, Oxford, 1996, s. 28-29. 95  Neumeister – Hollanda, 27.6.1968, A 8, p. 18. 96  YAZICI, 2018, s. 50. 97  König – Almanya, Karar Sıra no. 29, Karar Tarihi 28.06.1978, p. 88. 98Keskinsoy/Kaya    Hacettepe HFD, 11(1) 2021, 63-105  ‘özerkliği  sorunu, daha önce Mahkeme nin önüne gelmiştir. Mahkeme 6 (1). Fıkrada yer alan  ‘isnad   kavramının  ‘Sözleşme deki  anlamıyla   anlaşılması  gerektiğine  karar vermiştir. Mahkeme ayrıca Engel davasında ‘suç  kavramının özerkliğini kabul etmiştir. Mahkeme ‘kişisel haklar ve yükümlülükler  kavramının özerk olduğunu zımnî olarak kabul etmiştir.  Anayasa  Mahkemesi  de  özerk  yorum  ilkesine  sahip  olduğunu  norm  denetimi kapsamında  ortaya  koyduğu  bir  kararında  belirtmiştir:98   Anayasa  Mahkemesinin, Anayasa  denetimi  görevini  yaparken  bir  kanun  hükmünün  Yüksek  Mahkemelerce uygulanmasında  benimsenen  içtihatlarla  bağlı  olduğunu  gösteren  bir  hüküm  ne Anayasa da ne de Anayasa Mahkemesinin Kuruluşu ve Yargılama Usulleri Hakkındaki 44 sayılı Kanunda yer almıştır. (…)Bu açıklamalardan şu sonuç çıkmaktadır: Anayasa Mahkemesi, gerek iptal gerek itiraz yolu ile Anayasaya aykırılığı öne sürülen bir kanun hükmünün anlamını, kendi hukuk anlayışı açısından incelemeli ve o hükmün bu anlam içinde Anayasa ya uygunluğu denetlenmelidir.   Anayasa Mahkemesi,  örgüt  kavramına Anayasa çerçevesinde özerk bir anlam vererek, Anayasanın sosyal ve ekonomik haklar bölümünde olan sendikal faaliyetlere katılma  hakkını  örgütlenme  özgürlüğü  kapsamında  değerlendirmiştir.  Anayasa Mahkemesi, bu konudaki yaklaşımını ilk olarak 18.9.2014 tarihli ve 2013/8463 numaralı Tayfun Cengiz kararında ortaya koymuş ve daha sonra istikrarlı olarak bu içtihadını devam ettirmiştir.99 Yüksek Mahkemenin Hayati Aktop ve Diğerleri Kararına atıfla bu içtihadı ortaya konulabilir:100  Örgütlenme özgürlüğü, bireylerin kendi menfaatlerini korumak için kendilerini temsil eden kolektif bir oluşum meydana getirerek bir araya gelme özgürlüğünü ifade etmektedir. ‘Örgütlenme  kavramının, Anayasa çerçevesinde özerk bir anlamı vardır ve bireylerin devamlı olarak ve eşgüdüm içerisinde yürüttükleri faaliyetlerin  hukukumuzda  örgütlenme  olarak  tanınmaması  Anayasa  hükümleri kapsamında örgütlenme özgürlüğünün zorunlu olarak gündeme gelmeyeceği anlamına                                                              98  AYM, E.1967/9, K.1967/41, Kt. 21.11.1967.   99  AYM, bkz. Hasan Çakar, B. No: 2013/8758, 6/1/2015; Elif Kızıl, B. No: 2013/8812, 6/1/2015; Semihat Karakaya, B. No: 2014/941, 6/1/2015; Dilek Kaya Çakır, B. No: 2014/1949, 6/1/2015. 100  EREN, 2016, s. 265; AYM, Hayati Aktop ve Diğerleri Başvurusu, Başvuru Numarası: 2014/4199, Karar Tarihi: 10/6/2015, p. 30-33. 99Keskinsoy/Kaya    Hacettepe HFD, 11(1) 2021, 63-105  gelmez (Tayfun Cengiz, B. No: 2013/8463, 18/9/2014, § 30). (p.30).  Demokrasilerde vatandaşların bir araya gelerek ortak amaçları izleyebileceği örgütlerin varlığı, sağlıklı bir toplumun önemli bir bileşenidir. Demokrasilerde böyle bir  örgüt , devlet tarafından saygı gösterilmesi ve korunması gereken temel haklara sahiptir. İstihdam alanında kendi üyelerinin menfaatlerinin korunmasını amaçlayan örgütler olan sendikalar, bireylerin kendi  menfaatlerini  korumak  için  kolektif  oluşumlar  meydana  getirerek  bir  araya gelebilme  özgürlüğü  olan  örgütlenme  özgürlüğünün  önemli  bir  parçasıdır  (Tayfun Cengiz, § 31). (p.31). Örgütlenme özgürlüğü, bireylere topluluk hâlinde siyasal, kültürel, sosyal  ve  ekonomik  amaçlarını  gerçekleştirme  imkânı  sağlar.  Sendika  hakkı  da çalışanların,  bireysel  ve  ortak  çıkarlarını  korumak  amacıyla  bir  araya  gelerek örgütlenebilme  serbestisini  gerektirmekte  ve  bu  niteliğiyle  bağımsız  bir  hak  değil, örgütlenme özgürlüğünün bir şekli veya özel bir yönü olarak görülmektedir (Belçika Ulusal Polis Sendikası/ Belçika, B. No: 4464/70, 27/10/1975, § 38). (p.32) . Ezcümle örgütlenme özgürlüğü esasen Anayasanın 2 inci maddesinde Cumhuriyetin nitelikleri arasında sayılan  demokratik  devlet olmanın zorunlu bir sonucu olarak görülmelidir. Bu yargıyı destekler mahiyette olmak üzere Anayasanın  Temel hakların sınırlanması  başlıklı 13 üncü maddede sınırlamadaki güvencelerden biri olarak  demokratik toplum düzeninin  gerekleri ibareleri zikredilmiştir.  Bununla  birlikte  Yüksek  Mahkeme,  Anayasadaki  kavramlara  özerk  anlamlar yüklerken AİHM içtihadı ile uyumu gözetmekte; özerk yorum ilkesini AİHM içtihadını özgürlükçü bir yoruma dönüştürürken kullanmaktadır. Hak temelli yaklaşım olan in dubio pro liberte (özgürlük karinesi) özgürlüğün asıl ve sınırlamanın istisna olduğunu ortaya koyar. Başka bir ifade şekliyle temel haklarda hâkim olan temel ilke,  serbesti asıl, zecîr istisnadır  ilkesidir. Bu ilke Eren in de belirttiği gibi,101 anayasadaki temel haklarla ilgili hükümler yorumlanırken, temel hakların norm alanını genişletecek ve güçlendirecek yorumun seçilmesi anlamına gelir. Özgürlükler lehine geniş yorum, şüphe durumunda temel  hak  normunun  hukuki  etkisini  birey  özgürlüğü  lehinde  en  güçlü  biçimde göstermesini sağlayan yorumun seçilmesini gerektirmektedir. Gerçekten de Anayasa Mahkemesi, AİHM in ortaya koyduğu kanun kavramını bu ilke sayesinde geliştirici                                                              101  EREN, 2016, s. 265. 100Keskinsoy/Kaya    Hacettepe HFD, 11(1) 2021, 63-105  şekilde  yorumlamıştır:   Kanun  ile  sınırlama   ölçütü  veya   kanunilik  ilkesi  Sözleşme nin din ve inanç özgürlüğünü düzenleyen 9. maddesinde de bir sınırlama ve güvence ölçütü olarak yer almaktadır. Buna karşın Sözleşme  de yer alan  prescribed by law/prêvue par la loi  kavramı ile Anayasa da yer alan  kanunilik ilkesi  tam olarak aynı değildir (bkz. §§ 94-95).  Mahkeme, kararın devamında kanun kavramına yüklediği anlam  bakımından  AİHM  içtihadı  ile  farklılıklara  değinerek  şöyle  demektedir:  Sözleşme nin orijinal metinlerinde ‘kanunen öngörülme nin karşılığı olan ‘prescribed by law/prêvue par la loi  düzenlemesine AİHM in yüklediği anlam, Türk hukukundaki ‘kanun  kavramını aşarak ‘hukuk  terimiyle karşılanabilecek bir anlama sahiptir. AİHM, bir  hak  veya  özgürlüğe  müdahale  olduğunda  öncelikle  müdahalenin  bir  ‘hukuki temelinin  olup olmadığını denetlemektedir.  Başka bir deyişle AİHM, ‘hukuk  teriminden şekli anlamda kanunu anlamamakta, sınırlamayı yapan hukuki düzenlemenin kaynağına değil düzenlemenin erişilebilir, öngörülebilir ve kesin olma niteliğine bakmaktadır (Bkz. Hasan ve Chaush/Bulgaristan [BD], B. No: 30985/96, 26/8/2000, § 85). Bu yaklaşım nedeniyle AİHM e göre hukuken öngörülmüş olma ifadesindeki ‘kanun  ya da ‘hukuk  sözcüğü sadece yazılı hukuku değil, içtihadî hukuku da kapsamaktadır. Nitekim AİHM, başörtüsüne ilişkin verdiği en önemli karar olan ve Ankara 11. Aile Mahkemesinin ara kararında  dayandığı  Leyla  Şahin/Türkiye  kararında  da  hukuken  öngörülmüş  olma koşulunu  kendi  özerk  yorum  ilkeleri  ışığında  incelemiş  ve  hakların  biçimsel  kanun hükümleri  bulunmadan  sınırlandırılabileceğine  karar  vermiştir  (bkz,  Leyla Şahin/Türkiye, B. No. 44774/98, 29/6/2004, § 51).   SONUÇ Anayasa, yorumsal bir anlam açılımına ve sonradan da somut olaya aktarılmaya ihtiyacı duyar. Anayasal öngörüleni anlama faaliyeti, yani yalnızca hukuki yöntemlerle yapılabilecek olan anayasanın pozitif şekilde yeniden üretimi için yorum kaçınılmazdır. Anayasacılıkla bağdaşır bir anlam ortaya çıkarmak doğrultusunda anayasa yorumcusu için, verili olan metnin yorumlanması ile ilgili olarak bir ölçüde hareket özgürlüğü tanınabilmektedir. Yani anayasal metne anlam yükleme sürecinde verili olan metne yaklaşım açısından çeşitli yorum yöntemleri arasında bir seçim alternatifi tanınmaktadır. 101Keskinsoy/Kaya    Hacettepe HFD, 11(1) 2021, 63-105  Anayasal  hükümleri  anlama,  anayasacılığın  ilkeler  kazanımı  çerçevesinde  ve bunların uygulanması bakımından bir değer taşımaktadır. Gerçekten de anayasanın yaşam pratiğine aktarılması, özellikle anayasaca belirlenen ilkeler etrafında gerçekleştirilen tanımlı uygulamada, genel ve soyut hükümlerin bireyselleştirilmesi ve somutlaştırılması vasıtasıyla bir hukuk kazanımı söz konusu olur. Çünkü uygulanan ve bilinen anayasa tarafından  yoruma  açık  bırakılmış  olan  serbest  alan  –bu  alan  hukuk  koymaya yetkilendirilmiş  anayasa  yargıcı  tarafından  özerk  bir  biçimde  oluşturulan  ilkesel yaklaşımla doldurulur- bireysel ve somut gerçeklik halini alır.  Bu  açıdan  anayasanın  ne  anlam  geldiğini  tespit  etme  faaliyetinde  birbiriyle bağlantılı iki aşamalı bir süreç karşımıza çıkmaktadır. Söz konusu bu süreçte, verili olandan  veya  onun  yön  tayininden  verili  olmayan  ortaya  çıkarılmaya  çalışılır  ve anayasayı anlamlandırma bunun üzerine oturtulur. Böyle olmakla, inovatif (yenilikçi) hukuk yaklaşımı uygulama alanında devreye girebilmektedir. Gerçekten de anayasal yorumun operasyonel hale getirilmesi için, belirleyici olan her bir anayasal ilkenin somut olay  özelinde  daha  çok  somutlaştırılması,  yani  muhteva  bakımından  bir  manada zenginleştirilmesidir. Sonuç olarak bu süreçte anayasa uygulayıcısı yalnızca mantıksal tümdengelim yöntemini ele almaz; aksine anayasa yorumcusu hukuksal bakımdan üretici olur. Sonuç olarak, modern anayasa hukukunun kendine özgü özellikleri kendine özgü yorum ilkelerini gerektirir. Kuramsal yönden anayasa normlarının anlaşılma şekli ve tarzı, anayasa altı hukuk normlarından farklıdır. Anayasa hukuku farklı şekilde pozitif olarak konulan hukuk olduğundan ötürü,  olağan hukuk  yorumundan başkalaşan şekilde spesifik bir yorum metodunu gerektirir. Dolayısıyla anayasanın hukuk düzeninde en üst kademede yer alması, normlar hiyerarşisinin bir gereği olmakla beraber aynı zamanda hukuk düzeninin bizatihi gereğidir. Bu nedenle anayasa koyucu anayasaya özgü yorum ilkelerini uygulamaktan kaçınmamalıdır. Neticede yorum, pozitif anayasa hukukunda anayasa koyucunun iradesinin üzerinde daima yer alacaktır.   102Keskinsoy/Kaya    Hacettepe HFD, 11(1) 2021, 63-105",
     "Kaynakça": "ALEINIKOFF, T. Alexander,  Updating Statutory Interpretation , Michigan Law Review, Yıl: 1988, Cilt: 87, Sayı: 1, (20-66). ALEXY, Robert, Verfassungsrecht und einfaches Recht –Verfassungsgerichtsbarkeit und Fachgerichtsbarkeit, VVDStRL, 61, 2002. ANTONIOLLİ, W.,  Die rechtliche Tragweite der Baugesetze der Bundesverfassung, FS S. J. Merkl, 1970. ARISTOTLE, The Art of Rethoric, (çev. J. H. Freese), Loeb Classical Library, 1925. ARSLAN, Zühtü,  Anayasal Devletin Normatif Temelleri: Siyasal Tarafsızlık (I) , Liberal Düşünce Dergisi, Yıl: 1999, Cilt: 16, Sayı: 2. ARSLAN, Zühtü,  Avrupa İnsan Hakları Sözleşmesi ve Türk Anayasa Yargısı: Uyum Sorunu ve Öneriler , Anayasa Yargısı Dergisi, Yıl: 2000, Cilt: 17. ARSLAN, Zühtü,  Anayasa Mahkemesi nin Siyasal Partiler Politikası: ‘Ve Çağı nda ‘Ya-Ya Da cı Yaklaşımın Anakronizmi Üzerine Bir Deneme , Liberal Düşünce Dergisi, Yıl: 2001. ARSLAN, Zühtü,  Postmodern Söylem ve İnsan Hakları , Ankara Üniversitesi Siyasal Bilgiler Fakültesi Dergisi, Yıl: 2002, Cilt: 56, Sayı: 1. AZRAK, Ali Ülkü,  İdari Yargıda Anayasa ya Uygunluk Sorunu , Anayasa Yargısı Dergisi, Yıl: 1992, Sayı: 9. BECERMEN, Metin,  Dilthey, Heidegger ve Gadamer de Anlama Sorunu , U.Ü. Fen-Edebiyat Fakültesi Sosyal Bilimler Dergisi, Yıl: 2004, Sayı: 6, (s. 35-66). BOYAR, Oya, Anayasal Uyuşmazlıklarda Yorum, Yayınlanmamış Doktora Tezi, İstanbul, Marmara Üniversitesi Sosyal Bilimler Enstitüsü, 2008. COŞKUN, Seyit,  Gadamer de Hermeneutik Yöntem , Kaygı Dergisi, Yıl: 2009, Sayı: 12, (s. 27-37). ÇAĞLAR, Bakır,  Anayasa Yargısında Yorum Problemi Karşılaştırmalı Analizin Katkıları , Anayasa Yargısı Dergisi, Yıl: 1985, Cilt: 2, (s. 163-195). DWORKIN, Ronald, A Matter of  Principle, Harvard University Press, Cambridge Mass, 1985. DWORKIN, Ronald,  Hakları Ciddiye Almak , Siyasal Düşünce, (der. M. Rosen vd.), (çev. Sevda Çalışkan ve Hamit Çalışkan), Dost Yayınları, Ankara, 2006. DWORKIN, Ronald, Hakları Ciddiye Almak, (çev. Ahmet Ulvi Türkbağ), Dost Yayınevi, Ankara, 2007. 103Keskinsoy/Kaya    Hacettepe HFD, 11(1) 2021, 63-105  EREN, Abdurrahman,  Hukuki Yorum Yöntemleri Açısından Bireysel Başvuru Kararlarının Anayasanın Yorumuna Etkileri , Anayasa Yargısı Dergisi, Yıl: 2016, Cilt: 33, (s. 231301). GADAMER, Hans-Georg,  Tarih Bilinci Sorunu , Toplum Bilimlerinde Yorumcu Yaklaşım, (çev. Taha Parla), Hürriyet Vakfı Yayınları, İstanbul, 1990. GADAMER, Hans-Georg,  Hermeneutik , (çev. Doğan Özlem), Hermeneutik (Yorumbilgisi) Üzerine Dersler, Ark Yayınları, Ankara, 1995, s. 11. GADAMER, Hans-Georg, Truth and Method, (çev. Joel Weinsheimer ve Donald G. Marshall), The Continuum Publishing Company, New York 1996.  GEDİK,  Ömer,  Anayasa  Mahkemesi  Kararlarının  Yorum  Yöntemleri  Açısından İncelenmesi,  Yayınlanmamış  Doktora  Tezi,  İstanbul,  Marmara  Üniversitesi  Sosyal Bilimler Enstitüsü, 2013. GÖZLER, Kemal,  Yorum İlkeleri , Anayasa Hukukunda Yorum ve Norm Somutlaşması, Kamu Hukukçuları Platformu, 29-30 Eylül 2012, TBB Yayını, Ankara, 2013. GÜL, Yunus Emre,  Avrupa İnsan Hakları Mahkemesinin Kararlarında Yararlandığı Klasik ve Özgün Yorum Yöntemleri , Sosyal Ekonomik Araştırmalar Dergisi, Yıl: 2018, Cilt: 18, Sayı: 36, (s. 215-237). HASSEMER, Winfried,  Anayasa Mahkemelerinde Yapılanma, Almanya Raporu , Anayasa Yargısı Dergisi, Yıl: 2004, Sayı: 21. HESSE, Konrad, Grunzüge des Verfassungsrechts der Bundesrebulik Deutscheland, 20. Auflage, C. F. Müller Verlag, Heidelberg, 1995. HILLGRUBER, Christian,  Anayasanın Yorumlanması , (çev. Yüksel Metin), Anayasa Teorisi, (Der. O. Depenheuer vd.), Lale Yayıncılık, 2014. ISENSEE, Josef, Salus publica –suprema lex?, Das Problem des Gemeinwohls in der freiheitlichen  Demokratie,  Nordrhein-Westalische  Akademie  der  Wissenschaften, Vortrage G 407, Düsseldorf, 2006. JACOBS, G. Francis / WHITE, C. A. Robin, The European Convention on Human Rights, Second Edition, Clarendon Press, Oxford, 1996. JAESTEDT,  Matthias,  Das  mag  in  der  Theorie  richting  sein…:  Vom  Nutzen  der Rechtstheorie für die Rechtspraxis, Mohr Siebeck, 2006. KABOĞLU, İbrahim Ö.,  Anayasa Hukuku Dersleri (Genel Esaslar), Gözden Geçirilmiş 8. Baskı, Legal Yayıncılık, İstanbul, 2012. KELLY, James B. / Micahel, MURPHY,  Confronting Judicial Supremacy: A Defence of Judicial Activism and the Supreme Court of Canada s Legal Rights Jurisprudence , Canadian Journal of Law Society, Yıl: 2001, Cilt: 16, Sayı: 1. 104Keskinsoy/Kaya    Hacettepe HFD, 11(1) 2021, 63-105  MARMOR, Andrei, Interpretation and Legal Theory, 2. Baskı, Hart Publishing, Oxford and Portland, Oregon, 2005. MEMİŞ, Emin, Anayasaya Uygun Yorum, 1. Baskı, Filiz Kitabevi, İstanbul, 2007. MERKEL, A. J., Das Interpretationproblem (1916), Gesammelte Schriften, Bd. I/1, 1991. METİN, Yüksel, Anayasanın Yorumlanması, Asil Yayınları, Ankara, 2008. ODER, Bertil Emrah, Anayasa Yargısında Yorum Yöntemleri, Beta Yayınevi, İstanbul, 2010. ÖKTEM, Niyazi,  Ronald Dworkin ve Hukuk Felsefesi , Anayasa Yargısı Dergisi, Yıl: 2011, Cilt: 28, (s. 83-96). ÖZLEM, Doğan, Hermeneutik (yorum bilgisi) Üzerine Yazılar, 1. Baskı, Ark Yayınevi, Ankara, 1995. REMIER, Franz, Vefassungsprinzipien: ein Normtype im Grundgesetz, Duncker-Humblot- Berlin, 2001.  SAĞLAM, Fazıl, Temel Hakların Sınırlandırılması ve Özü, AÜSBF Yayınları, Ankara, 1982. SANCAR, Mithat, Temel Hakların Yorumu, Yayınlanmamış Doktora Tezi, Ankara, Ankara Üniversitesi Sosyal Bilimler Enstitüsü, 1995. STARCK,  Christian,   Die  Verfassungsauslegung ,  Handsbuch  des  Staatsrechts  der Bundersrepublik Deutschland, Hrsg. Josef Isensee ve Paul Kirchhof, Band VII, C. F. Müller Verlag, Heidelberg, 1992. TSCHENTSHER, Axel, Demokratische Legitimation der dritten Gewalt, Jus Publicum, Mohr Siebeck, 2006, & 7 I 1. UYGUN, Oktay,  İnsan Hakları Kuramı , İnsan Hakları, Cogito, (Der. Korkut Tankutel), Yapı Kredi Yayınları, İstanbul, 2000 VIII. Avrupa Anayasa Mahkemesi Konferansı, Avrupa İnsan Hakları Divanı Raporu. WALDRON, Jeremy:  Judicial Review and Conditions of Democracy , The Journal of Political Philosophy, Yıl: 1998, Cilt: 6, Sayı: 4. YAZICI, Hilal, Anayasa Mahkemesinin Değişen Rolü: Hegemonyacı Koruma Tezinden Hak ve Özgürlüklerin Korunması Tezine, Yayınlanmamış Doktora Tezi, Trabzon, Karadeniz Teknik Üniversitesi Sosyal Bilimler Enstitüsü, 2018. YÜZBAŞIOĞLU,  Necmi,  Türk  Anayasa  Yargısında  Anayasallık Bloku,  İ.Ü.  Basımevi, İstanbul, 1993. 105"
}