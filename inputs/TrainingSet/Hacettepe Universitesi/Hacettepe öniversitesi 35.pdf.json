{
     "Tip": "Makale",
     "Dergi İsmi": "",
     "Üniversite İsmi": "Hacettepe Üniversitesi",
     "Gün": "02",
     "Ay": "06",
     "Yıl": "2021",
     "Cilt": "2",
     "Sayı": "11",
     "Başlık": "HUKUK ARAŞTIRMASINDA TEORİK VE NORMATİF ÇERÇEVELER: TEORİNİN UYGULAMAYA AKTARIMI",
     "Title": "",
     "Yazar İsmi": [
          "Sezai Çağlayan"
     ],
     "Danışman İsmi": "",
     "Anahtar Kelimeler": [
          "Hukuk yöntemleri",
          "normatif teori",
          "araştırma dizaynı",
          "hukuk teorisi",
          "pragmatizm"
     ],
     "Keywords": [
          "Legal methods",
          "normative theory",
          "research design",
          "legal theory",
          "pragmatism"
     ],
     "Özet": "Doktriner hukuk bilimi, hukuk pratiğinin sorunlarıyla ilgilenir. Doktriner hukuk bilimi, hukukta meydana gelen gelişmeleri sistematik hale getirir, yorumlar, değerlendirir ve tartışır. Bu faaliyetler bir boşlukta gerçekleşmez: Bunlar, bilimsel bir gelenek ve teoriler içerisinde gömülü bir şekilde bulunur. Bu makale, hukuk araştırmalarında kullanılan teorik çerçevelerin rolünü tartışmakla birlikte, birbiriyle ilişkili iki amaca sahiptir. Birincisi, bu çalışma hukuk araştırmalarını anlamak ve yürütmek için faydalı olan teorik ve normatif çerçevelerle ilgili bazı pratik kavramsallaştırmalar ve kılavuzlar sağlamayı amaçlar. İkincisi, farklı türdeki normatif çerçeveler arasındaki ilişkileri ve bunların ampirik çalışmalarla olan ilişkilerini araştırmayı amaçlar. İkinci bölümde, normatif kuramlaştırma ve ampirik çalışma arasındaki etkileşimin pragmatist bir şekilde anlaşılması için bir tartışma gerçekleştirilmektedir. Peki, tüm bunlar hukukun mevcut durumu ile ilgili hususlarda nasıl birlikte hareket ederler?",
     "Abstract": "Legal doctrinal scholarship engages with the problems of legal practice: it systematizes, comments on, evaluates and debates what goes on in law. These activities do not occur in a vacuum: they are embedded in scholarly traditions and theories. This paper discusses the role of the theoretical frameworks used in legal research and has two related aims. First, it aims to provide some practical conceptualizations and guidelines regarding theoretical and normative frameworks that are useful to understand and conduct legal research. Second, it aims to investigate the relationships between different kinds of normative frameworks and their relationship to empirical work. In the second part, an argument is made for a pragmatist understanding of the interplay between normative theorizing and empirical study. How do these work together in judgments about the state of the law?",
     "Metin": " Doktriner hukuk biliminin, sanat sanat içindir anlayışıyla ilgilenen bir disiplin olduğu söylenemez. Hukukçular, daha ziyade toplumsal fayda kaygısı ile güncel konulara ve  olaylara  odaklanıp,  akademik  çalışmalarının  bir  parlamento  tartışmasında  veya mahkeme  içtihadında  referans  gösterilmesini  önemserler.  Çoğu  hukukçu,  üzerinde çalıştıkları konuları, uygulamadaki gelişmelere referans göstererek gerekçelendirir ve bu sebeple de çalışmaların akademik üsluba uygunluğundan ziyade toplumsal gerçekliğe yakınlığıyla ilgilenir. Lakin hukuk araştırmalarının, ilmin gelişimine -yani bilim olarak- 1525Çağlayan                                                                                  Hacettepe HFD, 11(2) 2021, 1524-1552   katkı sağlayabilmesi için bunların akademideki mevcut yaklaşım ve teorilerle ilişkili olması da oldukça önemlidir.  Hukuk  alanında  yapılan  akademik  çalışmalar,  genellikle  uygulanan  hukukun özetlenmesi, birincil kaynaklar olarak mevzuat ve içtihadın, kitaplara ve güncel dergi makalelerine  atıf  yapılmak  suretiyle  bir  araya  getirilmesi  şeklindedir.  Söz  konusu araştırmacıların,  kendi  alanlarındaki  farklı  görüşleri  nasıl  ele  aldıkları  ve  önceki akademik çalışmaları nasıl değerlendirdikleri hususu ise açıklıktan uzaktır. Hukukçuların akademik araştırma yaparken söz konusu hususları görmezden geldikleri söylenemez, daha ziyade bu durum hukukçuların bu hususlara örtülü bir şekilde değindikleri anlamına gelir.1 Hukuk bilimini benzer diğer disiplinlerle karşılaştırdığımızda, sosyal bilimlerin bu tür meselelere daha açık bir şekilde yer verdiğini görürüz.2 Sosyal bilimlerdeki mevcut yaklaşım  ve  teoriler,  bu  alandaki  akademik  araştırmaların  teorik  çerçeve  kısmında ayrıntılı olarak açıklanır.3Teorik  çerçeve,  bir  araştırmanın  hangi  bağlamda  ele  alınacağını  belirlemekle birlikte  kavramsal  temelin  oturtulmasını  sağlar.  Buradaki  teori  fikri,  eski  tarihli araştırmalara (ampirik) dayanan sistematik, tutarlı bir bilgi birikimine atıf yapmaktadır. İdeal olarak teorik çerçeve, araştırma konusunun, mevcut araştırmalardaki boşluklardan veya  tartışmalardan  nasıl  ortaya  çıktığını  göstermek  suretiyle  araştırma  sorusunu gerekçelendirir. Tamamen teori ile ilgili araştırmalar bir kenara bırakıldığında, sosyal bilimlerde teorik çerçeve, tanımlayıcı veya açıklayıcı araştırma sorusunu desteklemekle birlikte ampirik bir çalışmada sorgulanması gereken muhtemel açıklama veya nedenlerin geliştirilmesini sağlar.                                                              1   HUTCHINSON, Terry / DUNCAN, Nigel  Defining and Describing What We Do: Doctrinal Legal Research , Deakin Law Review, Yıl: 2012, Cilt: 17, Sayı: 1, s. 107.  2   Felsefe ve Edebiyat örneğinde olduğu gibi beşeri bilimlerdeki çoğu disiplin, araştırmanın akademik olarak ifade edilmesi hususunda yeterli açıklığa sahip değildir. Örneğin, Felsefe de benimsenen ortak yaklaşım, araştırmayı daha geniş bir alana konumlandırmaktan ziyade belirli bir teoriyi kullanarak ona göre tepki geliştirmektir. 3   Sosyal bilimlerdeki araştırmalarda teori ve teorik çerçevenin kullanımı hakkında söylenenler, teori ve ampirik araştırma sonuçları arasındaki ilişkiye odaklanan doğa bilimleri için de çoğunlukla geçerlidir. Lakin burada doğa bilimlerine ilişkin bir tartışmaya girmeyeceğim.     1526Çağlayan                                                                                  Hacettepe HFD, 11(2) 2021, 1524-1552   Teorik çerçevenin hukuk araştırmalarında açık bir şekilde ifade edilmesinin faydalı olacağı kabul edilirse, bunun sosyal bilimlerdeki uygulama ile aynı fonksiyona sahip olup olmadığı ve aynı karakteri taşıyıp taşımaması gerektiği de cevaplanması gereken önemli sorulardır. Burada dikkat edilmesi gereken önemli hususlardan biri, doktriner hukuk araştırmalarındaki odak noktasının oldukça farklı olmasıdır. Hukukçular, tanımlayıcı veya açıklayıcı bir çalışmayı ele alırken, ampirik araştırmadan ziyade özel bir yol olarak yorumlayıcı  yönteme  başvururlar.4  Dahası,  hukuk  araştırmalarındaki  araştırma sorularının çoğu açıklayıcı veya tanımlayıcı değil, normatiftir: Hukukçular mevcut bir hukuki durumu değerlendirir veya hukuki bir soruna çözüm önerisi getirirler. Bu ikinci katkı,  araştırma  çerçevesine  farklı  bir  karakter  kazandırır:  Bunun,  alandaki  diğer çalışmalarla  olan  ilişkisini  göstermesi  veya  kullanılacak  kavramları  belirlemesi gerekmez, aynı zamanda değerlendirme veya çözüm önerisi için temel oluşturması da gerekir. Böyle bir bağlamda, genel bir teorik çerçeveden ziyade normatif bir çerçevenin olması  gerekir.  Bu  durum,  teorik  ve  normatif  çerçeve  arasındaki  ilişkinin  hukuki bağlamda tanımlanmasına dair ilave soruları gündeme getirmektedir. Normatif çerçeve, teorik çerçeveye nazaran daha dardır: Teorik çerçeve çeşitli araştırma sorularına cevap bulmada yardımcı olurken, normatif çerçeve, yapılacak olan değerlendirme için özel bir standardın belirlenmesi noktasında kullanılır.  Bu  makalede,  hukuk  araştırması  için  teorik  ve  normatif  çerçevelerin  işlevleri sorgulanacak ve bağlamsallaştırılacaktır. Makalenin ilk bölümü bu işlevlerle doğrudan ilgili olup şu soruya yanıt vermeye çalışacaktır: Hukuk araştırması kapsamında normatif çerçevelerle teorik çerçevelerin ilişkisi nasıldır? İkinci kısımda, sosyal bilimlerde ilham kaynağı  olarak  metodolojik  çalışmanın  kullanımı  ve  teorik  çerçevelerin  rolü açıklanacaktır. Üçüncü kısımda, hukuk ve sosyal bilimler arasındaki karşıtlık üzerinden, hukuk araştırmalarında normatif çerçeveye ilave olarak teorik çerçevenin de kullanıldığı gösterilecektir.  Dördüncü  kısım,  farklı  türdeki  normatif  çerçevelere  yer  verecektir. Makalenin ikinci bölümü, teorik ve normatif çerçeveler hakkındaki tartışmaların arka planıyla ilgilidir. Buradaki soru şudur: Hangi teorik perspektif açıklayıcı ve normatif                                                            4   VRANKEN,  J.B.M.   Methodology  of  Legal  Doctrinal  Research:  A  Comment  on  Westerman , Methodologies of Legal Research: Which Kind of Method for What Kind of Discipline?, (der. M. Hoecke vd.), Hart, Oxford, 2011, (s. 111-121). 1527Çağlayan                                                                                  Hacettepe HFD, 11(2) 2021, 1524-1552   bilimler arasında yakın bir bağlantı olduğunu ileri sürülebilir? Beşinci kısımda, hukuk bilimindeki normatiflik ve tanımlama arasındaki ilişkiye dair tartışmalar üzerinden bu soru  yanıtlanacaktır.  Altıncı  ve  yedinci  kısımlarda,  ikisi  (tanımlayıcı-açıklayıcı  ve normatif  çerçeveler)  arasındaki  ilişkinin  nasıl  anlaşıldığına  dair  pragmatist  bir perspektiften belirli bir argüman geliştirilecektir. Başlangıçta terminolojik olarak düşülmesi gereken not şudur: Bu çalışmanın temel çıkış  noktası,  pozitif  hukuka  odaklanan  ve  doktriner  hukuk  bilimi  olarak  anlaşılan akademik hukuk araştırmasıdır.  Black-Letter  nitelemesi ile basite alınan doktriner hukuk bilimi,5 çoğunlukla sosyo-hukuk ve kuramsal hukuk biliminden ayrılır.6 Lakin akademik doktriner hukuk çalışmasının hukuka dair geniş yaklaşımlarla birçok açıdan ilişkili olması, doktriner ve diğer hukuk bilimleri arasındaki ayrımı birçok olası ara adımı içeren bir şey olarak görmeyi daha doğru hale getirmektedir.7 Bununla birlikte, pozitif hukuku incelemeye odaklanan araştırma ile hukuk ve ekonomi, sosyo-hukuk çalışmaları, hukuk felsefesi veya hukuk ve edebiyat örneklerinde olduğu gibi baştan itibaren  hukuk ve  şeklindeki daha geniş yönelimli araştırmalar arasında temel bir ayrım yapmak akla yatkındır. Bu nedenle, çalışmada, doktriner hukuk denildiğinde pozitif hukuk odaklı araştırmalar; hukuk bilimi denildiğinde ise hukuki bakış açısıyla hazırlanan daha geniş araştırma alanları kastedilecektir.   I.  TEORİK ÇERÇEVENİN AMAÇLARI Başlangıç olarak teorinin ve teorik çerçevenin ne anlama geldiğini ifade etmek gerekmektedir. En temel haliyle bir teori, bir dünya görüşünün veya bir fenomenin tutarlı bir açıklaması olarak tanımlanabilir. Genel anlamda bir teori, bir fenomeni oluşturan öğeler arasındaki veya bir fenomen ile çevresi arasındaki belirli ilişkileri belirtir. Bir                                                            5   Bkz. SALTER, Michael / MASON, Julie Writing Law Dissertations: An Introduction and Guide to Conducting Legal Research, Pearson Education, Harlow, 2007. 6   WATKINS, Dawn / BURTON, Mandy, Research Methods in Law, Routledge, Abingdon, 2013. 7   VRANKEN, J.B.M  Exciting Times for Legal Scholarship , Recht En Methode in Onderzoek En Onderwijs,  Yıl:  2012,  Sayı:  2,  (s.  42-62);    TAEKEMA,  Sanne,   Relative  Autonomy.  A Characterization of the Discipline of Law , Law and Method. Interdisciplinary Approaches to Legal Research, (der. B. Klink / S. Taekema), Mohr Siebeck, Tübingen, 2011, (s. 33-52). 1528Çağlayan                                                                                  Hacettepe HFD, 11(2) 2021, 1524-1552   eğitim teorisini örnek aldığımızda, bu teori öğrencilerin nasıl öğrendiklerini, daha da özelinde öğretmenlerin, öğrenme aktivitelerinin ve diğer öğrencilerin öğrenme süreci üzerindeki  etkilerini  açıklar.  Bir  teoriyi  oluşturabilmek  için  o  teoriyi  oluşturacak kavramların tanımlanması ve bu kavramlar arasındaki ilişkilerin açıklanması gerekir. En önemlisi, teori bir araştırmacının veya araştırmacıların kolektif olarak veya birbirlerini takip eder biçimde kurguladıkları şeylerin açıklaması olup, bizzat bu teorisyen(ler)in zihninin bir yansımasıdır. Teorileri sosyal gerçekliğimizden kopuk soyutlamalar olarak görme hususunda anlaşılabilir bir eğilim bulunmaktadır. Fakat teorilerin soyutlamasının oldukça değişken olduğuna dikkat etmek elzemdir. Hukukla ilgili bir teori, birincil ve ikincil kuralların bir kombinasyonu olarak H.L.A Hart ın hukuk sistemi anlayışı kadar soyut olabileceği gibi, haksız fiil hukuku bağlamında nedenselliğin olmazsa olmaz bir koşul (condicio sine qua non) olduğu teori kadar somut da olabilir.  Teorik çerçeveler, hukuk biliminde pek fazla dikkate alınmazlar, şayet alınsalar bile metodoloji  tartışmaları  ekseninde  gündeme  gelirler.8 Yapılan  araştırmalar  genellikle doktriner veya uygulamadaki güncel gelişmeler üzerinden yürütülür, lakin şu da bir gerçektir ki pozitif hukukun mevcut durumunda bir problem olması da bir araştırmanın yapılması için yeterli bir gerekçelendirmedir. Bazı hukukçular, hukuk araştırmalarındaki (örtülü) teorik çerçevenin mevcut hukuk sisteminin kendisi olduğunu ileri sürerler.9 Bazıları  ise  buna  karşı  çıkarak,  teorik  çerçevenin  daha  geniş  olduğunu,  başka  bir söylemle,  teorik  çerçevenin  mevcut  hukuk  sistemlerine  ilişkin  bir  görüşü  içermesi gerektiğini  savunurlar.10  Bu  noktaya  bir  sonraki  kısımda  tekrar  döneceğim.  Teorik çerçevenin  rolü  ve  karakterini  belirleme  şekli,  hukuk  biliminin  ilgili  disiplininin karakterine bağlı olup, bu nedenle, disiplinin karakteri ile ilgili tartışmaları yansıtır.11 Akademik hukuk disiplininde, metodolojinin bir parçası olarak teorik çerçeve tartışmaları                                                            8   Hollanda bağlamında, sürdürülebilir birkaç girişimden biri olarak bkz. IJZERMANS, Maria  Lessen Geleerd: Onderwerp, Object, En Theoretisch Kader Van Rechtswetenschappelijk Onderzoek , Law and Method, Yıl: 2015, (s. 1-23). 9   VRANKEN, 2011. 10  VRANKEN, 2011. 11  VAN  HOECKE,  Mark,   Legal  Doctrine:  Which  Method(s)  for  What  Kind  of  Discipline? , Methodologies of Legal Research: Which Kind of Method for What Kind of Discipline?, (der. M. Hoecke), Hart, Oxford, 2011, s. 3; VRANKEN, 2011, s. 117-118.  1529Çağlayan                                                                                  Hacettepe HFD, 11(2) 2021, 1524-1552   oldukça nadir veya sınırlıdır.12 Bu durum, teorik çerçevenin araştırma yönergesinde standart bir unsur olarak kabul edildiği sosyal bilimlerde farklıdır.13 Bu nedenle, sosyal bilimler anlayışına dayalı olan aşağıdaki genel tartışmanın hukuk araştırmaları için de alakalı  olduğunu  düşünüyorum.  Bu  kısmın  sonunda  ve  bir  sonraki  kısımda  hukuk araştırmaları için söz konusu çerçevelerin özelliklerine dönüş yapacağım. Araştırma tasarımı  bağlamında,  teorilerin  tümü  araştırma  projesinin  başlangıç  noktasıyla  veya bağlamıyla ilgili farklı rollere sahip olabilir. Teorilerin, araştırmaya başlama noktasında kapsamlı hareket noktaları oldukları kabul edilebilir, bu nedenle teoriler araştırmanın sınırlarını belirler, burada,  teori  kavramı yerine, metodolojik olarak sahip oldukları rollerin  daha  iyi  anlaşılması  için   teorik  çerçeve   kavramını  kullanacağım.  Teorik çerçevenin bir araştırmaya dâhil edilmesinin birçok amacı bulunmakla birlikte, burada üçüne yer vereceğim.  Birincisi ve muhtemelen en önemlisi, teorik çerçevenin eldeki bir araştırmaya  eklenmesinin  amacı  araştırma  projesini  ilgili  alanın  gelişim  düzeyine uyumlandırmaktır. Bu durum, teorik çerçevenin belirlenmesinin, araştırmanın, alandaki diğer araştırmalarla ne derece ilişkili olduğunu gösterir. En basit haliyle, bu, aynı konuyla ilgili önceki araştırma sonuçlarının bir açıklaması olabilir. Örneğin, bir araştırma, kanun koyucunun niyetinin anayasal  bir  yorumlama  yöntemi  olarak kabul  edildiğini  konu edinirse, anayasal  yorumlamada özgünlük  konusundaki  mevcut  literatür tartışmasını tanımlamak yararlıdır.14 Bu örnek sayesinde alanın gelişim düzeyini tanımlama fikri daha olanaklıdır. Bu, konuyla ilgili farklı görüşler arasındaki tartışmanın bir açıklamasıdır. Diğer taraftan, daha önce yapılan çalışmaların basitçe arka arkaya sıralanması olmayıp, söz konusu çalışmadaki fikirlerin ve sonuçların nasıl birbirleriyle bağlantılı olduğunun da bir açıklamasıdır. Bazı alanlarda, çoğunluk, bir konu hakkında açık bir görüş birliği                                                            12  Bu durum, doktriner hukuk araştırmasının nasıl yapılacağına dair pratik bilgi veren metodoloji ders kitaplarının eksikliğinden kaynaklanan genel sorunun bir parçasıdır. İngilizce dilinde yazılan hukuk metodoloji kitapları genellikle uygulamayla ilişkinken (bkz. MCLEOD, Ian, Legal Method, 6. Basım, Palgrave MacMillan, Basingstoke, 2005) akademik yöntem kitapları ise doktriner araştırmalardan ziyade sosyo-hukuki araştırmalara daha çok önem verir (bkz. MCCONVILLE, Mike / CHUI, Wing Hong, Research Methods For Law, Edinburgh University Press, Edinburgh, 2007).   13  Bkz. MAXWELL, Joseph A., Qualitative Research Design: An Interactive Approach, 3. Basım, Sage, Thousand Oaks, 2013; BABBIE, Earl, The Practice of Social Research, 13. Basım, Wadsworth, Belmont, 2013. 14  BARBER, Sotirios A / FLEMING, James E.,Constitutional Interpretation: The Basic Questions, Oxford University Press, Oxford, 2007. 1530Çağlayan                                                                                  Hacettepe HFD, 11(2) 2021, 1524-1552   sağlamış olsa da, çoğu hukuk araştırmasında karşıt teoriler üzerinden rekabet eden bakış açıları vardır. Birincil amaç olarak, araştırmayı alanın gelişim düzeyine dâhil  etme meselesi, teorik bir çerçevenin tartışılmasından daha geniş bir yere sahip olabilir; açık konuşmak  gerekirse,  ilgili  alanın  gelişim  düzeyinin,  araştırmanın  teorik temellendirmesiyle her zaman ilişkili olmasına gerek yoktur, fakat önceki araştırma sonuçları veya metodolojilerle ilgili olabilir. Bu nedenle çoğu araştırma el kitabı, bu amacın bir literatür taraması ile sağlandığını ileri sürmektedir.15 Bununla birlikte, böyle bir literatür incelemesinin bir kısmı genellikle konuyu alandaki teorilere bağlamaya ayrılır. Bu anlamda, teorik bir çerçeve basitçe, alanın gelişim düzeyinin bir açıklaması olamaz çünkü teorik çerçeve, araştırmanın bizzat kendisinin önceki çalışmalarla tam olarak nasıl bir ilişkiye sahip olduğunu belirtmelidir. Bu durum, teorik bir çerçeveyi bu araştırmanın ikinci amacına götürür: Yani, bir araştırmanın  hangi  bilimsel  geleneğe  bağlı  olduğunu  açıklığa  kavuşturur.  Bilimsel gelenek burada geniş bir anlama sahiptir. Bilimsel gelenek, akademik bir alanda veya disiplinde araştırma yapmanın standart yolu olabileceği gibi konuyla ilgili belirli bir teorik veya ideolojik yaklaşım da olabilir. Araştırmayı belirli bir yaklaşıma bağlamak, yerleşik  çoğulculuk  ile  karakterize  edilen  akademik  alanlarda  özellikle  önemlidir. Örneğin, uluslararası ilişkilerde gerçekçilik, liberalizm, eleştirel teori ve yapısalcılık arasında uzun süredir devam eden bir tartışma mevcuttur.16 Böyle bir alanda, uyum sağlanan yaklaşım üzerinde düşünmek özellikle gereklidir. Kanun koyucunun niyetine ilişkin örneğe dönülecek olursa, anayasal yorum meselesini ele almanın çeşitli yolları vardır. Anayasal yorumlama yöntemlerini anayasa hukuku meselesi olarak tartışmak mümkündür.  Özellikle anayasal davalarda bu yöntemlerin kullanımına ve bunların anayasal doktrinlerle ilişkisine odaklanmak, bir hukuk felsefesi formu olarak, yasama niyeti teorisine ve bunu ortaya çıkarma(ma)nın olasılığına odaklanmak veya bir hukuki akıl  yürütme  biçimi  olarak  yasa  koyucuların  niyetlerini  (yeniden)  inşa  edecek                                                            15  BLUMBERG, Boris / COOPER, Donald R / SCHINDLER, Pamela S., Business Research Methods, McGraw-Hill, New York, 2008; RANDOLPH, Justus J  A Guide to Writing the Dissertation Literature Review , Practical Assessment, Research & Evaluation, Yıl: 2009, Cilt: 14, Sayı: 13, (s. 1-13). 16  BURCHILL,  Scott  /  LINKLATER,  Andrew,  Theories  of  International  Relations,  Palgrave Macmillan, Basingstoke, 2013. 1531Çağlayan                                                                                  Hacettepe HFD, 11(2) 2021, 1524-1552   mekanizmalara odaklanmak bu hususta düşünülebilir. Teorik çerçevenin önemli  bir amacı, bir araştırmanın bir veya daha fazla akademik gelenekle nasıl ilişkili olduğunu açıklığa kavuşturmaktır. Söz konusu alanda büyük ölçüde bir fikir birliği varsa, ilgili disiplinin gelişim düzeyi ile bilimsel gelenek örtüşebilir, ancak, belirtildiği üzere, çoğu zaman  belirli  bir  yaklaşımın  seçilmesi  gerekir.  Örneğin,  şirketler  hukukunda  şirket yönetiminin rolü, yöneticileri hissedarlarla ilişkilendiren asli vekâlet teorisi vasıtasıyla açıklanabilir.17  Bununla  birlikte,  rakip  başka  bir  teori  paydaşlara  odaklanabilir. Yönetimin  çeşitli  gruplar  karşısında  sorumlu  olduğu  söylenebilir,  bunlar  sadece hissedarlar değil, çalışanlar ve tüketiciler de olabilir.18 Bir araştırmanın amacı bir teorinin başka bir teori üzerine  açıklayıcı gücünü test etmek olsa da, bilimsel bir yaklaşım genellikle çalışmanın başlangıç noktası için yeterlidir. Anayasal yorumlamaya dair ilk örnekte, teorik çerçeve seçimi daha çok akademik bir alt alan seçme meselesi iken ikinci örnekte bir teorik yaklaşımı belirleme meselesidir. Bu tarz bir yaklaşım, teorik çerçevenin üçüncü amacı için şu şekilde kullanılabilir: Bir araştırmanın yürütülmesinde kullanılacak araçlar için kaynak oluşturma. En açık şekliyle, teorik çerçeveler, araştırmada kullanılmak üzere bir dizi kavram sağlamak suretiyle kavramsal çerçeveler olarak kullanılabilir. Teorik çerçeveler, ayrıca, tanımlayıcı bağlantılar veya açıklamalar da sağlayabilir. Bu nedenle, asli-vekâlet teorisi hem kendi ismi içerisinde iki önemli kavram -asıl ve vekil- hakkında hem de asıl ve vekilin nasıl ilişki  kurduğuna  dair  fikir  veren  vekâlet  maliyetleri  hakkında  bilgi  verir.  Tüm  bu kavramlar şirketler hukukuyla ilgili bir araştırmada faydalı olabilir. Benzer şekilde bir teorik çerçeve, belirli bir metodolojinin seçimi için başlangıç noktası olabilir. Birçok teorik çerçevenin belirli yöntemler kullanılarak geliştirilmesi, kullanılan metodolojilerle teoriler arasında yakın bir ilişki olduğunu gösterir. Örneğin, bir araştırma davranışsal ekonomi ve hukuk alanında yapılmışsa, laboratuvar deneyleri yoluyla geliştirilen bir teori üzerine  inşa  edilmiş  demektir  ki  bu  araştırmada  ilerlemenin  yolu  yeni  deneyler                                                            17  JENSEN, Michael C. / MECKLING, William H.  Theory of the Firm. Managerial Behavior, Agency Costs and Ownership Structure , Journal of Financial Economics, Yıl: 1976, Cilt: 4, Sayı: 3, (s. 305360). 18  FREEMAN, R. Edward, Strategic Management: A Stakeholder Approach, Pitman, Boston, 1984. 19  SUNSTEIN, Cass, Behavioral Law and Economics, Cambridge University Press, Cambridge, 2000. 1532Çağlayan                                                                                  Hacettepe HFD, 11(2) 2021, 1524-1552   yapmaktan geçer. Benzer şekilde, bir araştırma hukuk antropolojisi geleneği üzerine kurgulanmışsa, bu araştırmada etnografik yöntemlerin kullanılması yerindedir.  Teorik çerçevelerin tüm bu kullanımları bu nedenle araştırma tasarımı ile ilgili olup araştırma soruları için bağlam oluşturur. Bir araştırma sorusunun konuyla olan ilişkisini belirlemenin en açık yolu, teorik bir çerçeve temelinde gerekçelendirilmesidir.20     I.  TEORİK ÇERÇEVEDEN NORMATİF ÇERÇEVEYE Teorik çerçevelerin açıklanmasında sosyal bilim araştırmalarından faydalanmak, teorik çerçevelerin rollerine dair açık tartışmalar yapabilme adına avantajlı olmasına rağmen, bunun birtakım sakıncaları da mevcuttur. Bunlar daha ziyade, veri toplamaya odaklanan ampirik sosyal bilim disiplinleri ile ilgilidir. Sosyal bilimlere dair araştırma el kitaplarının çoğu bu durumu başlangıç noktası olarak kabul eder. Bu tür sosyal bilim araştırmalarında,  teorik  bir  çerçevenin,  yapılacak  ampirik  araştırmadan  farklı  olan araştırma tasarımında belirli bir rolü vardır.21 Araştırmanın teorik ve ampirik bileşenleri şu şekilde birbirini tamamlar: Teori, deneysel olarak test edilebilen bir araştırma problemi ve olası bir açıklama üretir.  Özellikle nicel  araştırmada bu bir döngü olarak şöyle resmedilebilir: Bir teori ile başlanır, bu teori bir hipoteze yol açar, bu hipotez ampirik bir gözlem ve analize neden olur ve bu da tekrardan teorinin gelişmesini sağlar ve döngü bu şekilde devam eder.22 Şayet araştırma nitel ise teorik çerçevenin rolü daha belirsiz bir şekilde tanımlanır: Her zaman test edilebilecek belirli bir hipotez olmayabilir, bazen araştırmanın kendisi esas olarak teoriktir ve deneysel bir bileşeni içermez. Bazı nitel araştırmalar ampirik verileri topladıktan sonra teoriyi geliştirir. Gömülü Teori yaklaşımı buna örnek olarak gösterilebilir.23                                                             20  VAN HOECKE, 2011, s. 14. 21  LAYDER, Derek, Sociological Practice: Linking Theory and Social Research, Sage, Newcastle, 1998; MAXWELL, Joseph A., Qualitative Research Design: An Interactive Approach, 3. Basım, Sage, Thousand Oaks, 2013. 22  CORBETTA, Piergiorgio, Social Research: Theory, Methods and Techniques, Thousand Oaks, 2003, s. 57-59. 23  GLASER, Barney G. / STRAUSS, Anselm L. The Discovery of Grounded Theory: Strategies for Qualitative Research, Aldine, Chicago, 1967. 1533Çağlayan                                                                                  Hacettepe HFD, 11(2) 2021, 1524-1552   Hukuk araştırmalarında, sosyal gerçekliğe dair veri toplama bağlamında ampirik çalışma yapma yaygın bir yaklaşım değildir.24 Konuları daha da karmaşık hale getiren şey, hukuk araştırmalarında ele alınan  araştırma sorularının önemli  ölçüde farklılık gösterebilmesidir.  Sosyal  bilim  araştırmaları,  insan  davranışlarını  ve  toplumun özelliklerini açıklamayı amaçlayan tanımlayıcı ve açıklayıcı sorulara cevap vermeye çalışırken,  hukuk  araştırmaları  aynı  zamanda  değerlendirici  ve  normatif  soruları yanıtlamaya çalışır. Bu tür sorular, hukukun neden böyle olduğunu açıklayabilecek bir çerçeveye değil daha farklı bir çerçeveye ihtiyaç duyar, o çerçevedir ki hukukun iyi ya da kötü olduğuna dair bir yargı için argümanlar sağlayabilir. Açıklayıcı bir teorik çerçeve bu tür argümanlar sağlamaz. Şirketler hukukuna dönülecek olursa, şirketlerdeki yöneticilere, işverenlerin  çıkarı  yerine  kendi  çıkarları  doğrultusunda  hareket  etmeleri  için  teşvik verilmesinin  nedenini  bilmek,  tek  başına  şirket  yapısı  hakkında  normatif  bir değerlendirme  yapmaya  imkân  tanımaz.  Şirketler,  yasal  olarak  yöneticilerin  kendi çıkarlarını maksimize etmelerini engellemek için tasarlansaydı, yani şirketler hukukunun belirli amaçlara sahip olduğu iddia edilseydi, bu amaçlara mevcut hukuki yapı ile ulaşılıp ulaşılamayacağı  değerlendirilebilirdi.  Yargılayıcı  nitelikteki  bu  sorunun,  hukuki  bir durumun  değerlendirilebileceği  standartlar  (burada  şirketler  hukukunun  amaçları kastedilmektedir) temelinde yanıtlanması gerekir.  Normatif  soruların  peşinde  olan  hukuk  araştırmaları,  açıklayıcı  bir  teorik çerçeveden ziyade, normatif bir çerçeveye ihtiyaç duyar. Normatif soruları ise geniş bir başlık altında şu şekilde gruplandırabiliriz: Hukukun pozitif ve negatif yönlerini ele alan değerlendirici  sorular  ile  mevcut  durumu  iyileştirmek  için  ne  yapılması  gerektiğini belirleyen  kuralcı  sorular.25  Bunlar  genellikle  birlikte  var  olurlar.  Hukukun  hatalı                                                            24  Lakin, hızlı bir şekilde popüler halen gelen ampirik hukuk çalışmaları aynı zamanda metodolojik çalışmaların da konusu haline gelmektedir. Hukuk ve yönteme ilişkin çalışmalar için bkz. VAN DEN BOS, Kees / HULST, Liesbeth  On Experiments in Empirical Legal Research , Law and Method, Yıl: 2016, (s. 1-18); DHAMI, Mandeep / BELTON, Ian Keith   Statistical Analyses of Court Decisions: An Example of Multilevel Models of Sentencing , Law and Method, Yıl: 2016, (s. 1-15), MELVILLE, Angela / HINCKS, Darren  Conducting Sensitive Interviews: A Review of Reflections , Law and Method, Yıl: 2016, (s. 1-26); WEBLEY, Lisa  Stumbling Blocks in Empirical Legal Research: Case Study Research , Law and Method, Yıl: 2016, (s. 1-21). 25  Van der Burg  Hukuk İyi Midir?  şeklindeki değerlendirici soruları,  Hukuk Nasıl Geliştirilebilir  şeklindeki normatif sorulardan ayırır. Bkz. VAN DER BURG, Wibren  The Merits of Law: An Argumentative Framework for Evaluative Judgements and Normative Recommendations in Legal 1534Çağlayan                                                                                  Hacettepe HFD, 11(2) 2021, 1524-1552   olduğuna dair bir yargı, çoğu zaman bu hatayı düzeltmek için hukukun iyileştirilmesi gerektiğine dair bir tavsiyeye yol açar fakat bu kombinasyon her zaman gerekli değildir.26 Değerlendirici sorular doğrudan cevaplanabilir. Normatif soruları cevaplamak için bir dizi standart veya söz konusu yargıyı destekleme adına bir ölçüt sağlayan çerçeveye ihtiyaç vardır. Örneğin, ceza yargılamasındaki adil yargılama ilkeleri ve Avrupa İnsan Hakları  Sözleşmesi'nde  yer  alan  adil  yargılanma  hakkı,  bir  araştırmacının,  bir soruşturmanın erken aşamalarında avukata erişim hakkının yeterince güvence altına alınıp  alınmadığını  değerlendirebileceği  standartlardır.  Teorik  çerçeve,  sosyal bilimlerdeki yönteme ilişkin kaynaklarda genellikle ayrı bir konu olarak ele alınırken, hukuk  araştırmalarında  normatif  çerçevelere  pek  değinilmez.  Westerman a  göre  bu durum,  hukuk  sistemlerinin  hukuk  araştırmalarında  örtülü  birer  teorik  çerçeve  gibi kullanılmasından ileri gelmektedir.27 Yazara göre doktriner hukuk bilimi doğası gereği normatiftir ve hukuk sisteminin ilkelerini standart olarak kullanır. Bu durum, teorik ve normatif çerçeve arasında ayrım yapmayı gereksiz hale getirmektedir. Diğer bir söylemle, hukuk sistemi hem teorik hem de normatif çerçevedir. Vranken, Westerman tarafından ileri sürülen hukuk sisteminin teorik çerçeve olduğu fikrine şiddetle karşı çıkmaktadır.28 Vranken hukuk sistemini bir dizi teorik bakış açısının konusu olarak görmekle birlikte, bu sistemi yargılamak için kullanılan normatif ilkeleri de değişkenler olarak kabul eder. Bu nedenle, normatif çerçeve olarak neyin kullanılacağı sorusu oldukça önemlidir çünkü bu, normatif bir soruya verilen cevabın akla yatkınlığının önemli bir belirleyicisidir.                                                              Research , Erasmus Working Paper Series on Jurisprudence and Socio-Legal Studies, Yıl: 2017, (s. 1-38). 26  Tavsiyeler, genellikle, mevzuatın iyileştirilmesi için yapılan öneriler şeklinde olabilirken, bir tüzüğü yorumlamanın veya içtihat hukukunun geliştirilmesinin yeni yollarıyla veya yeni bir hukuk ilkesini tanıma ihtiyacıyla ilgili de olabilirler. 27  WESTERMAN, Pauline,  Open or Autonomous? The Debate on Legal Methodology as a Reflection of the Debate on Law . Methodologies of Legal Research: Which Kind of Method for What Kind of Discipline?, (der. M. Hoecke), Hart, Oxford, 2011, s. 90. 28  VRANKEN, 2011. 1535Çağlayan                                                                                  Hacettepe HFD, 11(2) 2021, 1524-1552   II. İÇSEL VE DIŞSAL ÇERÇEVELEME Bir normatif çerçevenin sistematik bir şekilde bulunması ve geliştirilmesi için içsel ve dışsal çerçeveleme arasındaki ayrımın yapılması yararlı olacaktır.29 İçsel çerçeve, hukukun bir parçası olan standartları, prensip ve değerleri kastederken, dışsal çerçeve bu standartların oluşmasını sağlayan teorileri ifade eder. Bu ifade, iki çerçeve arasında kesin bir ayrım olduğu anlamına gelmese de (sınırda pek çok durum mevcuttur) her ikisinin belirlenmesine yardımcı olmaktadır.30  İçsel çerçeveler, normatif temellerin pozitif hukuk içerisinde aranması anlamına gelir.  Hukukun  birçok  alanında  var  olan  mevcut  prensip  ve  değerler  bu  bağlamda kullanılır veya kullanılabilir. Özel hukuka girişte öğrencilere sözleşme özgürlüğü ve mülkiyet korunmasının özel hukukun temeli olduğu ve somut bir uyuşmazlık durumunda adalet  ve  eşitlik  ölçeklerinin  kullanılabileceği  öğretilir.  Özel  hukuktaki  spesifik  alt disiplinler, tüketicilerin ve işçilerin korunması veya çocuğun yüksek yararının korunması gibi kendilerine özgü prensiplere sahiptir. Bunların hepsinin ortak yanı, pozitif hukukta açıkça belirtilmiş olmaları veya dolaylı olarak varsayılan temel ilkeler olmalarıdır. Bunlar hukuk sisteminin birer parçasıdır. Kamu hukukunda, hukukun üstünlüğü ilkesi ile insan hakları benzer temel işleve sahiptir, bu temel haklara andlaşmalarda veya anayasalarda bazı özel statüler tanınmıştır. Bunlar aynı zamanda pozitif hukukun temel unsurları olarak da görülür. Lakin bu prensip ve değerlerin hukukun kaynakları içerisinde tümüyle yer aldığı  da  iddia  edilemez.  Hukuk  teorisinde  (pozitivizm  ve  yorumculuk  arasında) prensiplerin ve değerlerin, kaynağa dayalı kuralların ötesine geçip ahlaki ve politik değerlerden  yararlanma  ölçüsüne  dair  tartışmalar  vardır.  Ancak  her  iki  teoride  de hukukun ilkelerini bulmak veya bunları inşa etmek mümkündür.31 Bu temel prensipler ve                                                            29  KESTEMONT, Lina  A Meta-Methodological Study of Dutch and Belgian Phds in Social Security Law: Devising a Typology of Research Objectives as a Supporting Tool , European Journal of Social Security, Yıl: 2015, Cilt: 17, Sayı: 3, s. 373. 30  Hukuk bilimindeki içsel ve dışsal çerçevenin karşıtlığına dair daha genel bilgi için bkz. TAEKEMA, 2011, s. 33-52. 31  Bu noktada, Hart ve Dworkin arasındaki klasik tartışma ile kapsayıcı pozitivizm üzerine olan sonraki tartışmalar önemlidir. HART, H.L.A. The Concept of Law, 2. Basım, Clarendon, Oxford, 1994; DWORKIN, Ronald, Taking Rights Seriously, Harvard University Press, Mass, 1978; WALUCHOW, W.J. Inclusive Legal Positivism, Cambridge University Press, Cambridge, 1994. 1536Çağlayan                                                                                  Hacettepe HFD, 11(2) 2021, 1524-1552   değerler, açık bir şekilde içsel normatif çerçeve olarak, başka  bir söylemle, pozitif hukukun,  değerlendirme  yapma  adına  standartlar  sağlayan  bölümleri  olarak  hizmet ederler.  Bazen,  örtülü  ilkelerin  daha  net  bir  şekilde  formülize  edilebilmesi  ve uygulanabilmesi için çalışmaların yapılması gerekir fakat birçok durumda temel materyal pozitif  hukukun  içerisinde  veya  hukuk  doktrininin  önceki  formülleştirmelerinde mevcuttur.32  Hukuk tümüyle diğer alanlardan izole edilerek çalışılmaz. Hukukun sosyal ve politik çevreyle etkileşim içinde olduğu kabul edilirse, dışsal çerçevelerin bir parçası olan diğer hedefler ve değerler de devreye girer. Hukuka geniş bir ahlaki dış perspektiften bakıldığında, hukukun her zaman adalete göre değerlendirilmesi gerektiği söylenebilir: Hukuk sistemi sosyal adaletsizlikleri ne ölçüde düzeltebilir ya da telafi edebilir? Bu kadar geniş  bir  idealin  normatif  bir  çerçeveye  dönüştürülebilmesi  için,  bu  dönüşümü sağlayabilecek nitelikte eşitlik ve özgürlük ilkelerini içeren bir teoriye ihtiyaç vardır. Örneğin,  John  Rawls'un  liberal  politik  teorisi,  temel  anayasal  hukuki  yapıları değerlendirebilme  adına  kullanılabilecek  bir  takım  temel  ilkelere  sahiptir.33  Benzer şekilde, adaletsizliği, güçlü grupların egemenliği olarak gören eleştirel  teori,  hukuk doktrininin değerlendirilmesi için kullanılabilir.34 Bu tür dışsal normatif çerçeveler, bir hukuk sisteminin belirli değerlerini aşarak, bu hukuk sisteminin temel ilkelerini eleştirme avantajı da sunar. Bu teorilerin çoğunun temeli sosyal felsefe veya siyaset felsefesi içerisinde yer almaktadır.35 Lakin bu durum, aynı zamanda bu teorileri oldukça soyut hale getirmektedir.    Şayet  bu  teoriler  kullanılarak  daha  somut  hukuki  gelişmeler değerlendirilmek istenirse, bunların sadeleştirilmesi gerekir.  Dışsal  çerçeveyi  keşfetmenin  daha  somut  bir  yolu  ise  politika  amaçlarını incelemektir. Çoğu zaman, siyasi politikalar hukuk reformunun çıkış noktasıdır. Örneğin,                                                            32  Buradaki hukuk doktrininden kasıt, pozitif hukuku açıklığa kavuşturmak ve sistematikleştirmek için hukukçular tarafından yapılan bilimsel çalışmalardır. 33  RAWLS, John, A Theory of Justice, Belknap, Cambridge, 1971. 34  UNGER, Umberto M. The Critical Legal Studies Movement: Another Time, a Greater Task, Harvard University Press, Cambridge, 1986. 35  Bu teorilerin felsefi olması gerekmemekle birlikte, diğer normatif teoriler, örneğin normatif ekonomi, verimlilik gibi harici kriterler de sağlayabilir (Krş. KESTEMONT, 2015, s. 374). 1537Çağlayan                                                                                  Hacettepe HFD, 11(2) 2021, 1524-1552   terörizm tehdidi, güvenlik hizmetlerini geliştirmeye yönelik politik bir amacın ortaya çıkmasına,  dolayısıyla  da  hacimli  verileri  elde  etmek  ve  saklamak  için  yeni  yasal yetkilerin  verilmesine  neden  olur.  Bu  politikadan  doğan  yeni  yasal  düzenlemeyi değerlendirmenin bir yolu, söz konusu düzenlemeyi oluşturan politika amaçlarına geri dönmek  ve  bu  yeni  yasal  düzenlemenin  amaçları  sahiden  gerçekleştirip gerçekleştirmediğini  incelemektir.  Yeni  bir  yasal  düzenlemenin  arkasında  bazı durumlarda tutarlı bir politika teorisi olabilmekle birlikte çoğu zaman da yoktur -birçok yasal  reform,  farklı  çıkar  grupları  arasında  daha  az  yapılandırılmış  pazarlığın  bir sonucudur,  bu  durumda,  yasal  düzenlemenin  arkasındaki  siyasi  hedefleri  tutarlı  bir şekilde  yeniden  inşa  etmek  zor  olabilir.  Bununla  birlikte,  genellikle  bir  yasal düzenlemenin hizmet etmesi gereken en azından bazı tanımlanabilir amaçlar vardır ve bu amaçlar  normatif  çerçeve  adına  standart  olarak  kullanılabilir.  Politika  amaçları  ve hedefleri söz konusu olduğunda, içsel ve dışsal çerçeveler arasındaki ayrım her zaman için  net  olmayabilir:  Bazı  durumlarda  politika  amaçları  bir  hukuk  metnine  entegre edilebilir (örneğin, bir andlaşmanın dibacesinde bahsedilebilir) veya içtihat hukukunda standart yorumun bir parçası haline gelebilir. Bu noktada, bir zamanlar dışsal amaç olan parametrelerin  içselleştirilerek  bir  hukuk  sisteminin  standartlarının  parçası  haline gelebileceğine yönelik makul bir argüman geliştirilebilir. Bu durum, yapılacak olan yasal reformun hangi aşamada olduğuna bağlı olabilir. Bir reform planlanmışsa veya yeni uygulanmaya başlanmışsa, dış politika hedeflerine başvurma gerekli olabilir. Buradaki tartışma bağlamında, dış politika amaçlarının normatif bir çerçeve için yararlı yapı taşları olabileceğini vurgulamak öncelikle önemli olmakla birlikte, normatif çerçeve için gerekli kaynakları içsel hukuki amaçlarla sınırlamak gerekli değildir.36  Bu farklı dışsal normatif çerçeveleri karşılaştırmak suretiyle, temel değerler için teorik argümanlara dayanan daha eleştirel felsefi teoriler ile belirli bir zaman ve yerde seçilen politika hedeflerini detaylandıran daha geleneksel politika teorileri arasında bir ayrım yapılabilir. Eleştirel bakış açılarının çoğunluğu elbette ki yalnızca bu hedefleri uygulamak için kullanılan hukuka değil, geleneksel politika hedeflerine de uygulanabilir.                                                            36  Hukuki amaçların hangi bağlamda hukukun içinde olduğuna ilişkin sorular tekrar gündeme getirilebilir. (Bkz. 30. dipnot) 1538Çağlayan                                                                                  Hacettepe HFD, 11(2) 2021, 1524-1552   Güvenlik örneğine dönüldüğünde, bireysel özgürlüğe dair bir politika teorisi, güvenlik servislerinin yetkilerinin eleştirilmesi için mahremiyet ve bireysel özerklik değerlerini kullanabilir. Bu, sadece ilgili hukuk normuna dair bir eleştiri değil, aynı zamanda onun arkasındaki politika hedeflerinin de eleştirisidir.  Sonuç olarak, içsel ve dışsal normatif standartların birleştirilme olasılığı vardır. İdeal olarak, herhangi bir hukuk düzenlemesi hem hukuki değerler için hem de sosyal ve politik  değerler  açısından  iyi  olarak  addedilebilir.  Bu  nedenle,  anayasal  haklar temelindeki yasal bir düzenlemenin değerlendirilmesiyle, sosyal adalet ilkelerine dayalı bir  değerlendirmeyi  birleştirmek  rasyonel  bir  davranıştır.  Lakin  tek  bir  araştırma içerisinde bu denli geniş bir değerlendirme  yapmak  her zaman mümkün değildir.37 Değerlendirme için hangi standartların kullanılacağı açıkça belirtildiği sürece, daha sınırlı bir değerlendirme çok daha iyi olabilir.  III. ÖRTÜLÜ  STANDARTLAR:  HUKUK  ARAŞTIRMASINDA NORMATİFLİĞİ ORTAYA ÇIKARMA Ağırlıklı olarak pratik araştırma amaçlarına destek olması amaçlanan araştırma çerçevelerinin buraya kadarki değerlendirmesi, hukuk araştırmasının doğasına ilişkin bilimsel tartışmayla ilişkilendirilerek bir bağlama oturtulabilir. Bu, normatif çerçeveleme ihtiyacının altında yatan pratik uygulama gerekçelerinin normatifliğinin, hukuk biliminde nasıl açıklanabileceğini belirleme adına yapılmaya değer bir uğraş olabilir. Bu nedenle, ikinci bölümde üzerinde durulan husus, teorik ve normatif çerçevelerin doğası ve işlevine ilişkin tartışmadan, hukuk biliminin doğasının nasıl anlaşılacağıyla ilgili şu geniş soruya kaymaktadır:  Tanımlayıcı  ve  normatif  bilimler  arasındaki  bağlantıyı  en  iyi  nasıl anlayabiliriz? Bir giriş olarak bu kısım, hukuk biliminin hem tanımlayıcı hem de normatif karakteriyle ilgilidir.  Akademik  bir  disiplin  olarak  hukuk  bilimi  özel  bir  konuma  sahiptir,  çünkü uygulama  alanı  olan  hukuk,  ağırlıklı  olarak  normlarla  ilgilidir.  Hukuk  uygulaması normatiflikle  yaşar  ve  onunla  nefes  alır.  Normları  yorumlama,  normatif  yargılarda                                                            37  VAN DER BURG, 2017. 1539Çağlayan                                                                                  Hacettepe HFD, 11(2) 2021, 1524-1552   bulunma, normlar hakkında tartışma, normlar yaratma, normları uygulama ve norm ihlallerinin  yaptırımında  olduğu  üzere  normatiflik  ile  ilgili  faaliyetlerin  çeşitliliği sonsuzdur. Pratik bir nedene yönelen Etik örneğinde olduğu gibi normatiflik üzerine odaklanan birkaç  farklı akademik disiplin olmasına rağmen hukuk bilimi,  hukukun normatifliği noktasında iki açıdan karakterize edilir. Birincisi, hukuk bilimi hukuku sosyal bir olgu olarak görür; ikincisi, hukuk bilimi hukuku normatif bir girişim olarak görür.  Sosyal  olgu  derken,  hukuk  kaynaklarını  sosyal  olgular  olarak  gören  hukuk pozitivizminin sanılarını kastetmiyorum, daha ziyade hukuk normları, sosyal ve kurumsal hukuk  uygulamasının  bir  parçası  olarak  tanımlanabilir.  Normatif  girişimcilik  ile söylemek istediğim ise hukukçuların normatif argüman alışverişinde bulunarak, hukuki uygulamada  doğru  normatif  yargılarla  ilgili  tartışmalara  katılması  ve  uygulama danışmanı rolünü üstlenebilmeleridir.38 Hukuk  biliminin  ikili  karakteri,  hukuktaki  metodoloji  sorununun  önemli  bir parçasıdır. Hukukun mevcut bir uygulama olarak incelenmesi, hukuk disiplininin, sosyal bilimlerin  tanımlayıcı  ve  açıklayıcı  odağını  paylaştığını  ortaya  koyarken,  hukukun yorumlayıcı normatif argümanlar üretme eğilimi ise hukuku Etik gibi normatif bir beşeri bilimler  disiplini  yapar.39  Hukukçuların  bir  kimlik  sorunu  ile  karşı  karşıya  olduğu söylenebilir. Peki hukukçular sosyal bilimci midir, normatif beşeri bilimciler midir, yoksa bu ikisinin karışımı olan eşsiz bir tür müdür?40 Bana göre, sosyal bilimler ile beşeri bilimlere  dair  bazı  özelliklere  sahip  olmasına  rağmen  hukuk  bilimi,  tamamıyla  iki kanattan birine ait değildir.41 Hukukun tam anlamıyla sosyal bilimsel bir özelliğe sahip olduğu söylenemez, çünkü hukuk disiplini ampirik verileri elde etmeyi veya açıklayıcı sorular sormayı amaçlamaz. Hukuk kendi yöntemleri ile olguları toplar, ancak anlaşılması gereken husus, olguların bir araya getirilmesinin, ampirik veri toplamadan daha geniş                                                            38  Daha önce başka bir çalışmada ifade ettiğim üzere bu, çoğu hukuk biliminin, özellikle doktriner hukuk biliminin, hukuka ılımlı bir iç bakış açısı getirdiği anlamına gelir. Bu benzer diğer disiplinlerden içgörüler alır, ancak hâlâ hukuki uygulamaya yönelik argümanlara bağlıdır (TAEKEMA, 2011, s. 50). 39  Bu ikili karakter, hukuk biliminin doğası üzerine Hollanda tartışmasında Franken tarafından gündeme getirilmiştir. FRANKEN, Hans  Rechtsgeleerdheid in De Rij Der Wetenschappen ,  Nederlands Juristenblad, Yıl: 2004, Sayı: 28, (s. 1400-1408). 40  Bunların nasıl birleştirileceğine dair görüşlerim için bkz. Kısım 6 ve 7. 41  TAEKEMA, 2011. 1540Çağlayan                                                                                  Hacettepe HFD, 11(2) 2021, 1524-1552   olduğudur. Hukuk, tam anlamıyla normatif beşeri bilimlerin bir parçası da değildir, çünkü hukuk argümanlarının pozitif hukuk tanımlamalarına dayanması gerekir. Hukuk kendi normatif argümanlarını oluşturur (daha önce belirtildiği üzere, hukuk prensip ve değerlere dayanır). Çoğu doktriner hukukçu, bu ikisi arasında seçim yapmak istemezse de ikisi arasındaki geçişkenlik hususunda biraz kafaları karışıktır. Bu durum, doktriner hukuk araştırmalarının amaç kısmında açıkça görülür. Örneğin, tezlerin hacimsel olarak önemli bir kısmının, özellikle çok uluslu gelişmelerin olduğu bu dönemlerde, belirli bir hukuk alanının karmaşık işleyişini tanımlamaya ayrılması, uluslarüstü hukuk ile ulusal hukuku ilişkilendirmede  ve  çeşitli  ulusal  hukuk  sistemlerini  karşılaştırmada  karmaşık  bir alıştırma örneğine sahiptir. Lakin bu tezler aynı zamanda, karşılaştırmalı tanımlamadan normatif yargıya nasıl geçileceğini açıklığa kavuşturmaksızın, ilgili alandaki hukukun nasıl  geliştirilmesi  gerektiğine  dair  tavsiyelerde  bulunmayı  amaçlar.42  Örneğin,  AB Tüketici  Hukukunun  Almanya  ve  Hollanda  uygulamaları  arasındaki  farkların  ne olduğunu bilmek, Hollandalıların, Alman uygulamasını bir model olarak kullanmasını tavsiye etmek için otomatik olarak bir temel sağlamaz.  Atılması gereken önemli adım, hukukçuların gerçekten eğitim almadıkları bir konu olan araştırma projelerindeki örtülü  gerekliliği  ortaya çıkarmaktır. Farazi bir örnekle açıklamak gerekirse, AB Tüketici Hukukunun uygulanmasına ilişkin bir araştırmanın açıkça  ifade  edilmeyen  önermelerinden  biri,  tüketicinin  korunmasını  en  üst  düzeye çıkarmak olabilir, böylece yapılan karşılaştırmalı araştırma sonucunda Alman sisteminin Hollanda sistemine nazaran tüketici için daha avantajlı olduğu ve Hollandalıların Alman sistemini  uygulamaları  gerektiği  yargısına  ulaşılır.  Lakin  bu  normatif  önermeyi açıklamak oldukça önemlidir. Verimli işlemleri engellediği gerekçesiyle, maksimum tüketici korumasının istenmeyen bir durum olduğu da ileri sürülebilir. Örtülü önerme açık bir şekilde ifade edildikten sonra, bu önerme için yeterli bir hukuki zeminin, yani normatif çerçevenin,  olup  olmadığı  veya  alternatif  bir  normatif  çerçevenin  tercih  edilip edilmeyeceği sorulabilir.  Lakin bu noktada önemli bir çekince bulunmaktadır. Araştırmanın normatif yönü, çalışmanın  tanımlayıcı  kısmında  temellendirilmelidir.  Yani,  normatif  yargıyı                                                            42  SIEMS, Mathias, Comparative Law, Cambridge University Press, Cambridge, 2014, s. 22-23. 1541Çağlayan                                                                                  Hacettepe HFD, 11(2) 2021, 1524-1552   desteklemek  için  normatif  bir  çerçevenin  standartlarını  kullanmak  önemli  olsa  da, araştırmacının bu normatif çerçeveyi tanımlayıcı sonuçlarla ilişkilendirmesi gerekir. Bu durumu açıklamanın en iyi yolu yine ilgili örneğe geri dönmektir. Karşılaştırmalı bir araştırmada, Hollanda mahkemelerinin, tüketici menfaatleri ile basit ticari işlemlerin menfaati arasında eşit bir denge sağlamayı amaçlayan özel bir AB tüketici hukuku yorumu geliştirdiği, Alman mahkemelerinin ise tüketici çıkarının işlem verimliliğine üstün gelmesine izin verdiğini farz edelim. Normatif çerçeve Alman yaklaşımını haklı çıkartsa dahi, bu uygulamanın Hollanda'da da aynen benimsenmesi gerektiğine ilişkin yargı, Hollanda hukuk uygulamasının tartışmaya dâhil edilmesiyle makul hale gelecektir. Bu,  karşılaştırmalı  tanımlayıcı  çalışmanın  detaylarının,  normatif  yargıyı bağlamsallaştırmak için son derece önemli olduğu anlamına gelir.43 Elbette ki normatif yargının kendi  başına anlamlılığı  ve Hollanda'nın  durumunun değişmesi  gerektiğini söylemenin  yeterli  olduğu  iddia  edilebilir.  Lakin  hukuk  biliminin  pratik  yönelimi, uygulanabilirliği  önemli  bir  konu  haline  getirmektedir.  Değişim  savunuluyorsa,  söz konusu  değişimin  başarı  şansı  da  dâhil  edilmelidir,  aksi  halde  çalışmanın  hukuki uygulamayla ilişkisi sınırlı olacaktır.   IV.  OLAN   VE   OLMASI  GEREKENİN   YENİDEN İLİŞKİLENDİRİLMESİ: BİR PRAGMATİST ÇERÇEVE  Hukuk biliminin tanımlayıcı ve normatif bileşenlerinin ayırt edilmesine ilişkin gerekliliğin tartışılmasından sonra konuyu biraz daha detaylı olarak ele almak istiyorum. Olgular ile normatiflik arasındaki ilişkiye dair hangi teori, hukuk araştırmasının bu karakterizasyonunu  destekleyebilir?  Sosyal  olgu  ve  hukuki  norm,  örneğin  Kelsen tarafından ileri sürüldüğü gibi, 44 iki farklı bakış açısına ait olarak görülüyorsa, söz konusu iki perspektifin radikal olarak farklı mantıklara sahip olmalarından dolayı  olguların yargıları ile normların yargıları birleştirilemez. Bu nedenle, olgu ve normu aynı bilimsel                                                            43  Krş. SIEMS, 2014, s. 221. 44  Kelsen in teorisine ilişkin bu görüşe dair tartışma için bkz. VAN KLINK, Bart / LEMBCKE, Oliver,  Exploring the Boundaries of Law: On the Is-Ought Distinction in Jellinek and Kelsen , (der. S. Taekema vd.), Facts and Norms in Law. Interdisciplinary Reflections on Legal Method, Edward Elgar, Cheltenham, 2016, s. 212-214. 1542Çağlayan                                                                                  Hacettepe HFD, 11(2) 2021, 1524-1552   girişimin bir parçası olarak ilişkilendiren teoriler daha umut vericidir. Bunu yapmanın farklı yolları mevcuttur,45 lakin burada olguların normatifliğe bağlanması adına sadece pragmatist natüralizmi temel olarak belirleyeceğim. Natüralizm, olguların, normların ve değerlerin incelenmesini, bunların doğal dünya hakkındaki bilgilerle ilişkilendirilerek birleştirmesini amaçlamasından dolayı ilgi çekici bir seçenektir. Dahası, natüralist teoriler olgusal ve normatif sorular için ortak bir araştırma yöntemi önerir. Hukuk biliminin tanımlayıcı ve normatif bileşenlerinin bağlantılı olduğu akılda tutulursa, natüralizmin bu bağlantıyı daha geniş bir kuramda temellendirmek için olası bir yol sunduğu görülebilir. Natüralizm  farklı  teorilere  atıfta  bulunabilir.  Natüralizmin  ortak  özünün,  bir araştırmadaki  dünyevi  olguların  ampirik  bir  değerlendirmeye  dayanması  gerektiği olmasına rağmen, bu özün geliştirilebileceği çok farklı yollar vardır. Bir yandan, normatif hukuk araştırmasının değerine tamamen şüpheci yaklaşılabilir,46 diğer taraftan olgusal yargıların  normatif  yargılarla  ilişkili  olduğu  da  iddia  edilebilir.47  Hukuk  biliminin uygulamaya yönelik niteliği göz önünde bulundurulduğunda, hukukun iç bakış açısına yer ayırmak ve uygulayıcılarla yapılan tartışmalarda hukuk bilimine rol vermek önemli olarak görülür. Bunu başarmak için, hukuk bilimcisi olarak normatif bir pozisyon alma yeteneği önemlidir. Bu nedenle, natüralizm kapsamında olguların ve normların birbiriyle ilişkili olduğunu savunan pragmatist savı araştıracağım.48                                                             45  Hukuktaki olguları ve normları birbirine bağlayan önemli gelenekler yorumbilim (SMITH, Carel  The Vicissitudes of The Hermeneutic Paradigm in the Study of Law: Tradition, Forms of Life and Metaphor ,  Erasmus  Law  Review,  Yıl:  2011,  Cilt:  4,  Sayı:  1,  (s.  21-38))  ve  yorumculuktur (DWORKIN, Ronald, Law s Empire, Belknap, Cambridge, 1986). 46  HOLTERMANN, Jakob v. H. / MADSEN, Mikael Rads  What is Empirical in Empirical Studies of Law? A European New Legal Realist Conception , Retfærd, Yıl: 2016, Cilt: 39, Sayı:4, (s. 3-21). 47  DEL MAR, Maksymilian,  The Natural and the Normative: The Distinction, Not the Dichotomy, Between Facts and Values in a Broader Context , Facts and Norms in Law. Interdisciplinary Reflections on Legal Method, (der. S. Taekema vd.), Edward Elgar,  Cheltenham, 2016, (s. 224-241). 48  Pragmatist literatürde reddedilen düalizm aslında hem bir olgu hem bir değerdir (PUTNAM, Hilary, The Collapse of the Fact/Value Dichotomy and Other Essays, Harvard University Press, Cambridge, 2002). Bununla birlikte, normların ve değerlerin bilim bağlamında aynı alanın parçaları olduğunu ve ontolojik olarak normların değerlerin deontolojik bir ifadesi olduğunu (başka bir söylemle, değerleri gerçekleştirmek  için  gereken  davranış  standartlarını  vermek)  iddia  ediyorum.  Bu  makalede, gerektiğinde değerler de dâhil olmak üzere, temel ayrım olarak olguları ve normları veya normatifliği kullanacağım. 1543Çağlayan                                                                                  Hacettepe HFD, 11(2) 2021, 1524-1552   Pragmatist bir bakış açısında, natüralizmden elde edilecek önemli bir girizgâh, insanların, kaçınılmaz olarak normatif olan sosyal uygulamalarla meşgul olduklarına dair temel kabuldür. Daha da özelinde, insanların amaca yönelik eylemi, bir noktaya, yani uygulamanın yöneldiği bir ideal veya değere sahip uygulamalar üretir.49 İddia edildiği gibi  bu  tür  bir  natüralizmi  karakterize  etmenin  yolu,  insanların  sosyal  ve  amaçlı doğasının, ideal odaklı sosyal uygulamaları insan hayatının kendiliğinden ortaya çıkan bir parçası haline getirmesidir.50 Hukuk, değer yönelimi olmadan anlaşılması zor olan bu ideal odaklı sosyal uygulamalardan biridir. Bu nedenle, hukukta olguların ve değerlerin (bir  normatiflik  biçimi  olarak)  ilişkilendirilmesinin  bir  yolu,  insanların  değerleri gerçekleştirmeye çalıştıkları doğal bir uygulama olarak hukukun karakterinden geçer. Normatifliğin doğal temeline ilave olarak, mevcut ilişki başka bir yoldan da açıklanabilir. Normatif bir odak aynı zamanda olgulara nasıl bakıldığını da etkiler. Bu, tüm olgusal savların  taraflı  olduğu  anlamına  gelmez,  lakin  pragmatist  bir  bakış  açısından yaklaşıldığında, olgulara yönelik bir araştırmada kaçınılmaz bir seçicilik ve amaçsallık bulunur.  Bunun  nedeni,  pratik  veya  bilimsel  bütün  araştırmaların  problem  çözme ekseninde yönlendirilmesidir. Bu ortak yönelim ve yöntem nedeniyle, hem pratikte hem de bilimde araştırma sadece kademeli olarak farklılaşır ama tamamıyla ayrı değillerdir.51 Bir durumu veya fikri sorunlu olarak görmemizden dolayı, soruna yol açan koşulları ve ondan kaynaklanan sonuçları yeniden yapılandırmaya yardımcı olan olguları araştırırız. Teorik çerçevede olduğu gibi, bir soruna eklemlenen değerler ampirik bir araştırmanın bağlamını meydana getirir.  Bu nedenle, bilimin olgusal ve normatif yönleri arasındaki önemli bir bağlantı, bu bağlamda  gereklilik  haline  gelmektedir.52  Değerleri  anlayabilmemiz,  bunların                                                            49  SELZNICK, Philip, A Humanist Science: Values and Ideals in Social Inquiry, Stanford University Press, Stanford, 2008, s. 55-56. 50  SELZNICK, 2008, s. 41; Bu pragmatizm biçiminin evrimsel düşünceyle yakınlığı vardır. (Krş. DE BEEN,  Wouter,  Legal  Realism  Regained:  Saving  Realism  from  Critical  Acclaim,  Stanford University Press, Stanford, 2008. s. 14) 51  DEWEY, John. Reconstruction in Philosophy, the Middle Works, 1899-1924 (Vol. 12). Southern Illinois University Press, Carbondale, 1988, s. 174. 52  DELMAR, 2016, s. 235. 1544Çağlayan                                                                                  Hacettepe HFD, 11(2) 2021, 1524-1552   uygulamadaki  somut  takiplerini,  yani  değerlerin  sahip  oldukları  gerçek  bağlamları anlamadan mümkün değildir.   V. HÜMANİST BİLİM: NORMATİF OLMAYA KALKIŞMAK Pek çok sosyal bilimci için normatiflik bilimin sorunlu bir alanıdır. Çoğu bilim insanı normatifliği şu iki yoldan biri olarak görür: Sosyal dünyada var olan ve harici bir perspektiften  incelenebilecek  olanlar  veya  araştırmaya  ahlaki  bir  anlam  katan araştırmacıların kişisel nitelikleri. İyi araştırmanın bir niteliği olan tarafsızlığa verilen öneme bağlı olarak, araştırmacılar dışsal ve nesnel pozisyonlarını -tarafsız duruşlarını- korumaya çalışabilir veya kendi değerlerinin araştırma hedefleri ve sonuçları -ahlaki duruşlarını-  üzerindeki  etkilerini  benimseyebilirler.  Hukuk  araştırması  bağlamında tarafsız duruş, tümüyle tanımlayıcı bir araştırma hedefine veya normatif sorularla ilgili dikkatli bir varsayımsal argümana yol açar. Bu ikincisinde kastettiğim, araştırmacıların şu hususları tartışabileceğidir. Belirli bir hukuk sisteminin temel ilkesinin ayrımcılık yapmama  olduğu  varsayıldığında  -varsayımın  anayasada  veya  bir  insan  hakları sözleşmesinde desteklendiği düşünülürse- bu ilke, polisin ırksal fişlemesinin hukuki açıdan  yanlış  olduğu  iddiasında  temel  bir  öncül  olarak  kullanılabilir.  Daha  sonra tarafsızlık,  normatif  argümanın  temeli  olarak  pozitif  hukuk  kullanılarak  korunur. Hukuktaki  ahlaki  duruş,  hukuk  düzeninin  temel  değerleri  ile  özdeşleşme  ve  onları araştırmacının kendisine ait hale getirmesidir. Bu durumda, ayrımcılık yapmama ilkesi sadece belirli bir yasal düzenin parçası olarak değil, bir araştırmacının kişisel olarak kabul ettiği değerlerin ayrılmaz bir parçası olarak da görülür. Irksal sebeplerle yapılan fişleme ayrımcılıktır ve hukuken yanlıştır, çünkü ahlaki açıdan doğru olan ve araştırmacının içinde bulunduğu hukuk sisteminin de bir parçası olan ayrımcılık yapmama ilkesini ihlal eder. Lakin normatifliğinin rolünün bu şekilde ya hep ya hiç olarak kabul edilmesi de maalesef bir talihsizliktir. Hümanist pragmatizm düşüncesi, ikisi arasındaki boşluğa dikkat  çekmek  suretiyle  bu  ikileme  meydan  okur.  Bilimde  normatiflik  ve  değer yargılarının en önemli yeri, Martin Krygier'in değer yüklü bir uygulamanın  klinik 1545Çağlayan                                                                                  Hacettepe HFD, 11(2) 2021, 1524-1552   değerlendirmesi  olarak adlandırdığı yerdir.53 Krygier, Philip Selznick'in çalışmasında belirtilen,  toplum  içinde  belirli  değerlerin  gerçekleştirilmesinin  teşhisinin  kesinlikle tarafsız olmadığına dikkat çekiyor. Normatif teoriyi kullanan Selznick, belirli bir pratikte değer  gerçekleştirmenin  önemini ele almaktadır. Bunun tarafsız olduğu söylenemez çünkü burada kullanılan normatif teori yalnızca öne sürülmekle kalmaz aynı zamanda teorik bir argüman temelinde inşa edilir ve bu nedenle de kısmi olarak araştırmacının sahip olduğu bilginin kendisi için ne kadar ikna edici olduğuna bağlıdır. Lakin araştırma, olgusal sosyal durum ile uyumludur. İyi bir değerlendirmenin yapılabilmesi ancak sosyal bağlamın  gerçeklerini  dikkatlice  incelemekle  mümkündür.  Bu  nedenle,  araştırmayı yönlendiren şey kişisel ahlaki duruş değil, değerlerin sosyal uygulamada nasıl ortaya çıktığına dair bilimsel yargıdır. Hukukta değer gerçekleştirmenin klinik değerlendirmesi, Selznick'in favori değeri kullanılarak gösterilebilir: Hukukun üstünlüğü veya hukukilik. Hukuk uygulamasının normatif teorisine dayanan Selznick, hukukun üstünlüğünü,  pozitif hukuk ve onun idaresinde keyfilik derecesini kademeli olarak azaltma  taahhüdü olarak anlamamız gerektiğini  savunur.54  Hukukun  üstünlüğü  ilkesini  baz  almak  suretiyle  inceleme yapıldığında, hukuk sistemleri, bu idealin gerçekleştirilmesinde yetersiz kaldıkları için eleştirilebilir  ve  belirli  bir  hukuk  alanında  resmi  takdir  yetkisine  ilişkin  yetersiz sınırlamanın olması da buna örnek olarak gösterilebilir. Bir parlamentonun, anayasa mahkemesinin bir kanunun anayasaya aykırılığına ilişkin kararlarına uymayı reddetmesi veya yargının bağımsızlığını sınırlamak için anayasayı değiştirmesi örneğinde olduğu gibi,  aynı  ilkeye  dayanılarak  bir  hukuk  sisteminin  özlü  bir  şekilde  eleştirilmesi  de mümkündür. Bu tür değerlendirmelerin faydası, temel hukuki belgelerde öne sürülen değerler ve ilkelerle sınırlı olmayıp, pozitif hukukta formüle edildiği şekliyle değerlere bağlı  olan  ancak  bunun  ötesine  ulaşan  normatif  teorinin  görüşlerini  kullanarak pozitivizmin ötesinde eleştiri yapabilmektir.                                                             53  KRYGIER, Martin / SELZNICK, Philip, Ideals in the World, Stanford University Press, Stanford, 2012, s. 202-204. 54  SELZNICK, Philip / NONET, P. / VOLLMER, H., Law, Society and Industrial Justice, Russell Sage Foundation, New York, 1969, s. 18. 1546Çağlayan                                                                                  Hacettepe HFD, 11(2) 2021, 1524-1552   Bazıları,  değerlendirmede  kullanılan  normlar  ve  değerlerde  kişisel  paya  sahip olunmadan, bu tür normatif araştırmaların yapılması olasılığına şüpheyle yaklaşabilirler. Bununla  birlikte,  kişisel  inanç  ile  belirli  bir  normatif  teorinin  daha  çok  ikna  edici olduğuna dair bilimsel yargı arasında ince bir fark olduğunu düşünüyorum. Bilimsel kanaat, argümanlarla desteklenebilir ve bilimsel tartışma testine tabi tutulabilir, dahası, normların ve değerlerin işe yaradığı belirli durumları anlamak ve değerlendirmek için yararlılığı test edilir. Kişisel bir kanaat unsuru ise, bilimsel yargının bir parçası olmasına rağmen –yargıyı veya bir inancı benimseyip onu savunmak için ona ikna olmak gerekir- bilimsel yargı, argüman temelinde revizyona açıktır. Bu argümanlar, normatif teorinin tutarlılığından, insan ve toplum davranışının açıklayıcı teorilerle uyumluluğuna ve de teorinin  pratikteki  uygulamalarına  kadar  değişkenlik  gösterir.55  Dördüncü  kısımda tartışılan felsefi normatif teoriler, bu kanılara daha geniş bir argüman sağlamak için kullanılabilir,  ancak  bunlar  kendi  başlarına  da  tartışma  konusu  haline  getirilebilir. Bilimsel normatif yargının geçerliliği, bir teorinin herhangi bir nedenle savunulamaz olduğuna yönelik argümana açık olması gerektiği anlamına gelir.  SONUÇ Hukukun ampirik ve normatif yönleri arasındaki etkileşim tartışmasını bir önceki teorik  ve  normatif  çerçeve  açıklamasına  bağlamam  gerekirse,  teorik  ve  normatif çerçeveler arasındaki ayrımın her zaman çok net olmadığını söyleyebilirim. Elbette ki, açıklama ve nedensellik sorularını destekleyen bir çerçeve ile değerlendirme soruları ile normatif tavsiyeleri destekleyen bir çerçeve arasında önemli farklar mevcuttur. Lakin çalışmalarında normatif derinlikle birlikte tanımlayıcı doğruluk için de adaleti sağlamaya çalışan  araştırmacıların  iki  tür  çerçeveyi  birbirine  bağlamaları  gerekir.  Normatif çerçevenin  gerekçelendirilmesi  gerekebilir  ve  bu  tür  bir  gerekçelendirme,  kısmen insanlığın ve toplumların doğasına ilişkin açıklayıcı teorilere bağlı olacaktır. Ayrıca,                                                            55  Tüm bu unsurları geniş bir normatif teoride birleştirme çabasının bir yolu da geniş yansıtıcı denge yöntemidir (DANIELS, Norman, Justice and Justification: Reflective Equilibrium in Theory and Practice, Cambridge University Press, Cambridge, 1996). 1547Çağlayan                                                                                   Hacettepe HFD, 11(2) 2021, 1524-1552   altıncı kısımda tartışıldığı üzere, hukukta var olan değerlerin iyi anlaşılması, hukukun olgusal ve kurumsal bağlamlarının anlaşılmasına dayandırılmalıdır.  Normatif standartları açık hale getirmek ve hukukla ilgili normatif yargıları destekleyen argümanlara daha yakından bakmak, hukuk araştırmalarının kalitesi için elzemdir. Lakin bu durum, hukukçuların hukuka dair tanımlayıcı çalışmaları ile bu konuda yaptıkları değerlendirmeler arasındaki yakın ilişkiyi unutmalarına neden olmamalıdır.",
     "Kaynakça": " BABBIE, Earl, The Practice of Social Research, 13. Basım, Wadsworth, Belmont, 2013. BARBER,  Sotirios  A  /  FLEMİNG,  James  E.,Constitutional  Interpretation:  The  Basic Questions, Oxford University Press, Oxford, 2007.  BLUMBERG, Boris / COOPER, Donald R / SCHINDLER, Pamela S., Business Research Methods, McGraw-Hill, New York, 2008. BURCHILL, Scott / LINKLATER, Andrew, Theories of International Relations, Palgrave Macmillan, Basingstoke, 2013. CORBETTA, Piergiorgio, Social Research: Theory, Methods and Techniques, Thousand Oaks, 2003. DANIELS,  Norman,  Justice  and  Justification:  Reflective  Equilibrium  in  Theory  and Practice, Cambridge University Press, Cambridge, 1996. DE BEEN, Wouter, Legal Realism Regained: Saving Realism from Critical Acclaim, Stanford University Press, Stanford, 2008. DEL MAR, Maksymilian,  The Natural and the Normative: The Distinction, Not the Dichotomy, Between  Facts  and  Values  in  a  Broader  Context ,  Facts  and  Norms  in  Law. Interdisciplinary Reflections on Legal Method, (der. S. Taekema vd.), Edward Elgar,  Cheltenham, 2016, (s. 224-241). DEWEY, John Reconstruction in Philosophy, the Middle Works, 1899-1924 (Vol. 12). Southern Illinois University Press, Carbondale, 1988. 1548Çağlayan                                                                                   Hacettepe HFD, 11(2) 2021, 1524-1552   DHAMI, Mandeep / BELTON, Ian Keith   Statistical Analyses of Court Decisions: An Example of Multilevel Models of Sentencing , Law and Method, Yıl: 2016, (s. 1-15). DWORKIN, Ronald, Law s Empire, Belknap, Cambridge, 1986. DWORKIN, Ronald, Taking Rights Seriously, Harvard University Press, Mass, 1978. FRANKEN,  Hans   Rechtsgeleerdheid  in  De  Rij  Der  Wetenschappen ,  Nederlands Juristenblad, Yıl: 2004, Sayı: 28, (s. 1400-1408). FREEMAN, R. Edward, Strategic Management: A Stakeholder Approach, Pitman, Boston, 1984. GLASER, Barney G. / Strauss, Anselm L. The Discovery of Grounded Theory: Strategies for Qualitative Research, Aldine, Chicago, 1967. HART, H.L.A. The Concept of Law, 2. Basım, Clarendon, Oxford, 1994. HOLTERMANN, Jakob v. H. / MADSEN, Mikael Rads  What is Empirical in Empirical Studies of Law? A European New Legal Realist Conception , Retfærd, Yıl: 2016, Cilt: 39, Sayı:4, (s. 3-21) HUTCHINSON, Terry / DUNCAN, Nigel  Defining and Describing What We Do: Doctrinal Legal Research , Deakin Law Review, Yıl: 2012, Cilt: 17, Sayı: 1, (s. 83-119). IJZERMANS,  Maria   Lessen  Geleerd:  Onderwerp,  Object,  En  Theoretisch  Kader  Van Rechtswetenschappelijk Onderzoek , Law and Method, Yıl: 2015, (s. 1-23). JENSEN, Michael C. / MECKLING, William H.  Theory of the Firm. Managerial Behavior, Agency Costs and Ownership Structure , Journal of Financial Economics, Yıl: 1976, Cilt: 4, Sayı: 3, (s. 305-360). KESTEMONT, Lina  A Meta-Methodological Study of Dutch and Belgian Phds in Social Security Law: Devising a Typology of Research Objectives as a Supporting Tool , European Journal of Social Security, Yıl: 2015, Cilt: 17, Sayı: 3, (s. 361-384). KRYGIER, Martin / SELZNICK, Philip, Ideals in the World, Stanford University Press, Stanford, 2012. 1549Çağlayan                                                                                  Hacettepe HFD, 11(2) 2021, 1524-1552   LAYDER,  Derek,  Sociological  Practice:  Linking  Theory  and  Social  Research,  Sage, Newcastle, 1998. MAXWELL, Joseph A., Qualitative Research Design: An Interactive Approach, 3. Basım, Sage, Thousand Oaks, 2013. MCCONVILLE, Mike / CHUI, Wing Hong, Research Methods For Law, Edinburgh University Press, Edinburgh, 2007. MCLEOD, Ian, Legal Method, 6. Basım, Palgrave MacMillan, Basingstoke, 2005. MELVILLE,  Angela  /  HINCKS,  Darren   Conducting  Sensitive  Interviews:  A  Review  of Reflections , Law and Method, Yıl: 2016, (s. 1-26) PAPINEAU,  David,  Naturalism, https://plato.stanford.edu/archives/win2016/entries/naturalism/. PUTNAM, Hilary, The Collapse of the Fact/Value Dichotomy and Other Essays, Harvard University Press, Cambridge, 2002. RANDOLPH, Justus J  A Guide to Writing the Dissertation Literature Review , Practical Assessment, Research & Evaluation, Yıl: 2009, Cilt: 14, Sayı: 13, (s. 1-13). RAWLS, John, A Theory of Justice, Belknap, Cambridge, 1971. SALTER, Michael / MASON, Julie Writing Law Dissertations: An Introduction and Guide to Conducting Legal Research, Pearson Education, Harlow, 2007. SELZNICK, Philip / NONET, P. / VOLLMER, H., Law, Society and Industrial Justice, Russell Sage Foundation, New York, 1969. SELZNICK, Philip, A Humanist Science: Values and Ideals in Social Inquiry, Stanford University Press, Stanford, 2008. SIEMS, Mathias, Comparative Law, Cambridge University Press, Cambridge, 2014. SMITH, Carel  The Vicissitudes of The Hermeneutic Paradigm in the Study of Law: Tradition, Forms of Life and Metaphor , Erasmus Law Review, Yıl: 2011, Cilt: 4, Sayı: 1, (s. 2138). 1550Çağlayan                                                                                   Hacettepe HFD, 11(2) 2021, 1524-1552   SUNSTEIN, Cass, Behavioral Law and Economics, Cambridge University Press, Cambridge, 2000. TAEKEMA, Sanne,  Relative Autonomy. A Characterization of the Discipline of Law , Law and Method. Interdisciplinary Approaches to Legal Research, (der. B. Klink / S. Taekema), Mohr Siebeck, Tübingen, 2011, (s. 33-52). TAEKEMA, Sanne,  Theoretical and Normative Frameworks for Legal Research: Putting Theory into Practice , Law and Method, Yıl: 2018, Sayı: 2, (s. 1-17). UNGER, Umberto M.. The Critical Legal Studies Movement: Another Time, a Greater Task, Harvard University Press, Cambridge, 1986. VAN DEN BOS, Kees / HULST, Liesbeth  On Experiments in Empirical Legal Research , Law and Method, Yıl: 2016, (s. 1-18). VAN DER BURG, Wibren  The Merits of Law: An Argumentative Framework for Evaluative Judgements and Normative Recommendations in Legal Research , Erasmus Working Paper Series on Jurisprudence and Socio-Legal Studies, Yıl: 2017, (s. 1-38). VAN HOECKE, Mark,  Legal Doctrine: Which Method(s) for What Kind of Discipline? , Methodologies  of  Legal  Research:  Which  Kind  of  Method  for  What  Kind  of Discipline?, (der. M. Hoecke), Hart, Oxford, 2011, (s. 1-18). VAN KLINK, Bart / LEMBCKE, Oliver,  Exploring the Boundaries of Law: On the Is-Ought Distinction  in  Jellinek  and  Kelsen ,  Facts  and  Norms  in  Law.  Interdisciplinary Reflections on Legal Method, (der. S. Taekema vd.), Edward Elgar, Cheltenham, 2016, (s. 201-223). VRANKEN, J.B.M  Exciting Times for Legal Scholarship , Recht En Methode in Onderzoek En Onderwijs, Yıl: 2012, Sayı: 2, (s. 42-62). VRANKEN, J.B.M.  Methodology of Legal Doctrinal Research: A Comment on Westerman , Methodologies  of  Legal  Research:  Which  Kind  of  Method  for  What  Kind  of Discipline?, (der. M. Hoecke vd.), Hart, Oxford, 2011, (s. 111-121). 1551Çağlayan                                                                                   Hacettepe HFD, 11(2) 2021, 1524-1552   WALUCHOW, W.J. Inclusive Legal Positivism, Cambridge University Press, Cambridge, 1994. WATKINS, Dawn / BURTON, Mandy, Research Methods in Law, Routledge, Abingdon, 2013. WEBLEY, Lisa  Stumbling Blocks in Empirical Legal Research: Case Study Research , Law and Method, Yıl: 2016, (s. 1-21). WESTERMAN, Pauline,  Open or Autonomous? The Debate on Legal Methodology as a Reflection of the Debate on Law . Methodologies of Legal Research: Which Kind of Method for What Kind of Discipline?,"
}