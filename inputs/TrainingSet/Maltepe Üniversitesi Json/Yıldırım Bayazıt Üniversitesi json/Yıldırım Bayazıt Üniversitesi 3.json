{
     "Tip": "Makale",
     "Dergi İsmi": "Yıldırım Bayazıt Üniversitesi ",
     "Üniversite İsmi": "",
     "Gün": "28",
     "Ay": "12",
     "Yıl": "2020",
     "Cilt": "1",
     "Sayı": "2021/1",
     "Başlık": "BULAŞICI HASTALIKLARA İLİŞKİN KARANTİNA TEDBİRLERİNE UYMAMANIN CEZA HUKUKU AÇISINDAN DEĞERLENDİRİLMESİ",
     "Title": "EVALUATION OF THE INFRINGEMENT TO THE QUARANTINE MEASURES FOR INFECTIOUS DISEASES IN TERMS OF PENALTY LAW",
     "Yazar İsmi": [

          "  Dr. Öğr. Üyesi Hakan GÜNDÜZ"
     ],
     "Danışman İsmi": "",
     "Anahtar Kelimeler": [
          " Bulaşıcı Hastalık", "Karantina", "Yetkili Makam", "Tedbir", "Kamu Sağlığı"

     ],
     "Keywords": [
          " Infectious Disease", "Quarantine", "Competent Authority", "Measure", "Public Health"

     ],
     "Özet": "Bulaşıcı  hastalıklarla  mücadele  başta  olmak  üzere  kamu  sağlığının korunması  görevini  yürüten  Devletin,  aldığı  tedbirlerin  etkili  ve  caydırıcı olabilmesi için, hukuk düzeninin izin verdiği ölçüde kamu gücü kullanarak tedbirlerin  uygulanmasını  sağlaması;  alınan  tedbirlere  aykırı  davranılması durumunda ilgili mevzuat çerçevesinde yaptırımlar uygulayabilmesi gerekir. Kamu sağlığının sadece idare hukukuna özgü tedbirlerle korunması yetersiz olabilmektedir. Bu kapsamda, kamu sağlığının daha etkili ve caydırıcı olarak korunabilmesi için 5237 sayılı Türk Ceza Kanunu nun  Topluma Karşı Suçlar  başlıklı Üçüncü Kısmının  Kamu Sağlığına Karşı Suçlar  adını taşıyan Üçüncü Bölümünde  yer  alan  diğer  suçlarla  birlikte   Bulaşıcı  hastalıklara  ilişkin tedbirlere  aykırı  davranma   suçu  düzenlenmiştir.  Bu  suç  açısından  ceza hukukunun ilgi alanına giren fiil;  Bulaşıcı hastalıklardan birine yakalanmış veya  bu  hastalıklardan  ölmüş  kimsenin  bulunduğu  yerin  karantina  altına alınmasına  dair  yetkili  makamlarca  alınan  tedbirlere  uymama   fiilidir. Bulaşıcı hastalıklardan birine yakalanmış veya bu hastalıklardan ölmüş bir kimsenin  bulunduğu  yerin  yetkili  makamlar  tarafından  karantina  altına alınması ve bu kapsamda yetkili makamlarca alınan karantina tedbirlerine kasten uyulmaması  Bulaşıcı hastalıklara ilişkin tedbirlere aykırı davranma  suçunu oluşturacaktır.",
     "Abstract": "To ensure that the measures taken by the State, which carries out the duty of protecting public health, especially the fight against infectious diseases, to be effective and dissuasive, by using public force to the extent permitted by the legal order; in case of violation of the measures taken, sanctions should be applied within the framework of the relevant legislation. Protecting public health with measures specific to administrative law may be inadequate. In this context, in order to protect public health more effectively and as a deterrent, the crime of  act against infectious diseases  was regulated in the Third Part of the Turkish Criminal Code numbered 5237 titled  Crimes Against Society . In terms of this crime, the verb that belongs to the criminal law; the prohibited act in this code is called as  breaching the quarantine measures enforced by the authorities when anyone has caught or died of an infectious disease in a specific area .  Entering  an  area  of  quarantine  and  intentionally  breaching  the quarantine measures enforced by the authorities in order to stop the spread of the  disease  constitute  the  crime  of  breaching the measures for infectious diseases .",
     "Metin": "Geçmişi insanlık tarihi kadar eski olan bulaşıcı hastalıkların yayılması, insan  topluluklarının  geniş  ölçüde  bir  araya  gelmesi  ve  yer  değiştirmesi nedeniyle kolaylaşmış ve geçmişte veba, kolera, tifüs, cüzzam, frengi, sıtma gibi bulaşıcı ve salgın hastalıklardan; günümüzde ise korona adı ile anılan bir virüsün  neden  olduğu  bulaşıcı  hastalıktan  çok  sayıda  insan  hayatını kaybetmiştir ve kaybetmeye devam etmektedir. Korona  ailesinden  virüslerle  insan  bünyesinin  ilk  tanışıklığı  2003 yılında SARS adı verilen virüs aracılığı ile olmuş; 2012 yılında ise yine korona ailesinden olan MERS virüsü ortaya çıkmış ve her iki virüs pek çok insanın ölümüne  neden  olmuştur.  Aralık  2019 da  Çin in  Hubei  eyaletinin  Vuhan şehrinden çıkarak Ülkemiz de dahil Dünya geneline yayılan virüsün neden olduğu  KOVİD-19  olarak  adlandırılan  bulaşıcı  hastalık  binlerce  insanın ölümüne neden olmuştur; etkili bir ilaç ve aşı bulunup uygulanıncaya kadar hastalığın Dünyadaki etkisinin süreceği anlaşılmaktadır. Bulaşıcı hastalıklarla mücadelenin tıbbi yönü olduğu gibi psikolojik, sosyolojik, ekonomik ve hukuki yönleri de bulunmaktadır. Bulaşıcı hastalık taşıyanları tedavi ederken aynı zamanda sağlıklı insanlara bu hastalıkların bulaşmasını  engellemek  için  hukuk  düzeninin  izin  verdiği  ölçüde  idari tedbirler alınmakta, hastalığın ve alınan idari tedbirlerin psikolojik, sosyolojik ve ekonomik etkileri ortaya çıkmaktadır. Korana virüsün neden olduğu bulaşıcı hastalıkla mücadele çerçevesinde Ülkemizde pek çok idari tedbir alınmış ve alınmaya devam edilmektedir. Hukukumuzda, bulaşıcı hastalıklara karşı yetkili makamlarca alınan karantina tedbirlerine uyulmaması idari yaptırımlara bağlandığı gibi, Kanun Koyucu tarafından toplum sağlığının korunmasına atfedilen öneme binaen, yaklaşık seksen yıl yürürlükte kalan 765 sayılı Türk Ceza Kanunu nunda bu yöndeki haksızlıklar bir suç olarak mevcudiyetini korumuş ve 1 Haziran 2005 tarihinde yürürlüğe  giren  5237  sayılı  Türk  Ceza  Kanunu nda da  mevcudiyetini korumaya devam etmektedir.                                                            1   Türk Ceza Kanunu, Kanun Numarası: 765, Kabul Tarihi: 1.3.1926, RG 13.3.1926/320. 2   Türk Ceza Kanunu, Kanun Numarası: 5237, Kabul Tarihi: 26.9.2004, RG 12.10.2004/25611.  89Hakan GÜNDÜZ  YBHD 2021/1    Zikredilen  bulaşıcı  hastalığın  Ülkemizde  görülmeye  başlanması üzerine  yaptığımız  inceleme  ve  araştırmada,  idare  tarafından  bulaşıcı hastalıkla  mücadele  kapsamında  alınan  tedbirlere  ilişkin  duyurularda, tedbirlere  uymayanlar  hakkında  idari  yaptırım  uygulanacağının hatırlatılmasının  yanı  sıra  suç  teşkil  eden  davranışlara  ilişkin  Türk  Ceza Kanunu nun 195 inci maddesi kapsamında gerekli adli işlemlerin başlatılacağı hususlarına yer verildiğini görmekteyiz. Son aylarda adı sıklıkla anılmakla birlikte, bu zamana kadar Yargıtay kararlarına konu edilmediğini müşahede ettiğimiz  bulaşıcı  hastalıklara  ilişkin  tedbirlere  aykırı  davranma  suçunu incelemenin  faydalı  olacağını  değerlendirerek  çalışmamızı  kaleme  aldık. Çalışmamızda  öncelikle,  kamu  sağlığının  korunmasının  ceza  hukuku boyutuna ilişkin genel açıklamalara yer verildikten sonra bulaşıcı hastalıklara ilişkin tedbirlere aykırı davranma suçu ele alınmıştır.   I.  KAMU  SAĞLIĞININ  KORUNMASININ  CEZA  HUKUKU BOYUTU Anayasa nın  Sağlık hizmetleri ve çevrenin korunması  başlıklı 56 ncı maddesinde; herkesin sağlıklı ve dengeli bir çevrede yaşama hakkına sahip olduğu, çevre sağlığını korumanın ve herkesin hayatını, beden ve ruh sağlığı içinde  sürdürmesini  sağlamanın  Devletin  görevleri  arasında  bulunduğu düzenlenmiştir.                                                            3   Anayasa,  Kanun  Numarası:  2709,  Kabul  Tarihi:  18.10.1982,  RG  9.11.1982/17863 (Mükerrer). 4   Herkes, sağlıklı ve dengeli bir çevrede yaşama hakkına sahiptir.    Çevreyi geliştirmek, çevre sağlığını korumak ve çevre kirlenmesini önlemek Devletin ve vatandaşların ödevidir.    Devlet, herkesin hayatını, beden ve ruh sağlığı içinde sürdürmesini sağlamak; insan ve madde gücünde tasarruf ve verimi artırarak, işbirliğini gerçekleştirmek amacıyla sağlık kuruluşlarını tek elden planlayıp hizmet vermesini düzenler.    Devlet, bu görevini kamu ve özel kesimlerdeki sağlık ve sosyal kurumlarından yararlanarak, onları denetleyerek yerine getirir.    Sağlık hizmetlerinin yaygın bir şekilde yerine getirilmesi için kanunla genel sağlık sigortası kurulabilir.   90YBHD 2021/1  Hakan GÜNDÜZ  Kamu  düzeninin  unsurlarından  biri  olan  genel  sağlık;  toplumun, hayvanların,  bitkilerin  bulaşıcı  hastalıklardan  korunması  ve  toplumsal yaşamın  sağlıklı  bir  ortamda  sürdürülmesi  anlamında  kullanılmaktadır. Devletin  asli  görevlerinden  biri  olarak  Anayasa nın  56 ncı  maddesinde düzenlenmiş olan toplumun genel sağlığının korunmasında, bireylerden çok halkın  bütününü  korumak  amaçlanır;  bu  kapsamda,  bulaşıcı  hastalıkların oluşmadan önlenmesi suretiyle toplumun genel sağlığının korunması, bulaşıcı hastalık  ortaya  çıktıktan  sonra  ise,  belirli  bir  bölgenin  karantina  altına alınması, seyahatin sınırlanması gibi tedbirler alınarak hastalığın toplumun geri  kalanına  bulaşmasının  önlenmesi  amaçlanır.  Devletin,  genel  sağlığın korunması da dahil olmak üzere kamu düzenini sağlamak amacıyla yerine getirmiş  olduğu  kolluk  faaliyetleri  ile  temel  hak  ve  hürriyetlere  yapılacak sınırlamaların keyfi değil, durumun gerektirdiği ölçüde, hukuk kurallarına uygun bir şekilde olması gerekir.  İdare  tarafından  gerçekleştirilen  aşı  uygulamaları,  her  türlü  gıda maddelerinin denetimi gibi faaliyetler, ihtiyaç halinde kişiler, hayvanlar vs. hakkında gerçekleştirilecek karantina uygulaması, genel sağlığın korunmasına yönelik kolluk faaliyetlerindendir. Genel sağlığın korunması, zaman zaman zorunlu  tedavi  uygulamaları  veya  kişilerin  seyahat  hürriyetlerinin sınırlandırılması şeklinde de karşımıza çıkabilir. Umumi  Hıfzıssıhha  Kanunu nda 10  Devletin  toplumu  bulaşıcı hastalıklardan  koruma  görevi  düzenlenmiş 11  ve  bu  kapsamda  salgın                                                            5   Akyılmaz, Bahtiyar/Sezginer, Murat/Kaya, Cemil (2020) Türk İdare Hukuku, 12. Baskı, Ankara, Savaş, s. 582; Çağlayan, Ramazan (2018) İdare Hukuku Dersleri, 6. Baskı, Ankara, Adalet, s. 269; Gözler, Kemal (2019) İdare Hukuku, 3. Baskı, Bursa, Ekin, s. 479. Kamu düzeninin  diğer  unsurları;  güvenlik,  dirlik  ve  esenlik  ile  genel  ahlak  olarak  kabul edilmektedir (Akyılmaz/Sezginer/Kaya, s. 579-585). 6   Akyılmaz/Sezginer/Kaya, s. 583. 7   Kasapoğlu  Turhan,  Mine  (2019)   İdari  Kolluk  Yetkisi  Bağlamında  Zorunlu  Aşı Uygulaması , Hacettepe Üniversitesi Hukuk Fakültesi Dergisi, C: 9, S: 1, s. 1, 17. 8   Atay, Ender Ethem (2016) İdare Hukuku, 5. Baskı, Ankara, Turhan, s. 651. 9   Yayla, Yıldızhan (2009) İdare Hukuku, İstanbul, Beta, s. 39. 10   Umumi  Hıfzıssıhha  Kanunu,  Kanun  Numarası:  1593,  Kabul  Tarihi:  24.4.1930,  RG 6.5.1930/1489.  91Hakan GÜNDÜZ  YBHD 2021/1  hastalıkların  yurda  girmesini  engellemenin  ve  yurt  içerisinde  salgın hastalıklarla  mücadele  etmenin  Sağlık  Bakanlığı nın  görevleri  arasında bulunduğu hüküm altına alınmıştır.  Bulaşıcı  hastalıklarla  mücadele  başta  olmak  üzere  kamu  sağlığının korunması  görevini  yürüten  Devletin  aldığı  tedbirlerin  etkili  ve  caydırıcı olabilmesi için, hukuk düzeninin izin verdiği ölçüde kamu gücü kullanarak tedbirlerin  uygulanmasını  sağlaması;  alınan  tedbirlere  aykırı  davranılması durumunda  ilgili  mevzuat  çerçevesinde  idari  yaptırımlar  uygulayabilmesi gerekir. Nitekim, kamu sağlığının korunması için yetkili makamlarca çeşitli idari tedbirler alınmakta, bu tedbirlere uymayanlar hakkında ilgili mevzuat çerçevesinde idari yaptırım uygulanmaktadır. Ancak, kamu sağlığının sadece idare  hukukuna  özgü  tedbirlerle  korunması  yetersiz  olabilmektedir.  Bu kapsamda, kamu sağlığının daha etkili ve caydırıcı olarak korunması için hayati önemi haiz bazı hukuki değerler, ceza hukukunun koruma alanına girmektedir.  Toplumsal  düzenin  devamı  açısından  korunması  gereken  hukuki değerleri 13  takdir  ederek,  izlenen  suç  siyaseti  doğrultusunda  hangi haksızlıkların  suç  olarak  düzenleneceği  Kanun  Koyucu  irade  tarafından belirlenmektedir. Kanun Koyucu tarafından atfedilen öneme binaen, kamu sağlığının  ceza  hukuku  normları  ile  de  korunması  gerektiği değerlendirmesiyle,  5237  sayılı  Türk  Ceza  Kanunu nun     Topluma  Karşı Suçlar  başlıklı Üçüncü Kısmının  Kamu Sağlığına Karşı Suçlar  adını taşıyan Üçüncü Bölümünde;  Zehirli madde katma (madde 185) ,  Bozulmuş veya                                                                                                                                            11   Madde  1:   Memleketin  sıhhi  şartlarını  ıslah  ve  milletin  sıhhatine  zarar  veren  bütün hastalıklar veya sair muzır amillerle mücadele etmek ve müstakbel neslin sıhatli olarak yetişmesini temin ve halkı tıbbi ve içtimai muavenete mazhar eylemek umumi Devlet hizmetlerindendir.  12   Madde 3:  Sıhhat ve İçtimai Muavenet Vekaleti bütçeleriyle muayyen hatlar dahilinde olarak aşağıda yazılı hizmetleri doğrudan doğruya ifa eder:…       3 - Memlekete sari ve salgın hastalıkların hulülüne mümanaat.        4 - Dahilde her nevi intani, sari ve salgın hastalıklarla veya çok miktarda vefiatı intaç ettiği görülen sair muzır amillerle mücadele…  13   Özgenç, İzzet (2020a) Türk Ceza Hukuku Genel Hükümler, 16. Baskı, Ankara, Seçkin, s. 174.  92YBHD 2021/1  Hakan GÜNDÜZ  değiştirilmiş gıda veya ilaçların ticareti (madde 186) ,  Kişilerin hayatını ve sağlığını  tehlikeye  sokacak  biçimde  ilaç  yapma  veya  satma  (madde) ,  Uyuşturucu veya uyarıcı madde imal ve ticareti (madde) ,  Uyuşturucu veya uyarıcı madde kullanılmasını kolaylaştırma (madde 190) ,  Kullanmak için  uyuşturucu  veya  uyarıcı  madde  satın  almak,  kabul  etmek  veya bulundurmak ya da uyuşturucu veya uyarıcı madde kullanmak (madde) , Zehirli madde imal ve ticareti, (madde 193) ,  Sağlık için tehlikeli madde temini (madde 194), Bulaşıcı hastalıklara ilişkin tedbirlere aykırı davranma (madde 195)  ve  Usulsüz ölü gömülmesi (madde 196)  suçları düzenlenmiştir.  Bu genel açıklamalardan sonra, kamu sağlığına karşı işlenen suçlardan biri olan ve çalışma konusu olarak seçtiğimiz  Bulaşıcı hastalıklara ilişkin tedbirlere aykırı davranma suçunu  inceleyeceğiz.  II.  BULAŞICI  HASTALIKLARA  İLİŞKİN  TEDBİRLERE  AYKIRI DAVRANMA SUÇU Hukukumuzda, bulaşıcı hastalıklara ilişkin tedbirlere aykırı davranma suçu  öncelikle  765  sayılı  Türk  Ceza  Kanunu nun  263 üncü  maddesinde düzenlenmiş  ve  bu  Kanun un  yürürlükte  kaldığı  yaklaşık  seksen  yıllık dönemde mevcudiyetini korumuş; kamu sağlığını ceza hukuku normları ile de koruma  ihtiyacının  devam  etmesine  binaen,  1  Haziran  2005  tarihinde yürürlüğe  giren  5237  sayılı  Türk  Ceza  Kanunu nun  195 inci  maddesinde mevcudiyetini korumaya devam etmektedir. 5237  sayılı  Türk  Ceza  Kanunu nun  195 inci  maddesinde   Bulaşıcı hastalıklardan  birine  yakalanmış  veya  bu  hastalıklardan  ölmüş  kimsenin bulunduğu yerin karantina altına alınmasına dair yetkili makamlarca alınan tedbirlere uymayan kişi, iki aydan bir yıla kadar hapis cezası ile cezalandırılır.  şeklinde  düzenlenmiş  olan  suçun  karşılığı  olarak  765  sayılı  Türk  Ceza Kanunu nun 263 üncü maddesinde yer alan düzenlemede;  Kolera ve sair bulaşık hastalıklardan musab veya vefiyat zuhur eden ev ve sair mahallerin kordon altına alınmasına dair Hükümetçe verilen emirlere ve yapılan icraata fiillen mümanaat edenler hareketlerinin derecesine göre bir aydan bir seneye  93Hakan GÜNDÜZ  YBHD 2021/1  kadar 14.  hapsolunacağı  hüküm  altına  alınmış  olup,  eski  ve  yeni  Ceza Kanunlarının zikredilen hükümleri arasında esaslı bir fark bulunmamaktadır. Önceki hükümde, 765 sayılı Kanun un yürürlüğe girdiği 1926 yılında kolera isimli  hastalığa  verilen  öneme  atfen  bu  hastalığın  özellikle  zikredildiği, öngörülen  hapis  cezasının  alt  sınırı  önceki  hükümde  bir  ay  iken  mevcut hükümde  iki  ay  olduğu,  her  iki  hükümde  öngörülen  hapis  cezasının  üst sınırının bir yıl olduğu, önceki hükümde  bulaşıcı hastalığa yakalanma veya ölüm meydana gelmiş ev ve sair mahallerin kordon altına alınması  ifadesi kullanılmış iken, mevcut hükümde aynı amaca hizmet edecek şekilde  Bulaşıcı hastalıklardan  birine  yakalanmış  veya  bu  hastalıklardan  ölmüş  kimsenin bulunduğu  yerin  karantina  altına  alınması   ifadesinin  kullanıldığı görülmektedir. 765 sayılı Türk Ceza Kanunu nun 263 üncü maddesi hükmünün Mehaz Kanun da bulunmadığı ve bu hükmün özel kanun olan Umumi Hıfzıssıhha Kanunu nda  dikkate  alınmasının  daha  isabetli  olacağı  ifade  edilmiştir. Ancak, tüm suç ihdas eden hükümlerin genel kanun niteliğindeki Türk Ceza Kanunu nda yer almasının daha yerinde olduğunu değerlendiriyoruz. Türk Ceza Kanunu nun 195 inci maddesinde düzenlenen suçu ayrıntılı olarak incelemeden önce, maddede yer alan  bulaşıcı hastalık  ve  karantina  kavramlarına  değinmek  yerinde  olacaktır.  Bulaşıcı  hastalık,  Bulaşıcı Hastalıklar Sürveyans ve Kontrol Esasları Yönetmeliği nde;  Enfekte olmuş bir kişi ile doğrudan temas yoluyla veya bir vektör, hayvan, ürün veya çevreye maruz kalma gibi dolaylı yollardan veya bulaşıcı madde ile kirlenmiş olan sıvı alışverişi yolu ile insandan insana bulaşan, bir mikroorganizma veya onun toksik ürünlerine bağlı olarak ortaya çıkan hastalık  olarak tanımlanmıştır.                                                            14   765 sayılı Türk Ceza Kanunu nun 263 üncü madde hükmünü günümüz Türkçesi ile şu şekilde ifade edebiliriz:  Kolera ve sair bulaşıcı hastalıklara yakalanmış olunan veya ölüm meydana gelmiş ev ve sair mahallerin kordon altına alınmasına dair Hükümetçe verilen emirlere ve yapılan icraata fiillen karşı koyanlar hareketlerinin derecesine göre bir aydan bir seneye kadar hapsolunur.  15   Erem, Faruk (1993) Türk Ceza Kanunu Şerhi Özel Hükümler, Ankara, Seçkin, s. 1434. 16   Bulaşıcı Hastalıklar Sürveyans ve Kontrol Esasları Yönetmeliği, RG 30.5.2007/26537.  94YBHD 2021/1  Hakan GÜNDÜZ  Aynı Yönetmeliğin ekinde  Bildirime  Esas  Bulaşıcı Hastalıklar Listesi  yer almaktadır.  İtalyanca   kırk   anlamına  gelen   quarantena   kelimesinden  gelen karantina kelimesi yerine Osmanlı Devleti nde çoğunlukla  usûl-i tehaffuz  ifadesi, karantina yeri anlamına gelen lazaret veya lazarettoya kelimeleri yerine  tehaffuzhâne  kelimesi kullanılmıştır. 5237 sayılı Türk Ceza Kanunu nun 195 inci maddesinde  karantina altına alma  ifadesi kullanılmış iken; 765 sayılı Türk Ceza Kanunu nun 263 üncü maddesinde  kordon altına alma  ifadesi  kullanılmıştır.  Mevzuatımızı  incelediğimizde;  bazı  düzenleyici işlemlerin  uygulama  alanlarına  özgü  karantina  tanımlarının  yer  aldığını görmekteyiz. Bu kapsamda, karantinanın; Hudut Kapılarında Uygulanacak Sağlık  İşlemleri  Hakkında  Yönetmelik te 18   Bir  enfeksiyon  ya  da kontaminasyonun olası yayılmasını önlemek amacıyla, hasta olmayan şüpheli kişilerin  veya  şüpheli  yolcu  eşyası,  konteynerler,  taşıtlar  veya  malların faaliyetlerinin  kısıtlanması  veya  diğerlerinden  ayrılması ;  Sahil  Sağlık Denetleme  Merkezlerinde  Uygulanacak  Sağlık  İşlemlerine  İlişkin Yönetmelik te 19 ;   Bir  gemi  ya  da  koyacağın,  hastalıkların,  hastalık rezervuarlarının ya da hastalık taşıyanların, hastalığın yayılmasını önlemek amacıyla bir sağlık makamının bunlara uyguladığı önlemlerin sürdürüldüğü dönem  içinde  bulundukları  durum  ya  da  koşul 20 olarak  tanımlandığı görülmektedir.  Türk  Dil  Kurumu nun  Güncel  Türkçe  Sözlüğünde  ise karantina; bulaşıcı bir hastalığın yayılmasını önlemek için belli bir bölgenin veya  yerin  kontrol  altında  tutulup  giriş  çıkışların  engellenmesi  biçiminde                                                            17  Sarıyıldız,  Gülden,  TDV  İslâm  Ansiklopedisi,   Karantina , <https://islamansiklopedisi.org.tr/karantina> s.e.t. 25.3.2020. 18   Hudut  Kapılarında  Uygulanacak  Sağlık  İşlemleri  Hakkında  Yönetmelik,  RG 17.9.2011/28057. 19   Sahil Sağlık Denetleme Merkezlerinde Uygulanacak Sağlık İşlemlerine İlişkin Yönetmelik, RG 10.6.2009/27254. 20   Ayrıca, Bulaşıcı Hayvan Hastalıkları ile Mücadelede Uygulanacak Genel Hükümlere İlişkin Yönetmelik te  karantina;   Bulaşıcı  bir  hayvan  hastalığına  yakalanmış  hayvanların, hastalığın yayılmasının önlenmesi için geçici olarak diğerlerinden ayrılması biçiminde alınan önlemi  olarak tanımlanmıştır. RG 20.1.2012/28179.  95Hakan GÜNDÜZ  YBHD 2021/1  uygulanan  sağlık  önlemi   şeklinde  tarif  edilmiştir.  Belirtilen  karantina tanımları içerisinde Türk Dil Kurumu nun Güncel Türkçe Sözlüğünde yer alan tanım, daha genel ve yeterli bir tanım olarak görünmekle birlikte, suçun kanuni  tanımında  yer  alan   karantina   kelimesinin  bu  şekilde  genel  bir tanımının  mevzuatımızda  yapılmasının  daha  yerinde  olacağını değerlendiriyoruz.  A. KORUNAN HUKUKİ DEĞER Hukuki değerler, toplumsal yaşam açısından önem arz eden ve ceza hukuku tarafından korunan hayati önemi haiz değerlerdir. Bir hukuki değeri korumayı  amaçlamayan  suç  tipinden  bahsetmek  mümkün  değildir;  suç oluşturan her fiil, aynı zamanda bir hukuki değeri ihlal eder.  Bulaşıcı hastalıklara ilişkin tedbirlere aykırı davranma suçu; 765 sayılı Türk Ceza Kanunu nun  Devlet İdaresi Aleyhine İşlenen Cürümler  başlıklı Üçüncü  Babının   Hükümete  Karşı  Şiddet  veya  Mukavemet  ve  Kanunlara Muhalefet  adını taşıyan Sekizinci Faslında düzenlenmiş iken, yukarıda da belirtildiği üzere 5237 sayılı Türk Ceza Kanunu nda bu suç  Topluma Karşı Suçlar  başlıklı Üçüncü Kısmın  Kamu Sağlığına Karşı Suçlar  adını taşıyan Üçüncü Bölümünde düzenlenmiştir. Bu durum bize, 765 sayılı Türk Ceza Kanunu döneminde söz konusu suç ile hükümetin koyduğu emir ve yasaklara uyulmasını  temin  etmenin  asıl  amaç  olarak  kabul  edildiği  ve  korunmak istenenin öncelikle  kamu idaresinin işleyişi  olduğunu göstermektedir. 5237 sayılı Türk Ceza Kanunu döneminde ise bu suçun Kanun da düzenlendiği yer itibarı ile koruduğu hukuki değerin  kamu sağlığı  olduğu anlaşılmaktadır.                                                             21   <http://www.tdk.gov.tr> s.e.t. 25.3.2020. 22   İçel, Kayıhan/Özgenç, İzzet/Sözüer, Adem/Mahmutoğlu, S. Fatih/Ünver, Yener (1999) Suç Teorisi, İstanbul, Sebat, s. 95; Koca, Mahmut/Üzülmez, İlhan (2019) Türk Ceza Hukuku Genel Hükümler, 12. Baskı, Ankara, Seçkin, s. 116. 23   İçel/Özgenç/Sözüer/Mahmutoğlu ve diğerleri, s. 96; Özgenç (2020a), s. 176. 24   Çakmut Yenerer, Özlem (2014)  Bulaşıcı Hastalıklara İlişkin Tedbirlere Aykırı Davranma Suçu (TCK m. 195) , Prof.Dr. Feridun Yenisey e Armağan, C: 1 s. 545; Özgenç, İzzet (2020) (1. Bölüm Editörü) Türkiye Bilimler Akademisi,  Covıd-19 Salgını Dolayısıyla Ulusal veya Uluslararası Alanda Ortaya Çıkan/Çıkabilecek Hukuki Sorunların Tespiti İle Bunların  96YBHD 2021/1  Hakan GÜNDÜZ  Kanun un  195 inci  maddesinde  kamu  idaresinin  koyduğu  tedbirlere uyulmasını sağlamak için yaptırım uygulanması düzenlenmekle birlikte, bu yaptırım ile ulaşılmak istenen asıl amaç ve korunmak istenen hukuki değer; toplumu oluşturan bireylerin her birinin sağlığının korunmasıdır.   B. SUÇUN UNSURLARI 1. Maddi Unsurlar a. Fail 5237  sayılı  Kanun un  195 inci  maddesinde;   …  yetkili  makamlarca alınan  tedbirlere  uymayan  kişi…   ifadesinin  kullanılmış  olması  nedeniyle, bulaşıcı hastalıklara ilişkin karantina tedbirlerine aykırı davranma suçunun failinin herhangi bir kimse olabileceği sonucuna varıyoruz. Zira, suçun kanuni tanımında fail bakımdan herhangi bir özellik aranmamış ve failin sıfatından kaynaklanan herhangi bir nitelikli hale yer verilmemiş olması nedeniyle, özgü suç olmadığı anlaşılmaktadır. b. Mağdur Türk  Ceza  Kanunu nun   Özel  Hükümler   başlıklı  ikinci  kitabının  Topluma Karşı Suçlar  başlıklı Üçüncü Kısmında düzenlenmiş olan bulaşıcı hastalıklara ilişkin tedbirlere aykırı davranma suçunun mağduru, toplumu oluşturan tüm bireylerdir. Sadece Ülkemizi değil, tüm dünyayı derinden sarsan küresel salgın niteliğindeki bulaşıcı hastalıklara ilişkin tedbirlere aykırı davranma,  yaşadığımız  toplumun  sağlığını  ve  dolayısı  ile  kamu  düzenini tehdit  eden,  sağlık  içinde  yaşama  hakkı  bulunan  vatandaşların  bu  temel                                                                                                                                            Çözümüne  Yönelik  Öneriler  Raporu ,  <http://www.tuba.gov.tr/files/images /2020/salg%C%Bn%20hukuk/T%C%9CBA%20  Hukuk%20Raporu.pdf.  >  s.e.t. 13.9.2020, s. 19. 25   Kangal, Zeynel T. (2019)  Bulaşıcı Hastalıklara İlişkin Tedbirlere Aykırı Davranma , Genel Tehlike  Yaratan,  Çevreye  Karşı  ve  Kamunun  Sağlığına  Karşı  Suçlar,  C: V,  İstanbul, onikilevha, s. 436; Önok, R. Murat (2020)  Bulaşıcı Hastalıklara İlişkin Tedbirlere Aykırı Davranma Suçu (TCK m. 195) , Anayasa Hukuku Dergisi, C: 9, S: 17, s. 159. 26   Gerçeker, Hasan (2018) Yorumlu ve Uygulamalı Türk Ceza Kanunu, 4. Baskı, Ankara, Seçkin, s. 1909; Kangal, s. 436. 27   Gerçeker, s. 1909; Kangal, s. 437.  97Hakan GÜNDÜZ  YBHD 2021/1  hakkını ihlal eden bir eylemdir.  Kanun da düzenlendiği yer itibariyle  kamu sağlığı   ile  kast  edilenin;  belirli  bir  kişinin  veya  kişilerin  sağlığının  değil, toplumu  oluşturan  tüm  bireylerin  sağlığı  olması  nedeniyle,  suçun mağdurunun toplumu oluşturan tüm bireyler olduğu anlaşılmaktadır.  c. Suçun Konusu İnceleme konumuz olan suçun konusu, bulaşıcı hastalıklar nedeniyle yetkili  makamlarca  alınan  karantina  tedbirleridir.  Bulaşıcı  hastalıklar nedeniyle  yetkili  makamlarca  karantina  altına  alınan  yere  giriş  çıkışın engellenmesine yönelik tedbirlere uymayan kişi, toplumu oluşturan bireylerin sağlığını tehlikeye düşürmektedir. Bu suçun oluşması için tedbirlere uymama sonucu bireylerin sağlığının mutlaka zarar görmesi gerekmez. Bu itibarla, inceleme konumuz olan suç zarar suçu değil; tehlike suçudur. Suçun kanuni tarifinde yer alan fiilin icra edilmesi, bir başka deyişle bulaşıcı hastalıklara karşı  yetkili  makamlarca  alınan  karantina  tedbirlerine  aykırı  davranılması yeterlidir;  bireylerin  sağlığı  üzerinde  somut  bir  tehlikenin  meydana  gelip gelmediğinin  bir  önemi  yoktur.  Bu  nedenle,  bulaşıcı  hastalıklara  ilişkin tedbirlere  aykırı  davranma  suçunun  soyut  tehlike  suçu  olduğunu söyleyebiliriz. Suçun konusu olan karantina tedbirlerine bir idari makam tarafından karar  verilmesinin   belirlilik   ilkesine  aykırı  olup  olmadığının değerlendirilmesi konumuz açısından önem arz etmektedir. Suçta ve cezada                                                            28   Yargıtay Ceza Genel Kurulunun bir kararının konu ile ilgili bölümünde;  Sanığın üzerine atılı 5237 sayılı TCK nun 186. maddesinde düzenlenen bozulmuş veya değiştirilmiş gıda veya ilaçların ticareti suçunun niteliği ve hukukî konusu itibarıyla suçun mağdurunun toplum olduğu…  ifade edilmiştir. Yargıtay Ceza Genel Kurulu, E: 830, K:412, T: 08.11.2016 <http://www.lexpera.com.tr > s.e.t. 8.5.2020 (Bu karar,  Bozulmuş veya değiştirilmiş gıda veya ilaçların ticareti suçuna (Türk Ceza Kanunu madde 186)  ilişkin olmakla birlikte, inceleme konumuz olan suç ile ilgili bir Yargıtay kararına rastlamadığımızdan, Karara konu suç ile inceleme konumuz olan suçun  Kamunun sağlığına karşı suçlar  başlıklı bölümde birlikte düzenlenmeleri ve her iki suçun mağdurunun toplumu oluşturan bireyler olması nedeniyle, Yargıtay ın görüşünü yansıtması açısından kararın konuya ilişkin bölümüne yer verilmiştir.).  29   Kangal, s. 437; Önok, s. 161. 30   Kangal, s. 437.  98YBHD 2021/1  Hakan GÜNDÜZ  kanunilik  ilkesinin  sonuçlarından  biri  olan  belirlilik  ilkesi  gereğince;  suç tanımlarının açık ve seçik olması, hangi fiillerin suç oluşturduğunun ve bunlar için öngörülen yaptırımların kanun metninden açıkça anlaşılması gerekir. Doktrinde ağırlıklı olarak, karantina tedbirlerinin kanunda tanımlanmamış olması,  tedbirlere  idarenin  düzenleyici  işlemleri  ile  karar  verilmesi  ve  bu kapsamda  yasaklanan  fiilin  içeriğinin  idare  tarafından  belirlenmesinin, belirlilik (suçta kanunilik) ilkesine aykırı olduğu görüşü savunulmaktadır. Diğer  bir  görüşe  göre  ise,  bu  suç  bakımından  önemli  olan,  karantina tedbirinin  uygulanmasını  gerektiren  sebeplerin  varlığı  olup,  bu  sebepler gerçekten mevcutsa, tedbir kararının idari makam tarafından verilmiş olması, suçta kanunilik ilkesinin ihlali anlamına gelmemektedir. Kanaatimizce, idari makamlar karantina kararı almakla kalmamakta, aynı zamanda bu kararın ne şekilde uygulanacağına ilişkin karantina tedbirlerini de belirlemekte, bir başka deyişle  suçun  konusunu  belirleme  yetkisi  tamamen  idari  makamlara bırakılmaktadır. Bununla birlikte, aşağıda ayrıntısı incelenecek olan suçun maddi unsurlarından  fiil  de idarenin belirlediği karantina tedbirlerine aykırı davranışlar  olarak  karşımıza  çıkmaktadır.  Belirtilen  hususlar  göz  önünde bulundurulduğunda, suçun maddi unsurlarından  konu  ile  fiil in kanunda açıkça düzenlenmemiş olmasının ve bunların idarenin düzenleyici işlemleri ile belirlenmesinin, belirlilik ve bu kapsamda suçta kanunilik ilkesine aykırılık teşkil ettiği sonucuna varmaktayız.  d. Fiil Türk  Ceza  Kanunu nun  195 inci  maddesinin  başlığı,  bulaşıcı hastalıklara karşı yetkili makamlarca alınan tedbirlere aykırı tüm fiillerin bu madde kapsamında olduğu izlenimi verecek şekilde kaleme alınmış olmakla birlikte, bu suç açısından ceza hukukunun ilgi alanına giren fiil  Bulaşıcı hastalıklardan  birine  yakalanmış  veya  bu  hastalıklardan  ölmüş  kimsenin bulunduğu yerin karantina altına alınmasına dair yetkili makamlarca alınan                                                            31   Koca/Üzülmez, s. 58. 32   Kangal, s. 440; Önok, s. 153-159; Turhan, Engin (2020)  Salgın Dönemlerinde Ortaya Çıkabilecek Ceza Sorumlulukları - Korona Tecrübesi  Ceza Hukuku Dergisi, C: 13, S: 1, s. 210.  33   Özgenç (2020b), s. 19.  99Hakan GÜNDÜZ  YBHD 2021/1  tedbirlere uymama  fiilidir; bu fiil dışında kalan, bulaşıcı hastalıklara karşı alınan  başka  tedbirlere  uymama  fiilleri  Türk  Ceza  Kanunu nun  195 inci maddesi kapsamında suç olarak düzenlenmemiştir.  Türk Ceza Kanunu nun 195 inci maddesinin lafzından hareketle bu suçun oluşabilmesi için öncelikle; bulaşıcı hastalıklardan birine yakalanmış veya bu hastalıklardan ölmüş bir kimsenin bulunduğu yerin karantina altına alınması  ve  müteakiben  karantina  altına  almaya  dair  yetkili  makamlarca alınan tedbirlere failin kasten aykırı davranması gerekir. Doktrinde ağırlıklı olarak,   karantina  altına  almaya  dair  tedbirlere   karar  vermeye  yetkili makamın, Umumi Hıfzıssıhha Kanunu nun 69 uncu maddesine göre  sıhhat memurları  olduğu kabul edilmektedir. Bu görüşün yanı sıra, kişi hürriyetini durdurma niteliğindeki bir tedbirin sıhhat memuru gibi belirsiz bir merciin yetkisinde  olmasının  yerindeliğinin  tartışmaya  açık  olduğu,  Umumi Hıfzıssıhha  Kanunu nun  73 üncü  maddesinde,  kişilerin   evlerinde  tecrit edilebilmesi için sıhhi memurlar tarafından bu tecridin müessir olmasını temin edecek  şartların  mevcudiyeti  kabul  edilmiş  olması   gerektiğinin  ifade edilmesinden sıhhat memurlarının asıl karar mercii olmadığının anlaşıldığı ve aynı Kanun un 2 nci maddesi gereğince, yetkili merciin açıkça gösterilmediği her tedbir bakımından Sağlık Bakanlığının yetkili makam olduğunun kabul edilmesi  gerektiği  ifade  edilmiştir.  Bununla  birlikte,  Umumi  Hıfzıssıhha Kanunu nda  karantina  kararını hangi yetkili makamın alacağına dair bir açıklık  bulunmaması  nedeniyle  karantina  kararının  genel  idari  yetkiler kapsamında mülki idare amirleri tarafından alınması gerektiği, buna göre                                                            34   Gerçeker, s. 1909-1910. 35    Sari ve salgın bir hastalığın vukuu tahakkuk eylediği takdirde sıhhat memurları derakap lazımgelen tedbirlerin ittihazına ve bütün idari makamlar bu tedbirlerin tatbik ve icrası hususunda muavenete mecburdurlar.  36   Çakmut, s. 547; Gerçeker, s. 1910; Önok, s. 168; Bayzit,  Tuğba, Lexpera,  Bulaşıcı Hastalıklara  İlişkin  Tedbirlere  Aykırı  Davranma  Suçu  (TCK  m.  195) , <https://blog.lexpera.com.tr/bulasici-hastaliklara-iliskin-tedbirlere-aykiri-davranma-sucutck-m-195/> s.e.t. 9.9.2020. 37   Turhan, s. 209.  100YBHD 2021/1  Hakan GÜNDÜZ  karantina  kararlarını  illerde  valilerin,  ilçelerde  ise  kaymakamların  alması gerektiği görüşü ileri sürülmüştür. Sıhhat  memuru,  Umumi  Hıfzıssıhha  Kanunu nun  303 üncü maddesinde;  Devlet, belediye ve idarei hususiye işlerinde kullanılan tabipler ve Sıhhat ve İçtimai Muavenet Vekaletinin lüzum göreceği ve mezuniyet vereceği hususlarda  tabiplerin  maiyetinde  bulunan  küçük  sıhhat  memurlarıdır.  şeklinde tarif edilmiştir.  Bir yere giriş çıkışın engellenmesinin, Anayasa nın 19 uncu maddesinde ifadesini  bulan   kişi  hürriyeti  ve  güvenliği  hakkı   ile  doğrudan  ilgisi bulunmaktadır. Bu kapsamda, hastalıkların yayılmasının önlenmesine yönelik kanunda belirtilen esaslara uygun olarak alınacak tedbirin yerine getirilmesi, kişiyi hürriyetinden yoksun bırakma yasağının istisnaları arasında sayılmıştır.  Bu  noktada  ikili  bir  ayrıma  gitmek  gerektiğini  değerlendiriyoruz; birincisi, bir yerin karantina altına alınmasına karar verilmesi, ikincisi ise bu kararın uygulanmasına yönelik tedbirlerin alınmasıdır. Umumi Hıfzıssıhha Kanunu ve Türk Ceza Kanunu nun 195 inci maddesinde karantina kararının hangi  makam  tarafından  alınacağına  dair  açık  bir  düzenleme bulunmamaktadır.  Ancak,  karantina  kararının  bir  idari  otorite  tarafından alınması  gerektiği  açıktır.  Kanaatimizce,  kişiyi  hürriyetinden  yoksun bırakma sonucunu doğuran ve cebren icra edilmesi gereken idari bir tedbir niteliğindeki karantina kararı verilmesinin  sıhhat memuru  gibi idari otorite niteliğini haiz olmayan belirsiz bir mercie verildiğinin kabul edilmesi yerinde değildir. Bu kapsamda, Umumi Hıfzıssıhha Kanunu nun 69 uncu maddesi ile sıhhat  memurlarına  verilen  görevler,  bulaşıcı  hastalığın  tespitinde  derhal alınması gereken ilk tıbbi tedbirler ile karantina kararı üzerine alınması lazım gelen tıbbi tedbirlerdir. Umumi Hıfzıssıhha Kanunu nun 3 üncü maddesine göre, bulaşıcı hastalıklarla mücadele Sağlık Bakanlığının görevleri arasında sayılmıştır ve aynı Kanun un 64 üncü maddesine göre (KOVİD 19 dahil) 57 nci maddede sayılmayan ve ülke çapında etkili olan bulaşıcı hastalıklarla mücadele kapsamında Umumi Hıfzıssıhha Kanunu nda gösterilen tedbirleri                                                            38   Kangal, s. 439. 39   Özgenç (2020b), s. 19.  101Hakan GÜNDÜZ  YBHD 2021/1  almaya  Sağlık  Bakanlığının  yetkili  olduğu  anlaşılmaktadır.  Bu  durumda, zikredilen yasal düzenlemelere göre, karantina kararını vermeye genel yetkili idari otoritenin Sağlık Bakanlığı olduğu görülmekle birlikte, çok geniş bir coğrafyada  spesifik  olarak  mahallelerin,  köylerin  ve  hatta  apartmanların karantina altına alınmasına merkezi yönetim tarafından karar verilmesinin uygulamada  çeşitli  güçlükler  ve  sakıncalar  doğuracağı  açıktır.  Bu  tür durumların önlenmesi için Anayasa nın 126 ncı ve İl İdaresi Kanunu nun 3 üncü maddesine göre  İllerin idaresi yetki genişliği esasına dayanır.  ifadesi ile  yetki genişliği  ilkesi kabul edilmiştir. Yetki genişliği ilkesi; merkezden yönetimin sakıncalarını gidermek, ona hız ve verimlilik kazandırmak için, merkezi  idarenin  taşra  teşkilatında  yer  alan  il  genel  idaresinin  başında bulunan valiye, belli konularda merkeze danışmadan merkez adına karar alma ve uygulama yetkisi verilmesidir. Bu ilke kapsamında, Sağlık Bakanlığına bulaşıcı hastalıklarla mücadele için tanınan bir kısım yetkilerin il sınırları içinde yetki genişliği ilkesi çerçevesinde kullanılabileceğini ve valinin kendi yetkisindeki  coğrafi  bölgede  karantina  kararı  vermeye  yetkili  makam olduğunu değerlendiriyoruz. Bulaşıcı  hastalıklarla  mücadele  kapsamında  alınacak  karantina tedbirlerinin  inceleme  konumuz  olan  suçun  kapsamına  girebilmesi  için, tedbirlerin; bulaşıcı hastalıklardan birine yakalanmış veya bu hastalıklardan ölmüş kimsenin bulunduğu yerin karantina altına alınmasına ve bu kapsamda karantina bölgesine giriş ve çıkışın engellenmesi ilişkin olması; tedbirlerin karantina kararı ile bağlantılı olması gerekir.   Belli kişi veya kişilerin bulaşıcı hastalık taşıdığı yahut bulaşıcı hastalık nedeniyle öldüğü tespit edilmeden ve bu  kişilerin  bulunduğu  yer  karantina  altına  alınmadan,  yetkili  makamlar tarafından bulaşıcı hastalıklara ilişkin alınan sair tedbirlere uyulmaması, Türk Ceza Kanunu nun 195'nci maddesindeki suçu oluşturmayacaktır. Aksine bir uygulama,  evrensel  ceza  hukuku  ilkesi  olan   suçta  ve  cezada  kanunilik  ilkesine açıkça aykırılık teşkil edecektir.                                                             40   Akyılmaz/Sezginer/Kaya, s. 148-149. 41   Gerçeker, s. 1910, Kangal, s. 438. 42   Kaymaz, Seydi, İndependent Türkçe,  Salgın hastalıklarla mücadelede mevzuatımız yeterli değildir. ,<http://www.indyturkish.com/node/150986/t%C%BCrkiyedensesler/salg%C% 102YBHD 2021/1  Hakan GÜNDÜZ  Hangi  fiillerin  suç  olarak  düzenlendiğinin  ve  bu  suçu  işleyenlere uygulanacak  yaptırımların  önceden  kanun  tarafından  belirlenmesi  olarak tanımlanabilecek  suçta ve cezada kanunilik  ilkesi; ilk defa Fransız düşünür Montesquieu tarafından ifade edilmiş ve hukuki metinler arasında ilk olarak, 1789 tarihli Fransız İnsan ve Yurttaş Hakları Bildirisinde yer almıştır. Bu ilkeye atfedilen öneme binaen 10 Aralık 1948 tarihli Birleşmiş Milletler İnsan Hakları Evrensel Beyannamesi ve 4 Kasım 1950 tarihli İnsan Haklarını ve Ana  Hürriyetleri  Korumaya  Dair  Avrupa  Sözleşmesinde de  söz  konusu ilkeye  yer  verilmiştir.  İç  hukukumuzda  ise  bu  ilke,  Anayasa nın  38 inci maddesinde;   Kimse,  işlendiği  zaman  yürürlükte  bulunan  kanunun  suç saymadığı bir fiilden dolayı cezalandırılamaz; kimseye suçu işlediği zaman kanunda o suç için konulmuş olan cezadan daha ağır bir ceza verilemez…Ceza ve ceza yerine geçen güvenlik tedbirleri ancak kanunla konulur.  şeklinde; Türk Ceza Kanunu nun 2 nci maddesinde  Kanunun açıkça suç saymadığı bir fiil                                                                                                                                            Bnhastal%C%Bklarla-m%C%BCcadelede-mevzuat%C%Bm%C%Bz-yeterlide%C%9Fildir> s.e.t. 23.3.2020. 43   Demirbaş, Timur (2019) Ceza Hukuku Genel Hükümler, 14. Baskı, Ankara, Seçkin, s. 112; Koca/Üzülmez, s. 54-55. 44   Madde 7:  Yasanın belirlediği haller veya yasanın öngördüğü biçimin dışında başka bir yoldan  hiç  kimse  suçlanamaz,  yakalanamaz  ve  tutuklanamaz.  Keyfi  düzenlemeler yapılmasını isteyen, keyfi emirler veren, bunları uygulayan veya uygulanmasına izin verenler cezalandırılmalıdır. Ancak yasaya uymaya davet edilen veya yasalarca yakalanan her yurttaş yasalara itaat etmelidir. Yasalara karşı gelmek onu suçlu kılar.    Madde 8:  Yasalar sadece kesin ve açık bir şekilde gerekliliği olan cezalar belirlemelidir ve hiç kimse suçun işlenmesinden önce ilan edilen ve gereği şekilde uygulanan yasalar dışındaki başka  bir  yasa  nedeniyle cezalandırılamaz. <https://tr.wikipedia.org/wiki/%C%Bnsan_ve_Yurtta%C%9F_Haklar%C%B_Bildirisi> s.e.t. 11.5.2020. 45   Madde 11/2:  Hiç kimse, işlendikleri sırada milli veya milletlerarası hukuka göre suç teşkil etmeyen fiillerden veya ihmallerden ötürü mahkûm edilemez. Bunun gibi, suçun işlendiği sırada  uygulanan  cezadan  daha  şiddetli  bir  ceza  verilemez.  <https://www.tbmm.gov.tr/komisyon/insanhaklari/pdf/203-208.pdf> s.e.t. 11.5.2020. 46   Madde  7/1:   Hiç  kimse,  işlendiği  zaman  ulusal  veya  uluslararası  hukuka  göre  suç oluşturmayan bir eylem veya ihmalden dolayı suçlu bulunamaz. Aynı biçimde, suçun işlendiği  sırada  uygulanabilir  olan  cezadan  daha  ağır  bir  ceza  verilemez.  <https://www.echr.coe.int/Documents/Convention_TUR.pdf> s.e.t. 11.5.2020.  103Hakan GÜNDÜZ  YBHD 2021/1  için kimseye ceza verilemez ve güvenlik tedbiri uygulanamaz. Kanunda yazılı cezalardan ve güvenlik tedbirlerinden başka bir ceza ve güvenlik tedbirine hükmolunamaz.  İdarenin  düzenleyici  işlemleriyle  suç  ve  ceza  konulamaz. Kanunların suç ve ceza içeren hükümlerinin uygulanmasında kıyas yapılamaz. Suç ve ceza içeren hükümler, kıyasa yol açacak biçimde geniş yorumlanamaz.  şeklinde düzenlenmiştir.  Uluslararası hukuk ve iç hukukumuzda yer alan bu açık düzenlemeler karşısında,  toplum  sağlığını  koruma  veya  başka  herhangi  bir  gerekçeye dayanarak, suçun kanuni tanımında yer aldığı şekilde  Bulaşıcı hastalıklardan birine  yakalanmış  veya  bu  hastalıklardan  ölmüş  kimsenin  bulunduğu  yer karantina  altına  alınmadan ,  sadece  bulaşıcı  hastalıkların  yayılmasını önlemek için alınan bir kısım tedbirlere aykırı davranışlar nedeniyle inceleme konumuz olan suçun oluştuğunu kabul edip faili cezalandırmak, temel hak ve hürriyetleri  güvence  altına  almayı  amaçlayan  ceza  hukukunun  güvence fonksiyonunun temel prensiplerinden biri olan  suçta ve cezada kanunilik  ilkesine aykırılık teşkil edecektir. Ancak, şunu da ilave etmek gerekir;  Bulaşıcı hastalıklardan  birine  yakalanmış  veya  bu  hastalıklardan  ölmüş  kimsenin bulunduğu yerin karantina altına alınmasına ilişkin tedbirler  dışında kalan tedbirlere  aykırı  davranan  kişinin  fiili  inceleme  konumuz  olan  suçu oluşturmamakla birlikte, bu kişi bulaşıcı hastalık taşıyor ise, hastalığı bilerek bulaştırmak  suretiyle  başkalarının  ölümüne  veya  hastalanmasına  neden olması durumunda, kastına ve fiilin işleniş şekline göre, kasten veya olası kastla öldürme yahut yaralama ya da (fail yaralama kastı ile hareket etmesine rağmen ölümün gerçekleştiği durumda) neticesi sebebiyle ağırlaşmış kasten yaralama suçları oluşabilecek; failin taksirle hastalığı bulaştırması durumunda, taksirle veya bilinçli taksirle öldürme yahut yaralama suçları oluşabilecektir. İnceleme konumuz kapsamında bulunmadığından, belirttiğimiz ihtimallere ilişkin olarak bu açıklamaları yapmakla yetineceğiz. Fiilin, suç tipinde tanımlanışına göre suçlar; tek hareketli, çok hareketli, serbest hareketli, bağlı hareketli, seçimlik hareketli ve kesintisiz suçlar olarak                                                            47   Özgenç (2020a), s. 121.  104YBHD 2021/1  Hakan GÜNDÜZ  tasnif edilmektedir. İnceleme konumuz olan suçun tanımında, ne şekilde, yani  hangi  hareketlerle  işleneceği  hususunda  bir  özelleştirme yapılmadığından, bu suç serbest hareketli bir suçtur. Bulaşıcı hastalıklara ilişkin tedbirlere aykırı davranma suçu, failin tedbirlere aykırı davrandığı anda tamamlanır; fiilin icrası devam ettiği sürece, başka bir deyişle failin tedbirlere aykırı davranışı sonlanıncaya kadar suç işlenmeye devam edilir. Bu kapsamda inceleme  konumuz  olan  suçun  kesintisiz  (mütemadi)  suç  olduğunu söyleyebiliriz. Suçun oluşması için, failin tedbirlere aykırı davranması yeterlidir; cebir, şiddet ve tehdit kullanması gerekmez. Şayet tedbirlere aykırı davranış dışında belirtilen  fiiller  de  gerçekleştirilmiş  ise,  eylemin  niteliğine  göre,  görevi yaptırmamak için direnme, kasten yaralama ve hakaret suçları oluşabilir. 2. Manevi Unsur Bulaşıcı  hastalıklara  ilişkin  tedbirlere  aykırı  davranma  suçu  kasten işlenebilen bir suçtur. Bulaşıcı hastalıktan dolayı hastalanan veya ölen belirli bir kişi yahut kişilerin bulunduğu yerin karantina alınmasına ve bu kapsamda uygulanacak tedbirlere karar verilmesinin ardından, alınan bu kararların başta valilik ve kaymakamlıkların resmi internet siteleri olmak üzere, yazılı ve görsel basın ile kolluk kuvvetleri tarafından bu tedbirlere uymakla mükellef olan kişilere duyurulması; karantina altına alınan yere giriş ve çıkışı engelleyecek gerekli tedbirler alınması sonrasında, alınan tedbirlere kasten aykırı hareket eden failin fiili bu suçu oluşturacaktır. İnceleme  konumuz  olan  suçun  taksirle  işlenmesi  Kanun da düzenlenmediği  için,  dikkat  ve  özen  yükümlülüğüne  aykırılık  dolayısıyla yetkili mercilerin aldığı karantina tedbirine aykırı davranmak suretiyle taksirle hareket eden kişinin fiili bu suçu oluşturmayacaktır.                                                              48   Özgenç (2020a), s. 185-190; Koca/Üzülmez, s. 120-126. 49   Çakmut, s. 548; Gerçeker, s. 1910-1911. 50   Gerçeker, s. 1910. 51   Gerçeker, s. 1911.  105Hakan GÜNDÜZ  YBHD 2021/1  3. Hukuka Aykırılık Unsuru Hukuka aykırılık kanundaki tarife uygun fiilin, sadece ceza hukuku ile değil  tüm  hukuk  düzeniyle  çelişmesini,  hukuk  düzeninin  söz  konusu davranışa izin vermemesini ifade etmektedir. Bir fiilin tipikliği aynı zamanda hukuka aykırılığı yönünden bir karine oluşturmaktadır; diğer bir ifade ile suçun  kanuni  tanımına  uygun  tipik  olan  fiilin,  hukuka  aykırı  olduğu varsayılır. Şayet olayda fiili hukuka uygun hale getiren bir hukuka uygunluk nedeni varsa, hukuka aykırılık karinesi ortadan kalkar ve fiil hukuka uygun sayılır. Ceza kanunu tarafından yasaklanmış olan bir fiilin işlenmesine yetki veren  veya onu  emreden bir  hukuk kuralının  varlığı  nedeniyle,  fiilin  suç sayılmasını engelleyen, fiili hukuka aykırı olmaktan çıkaran özel durumları hukuka uygunluk nedenleri olarak tanımlayabiliriz. Tüm suçlar için şartları mevcutsa uygulama alanı bulabilecek hukuka uygunluk nedenleri; Türk Ceza Kanunu nun  genel  hükümler  bölümünde  düzenlenmiş  olan  görevin  ifası, meşru savunma, ilgilinin rızası ve hakkın kullanılması nedenleridir.  Bulaşıcı hastalıklara ilişkin tedbirlere aykırı davranma suçu açısından Türk Ceza Kanunu nda düzenlenen hukuka uygunluk nedenlerinin uygulama alanı  bulup  bulamayacağını  incelediğimizde;   ilgilinin  rızası   hukuka uygunluk  nedeni  Türk  Ceza  Kanunu nun  26 ncı  maddesinde;   Kişinin üzerinde mutlak surette tasarruf edebileceği bir hakkına ilişkin olmak üzere, açıkladığı  rızası  çerçevesinde  işlenen  fiilden  dolayı  kimseye  ceza  verilmez.  şeklinde  düzenlenmiştir.  Bulaşıcı  hastalıklara  ilişkin  tedbirlere  aykırı davranma  suçunun  korumayı  amaçladığı  sağlıklı  yaşam  hakkının,  suçun mağduru  olan  toplumu  oluşturan  bireylerin  mutlak  surette  tasarruf edebilecekleri haklardan olmadığı açıktır. Bu nedenle, ilgilinin rızası hukuka uygunluk nedeni, bu suç açısından uygulama alanı bulamayacaktır.  Hakkın  kullanılması   hukuka  uygunluk  nedeni  de  Türk  Ceza Kanunu nun 26 ncı maddesinde  Hakkını kullanan kimseye ceza verilmez.                                                             52   Dönmezer, Sulhi/Erman, Sahir (1997) Nazarî ve Tatbikî Ceza Hukuku Genel Kısım, 12. Baskı,  İstanbul,  Beta,  s.  1-2;  İçel/Özgenç/Sözüer/Mahmutoğlu  ve  diğerleri,  s.  101; Demirbaş, s. 264; Koca/Üzülmez, s. 262. 53   İçel/Özgenç/Sözüer/Mahmutoğlu ve diğerleri, s. 100-101; Demirbaş, s. 264. 54   Toroslu, Nevzat (2005) Ceza Hukuku, Ankara, Savaş s. 98.  106YBHD 2021/1  Hakan GÜNDÜZ  şeklinde düzenlenmiştir. Bu hukuka uygunluk nedeninin mevcut olduğunu kabul  edebilmek  için;  kişi  tarafından  hiçbir  makamın  aracılığına  gerek olmaksızın doğrudan doğruya kullanılabilecek sübjektif bir hakkın mevcut olması  ve  bu  hakkın  tanınan  sınırlar  içinde  kullanılması  gerekir.  Failin, bulaşıcı hastalıklara karşı yetkili makamlarca alınmış olan tedbirlere aykırı davranmasına imkân tanıyan bir hakkın varlığının mevcut olduğunu kabul etmenin,  toplumun  genel  sağlığını  bulaşıcı  hastalıktan  korumak  amacına hizmet eden bu suç açısından söz konusu olamayacağını değerlendiriyoruz; bu nedenle, hakkın kullanılması hukuka uygunluk nedeni de uygulama alanı bulamayacaktır.   Meşru savunma  hukuka uygunluk nedeni Türk Ceza Kanunu nun 25 inci maddesinde düzenlemiş olup, bu düzenlemeye göre, failin kendisine veya bir başkasına ait bir hakka yönelik gerçekleşen, gerçekleşmesi veya tekrarı muhakkak olan haksız bir saldırıyı o anda hal ve koşullara göre saldırı ile orantılı biçimde defetmek zorunluluğu ile işlediği fiillerden dolayı faile ceza verilmeyecektir.  Bulaşıcı  hastalıklara  karşı  yetkili  makamlarca  mevzuata uygun olarak alınan karantina tedbirlerinden kaynaklanabilecek haksız bir saldırı  mümkün  olamayacağından,  meşru  savunma  hukuka  uygunluk nedeninin inceleme konumuz olan suç açısından uygulama alanı bulması mümkün görünmemektedir.   Görevin  ifası   hukuka  uygunluk  nedeni  Türk  Ceza  Kanunu nun 24 üncü  maddesinde;   Kanunun  hükmünü  yerine  getiren  kimseye  ceza verilmez.  şeklinde düzenlenmiştir. Bu düzenleme, hukuk düzeninin kendisi ile çelişmezliğinin bir ifadesidir. Zira, hukuk düzeninin bir yandan belirli bir şekilde davranma görevi yükleyip, öte yandan verilen görevi yerine getirmeyi cezalandırması  düşünülemez.  Maddede  geçen   kanun  hükmü   ifadesi idarenin  düzenleyici  işlemleri  dahil  tüm  yazılı  hukuk  normları  olarak anlaşılmalıdır.  Kanun  hükmünün  yerine  getirilmesinde  kişiye  hukuk                                                            55   Demirbaş, s. 314-315; Özgenç (2020a), s. 324; Koca/Üzülmez, s. 286; Akbulut, Berrin (2019) Ceza Hukuku Genel Hükümler, 6. Baskı, Ankara, Adalet, s. 513. 56   Toroslu, s. 99. 57   Özbek,  Veli  Özer/Doğan,  Koray/Bacaksız,  Pınar  (2019)  Türk  Ceza  Kanunu  Genel Hükümler, 10. Baskı, Ankara, Seçkin, s. 283; Toroslu, s. 100; Özgenç (2020a), s. 331.  107Hakan GÜNDÜZ  YBHD 2021/1  düzeninin  tanıdığı  yetki,  aynı  zamanda  ilgili  kişinin  görevini oluşturduğundan,  bu  hukuka  uygunluk  nedenini   görevin  ifası   olarak anlamak gerekir. Kanun hükmünün yerine getirilmesi çoğu zaman kamu görevlilerinin  görevi  kapsamında  bulunmakla  birlikte,  Ceza  Muhakemesi Kanunu nun 90 ıncı maddesinde; suçüstü halinde ilgilinin kaçma şüphesi veya hemen  kimliğini  belirleme  olanağının  bulunmaması  durumunda  herkese tanınan yakalama yetkisinde olduğu gibi, şartları mevcutsa kamu görevlisi olmayanlar için de bu hukuka uygunluk nedenine dayanılabilecektir.  Yetkili makamlarca karantina altına alma kararı verilirken, bu kararın yerine  getirilmesinde  görev  almak  üzere  bazı  kamu  görevlilerine  yetki verilebilir yahut bazı sağlık kurumlarında görevli personel ile halkın acil gıda ihtiyaçlarını  karşılayacak  fırın,  market  gibi  yerlerde  çalışanlara  bir  kısım karantina tedbirlerinden muafiyetler tanınabilir. Bu kapsamda olan kişiler açısından tedbirlere aykırılık söz konusu olamayacağından, hukuka aykırılık değerlendirmesine  de  ihtiyaç  bulunmamaktadır.  Tedbirlerden  muafiyet kapsamında olmayan kişiler, yazılı hukuk kuralları ile tevdi edilen bir görevi ifa  ederken  karantina  tedbirlerine  aykırı  davranmışlar  ise,  bu  durumda görevin  ifası  hukuka  uygunluk  nedeni,  hukuka  aykırılığı  ortadan kaldırabilecektir. Ancak, tedbirlerden muafiyet kapsamında olmayan kişilerin fiillerinin  görevin  ifası  kapsamında  değerlendirilebilmesi  için,  kendilerine yazılı  hukuk  kuralları  ile  tevdi  edilen  görevin  ifasının,  tedbire  aykırı davranarak toplum sağlığını tehlikeye düşürmelerine değecek önemde olması gerektiğini  ve  bu  nedenle  kapsamının  dar  yorumlanması  gerektiğini değerlendiriyoruz.  Karantina  altında  bulunduğu  binanın  önündeki  yol üstünde bir kişinin kasten öldürme suçunu işlemekte olduğunu gören kişinin, Ceza Muhakemesi Kanunu nun 90 ıncı maddesinin kendisine verdiği görev ve yetkiye istinaden, faili yakalamak üzere binayı terk etmek suretiyle tedbire aykırı  davranması  örneğinde  olduğu  gibi,  şartları  mevcutsa  görevin  ifası hukuka uygunluk nedeni, bu suç açısından uygulama alanı bulabilecektir.                                                                58   Özgenç (2020a), s. 331-332; Koca/Üzülmez, s. 273; Akbulut, s. 478. 59   Demirbaş, s. 277-278; Koca/Üzülmez, s. 273-274; Akbulut, s. 478.  108YBHD 2021/1  Hakan GÜNDÜZ  C. SUÇUN ÖZEL GÖRÜNÜŞ ŞEKİLLERİ 1. Teşebbüs Suça teşebbüse ilişkin hükümlerin düzenlendiği Türk Ceza Kanunu nun 35 inci maddesine göre;  Kişi, işlemeyi kastettiği bir suçu elverişli hareketlerle doğrudan  doğruya  icraya  başlayıp  da  elinde  olmayan  nedenlerle tamamlayamaz ise teşebbüsten dolayı sorumlu tutulur. Suça teşebbüs halinde fail, meydana gelen zarar veya tehlikenin ağırlığına göre, … cezalandırılır.  Gerek ani suçlara gerek mütemadi suçlara teşebbüs bu suçların tamamlanması anına kadar mümkündür.  Fail, bulaşıcı hastalıklara ilişkin yetkili makamlarca alınan karantina tedbirine aykırı davrandığı anda suç tamamlanır. Mütemadi suç olduğunu yukarıda belirttiğimiz bulaşıcı hastalıklara ilişkin tedbirlere aykırı davranma suçunun teşebbüse elverişli olduğunu değerlendiriyoruz. Örneğin, bulaşıcı hastalık  nedeniyle  karantina  altına  alınan  bir  ilçenin  sınırlarının  terk edilmesinin yasaklandığı bir durumda, karantina altına alınan bölgeyi terk etmek  için  icra  hareketlerine  başlayan  fail,  kolluk  kuvvetleri  tarafından yakalanması  nedeniyle  suçu  tamamlayamaz  ise,  teşebbüs  hükümleri uygulanacaktır.  2. İştirak Türk Ceza Kanunu nun iştirake ilişkin hükümleri inceleme konumuz olan  suç  açısından  da  uygulama  alanı  bulacaktır.  Kasten  işlenebildiğinde tereddüt bulunmayan bulaşıcı hastalıklara ilişkin tedbirlere aykırı davranma suçu, müstakilen bir fail tarafından işlenebileceği gibi, bu suç açısından yetkili makamlarca karantinaya dair alınan tedbirlere aykırı davranma konusunda anlaşarak  fiil  üzerinde  hakimiyet  kurmak  suretiyle  birlikte  suç  işleyen müşterek failler de cezalandırılacaktır. Örneğin, yaşadıkları mahalle bulaşıcı hastalık  nedeniyle  karantinaya  alınan  ve  sokağa  çıkma  kısıtlamasına  tabi tutulan mahalle sakini üç arkadaştan birinin otomobil temin ettiği, diğerinin bu aracı kullandığı ve üçüncü failin kolluk güçlerinin nerelerde tedbir aldığını öğrenerek bir plan dahilinde hareket etmek suretiyle araçla karantina altına                                                            60   Koca/Üzülmez, s. 125. 61   Aynı görüş için bakınız: Gerçeker, s. 1911.  109Hakan GÜNDÜZ  YBHD 2021/1  alınan bölgeyi terk ederek tedbirlere aykırı davrandıkları bir olayda, iştirak halinde hareket ederek fiilin işlenişi üzerinde hakimiyet kuran üç fail de bu suçtan cezalandırılacaktır.  Bununla birlikte bulaşıcı hastalıklara ilişkin tedbirlere aykırı davranma suçuna azmettiren ya da yardım eden olarak iştirak etmek de mümkündür; azmettirmede suç işleme hususunda henüz bir fikri olmayan faile suç işleme kararını verdirmek, yardım etmede ise, suçu işlemekte olan failin icrasının kolaylaştırılması amaçlanmaktadır. Bu kapsamda, bulaşıcı hastalıklara ilişkin verilen karantina kararına istinaden yetkili makamların aldıkları tedbirlere uymama gibi fikri olmayan faile tedbirlere uymama kararını verdiren kişi, suçun fail tarafından işlenmesi veya en azından teşebbüs aşamasında kalması durumunda azmettiren olarak cezalandırılacaktır. Bununla birlikte, inceleme konumuz  olan  suçu  işlemeye  faili  teşvik  etmek  veya  suç  işleme  kararını kuvvetlendirmek veya tedbirlere aykırı davranma fiilinin işlenmesinden sonra yardımda  bulunacağını  vaat  etmek,  suçun  nasıl  işleneceği  hususunda  yol göstermek  şeklinde  manevi  yardımda  bulunmak  veya  tedbirlere  aykırı davranma  fiilinin  işlenmesinde  kullanılan  araçları  sağlamak,  suçun işlenmesinden  önce  veya  işlenmesi  sırasında  yardımda  bulunarak  icrasını kolaylaştırmak  suretiyle  suçun  işlenmesine  maddi  yardımda  bulunarak yardım eden sıfatı ile suça iştirak eden kişi de cezalandırılacaktır. 3. İçtima Türk Ceza Kanunu  Kaç fiil varsa o kadar suç; kaç suç varsa o kadar ceza vardır. 62 şeklinde ifade edilen  gerçek içtima  kuralını benimsemiştir. Suçların içtimaı ise istisnadır ve birden çok suç işlenmesine rağmen faile tek suçtan  dolayı  ceza  verilmesi  hallerini  düzenleyen  hükümlerle  mümkün olabilmektedir.  Bu  kapsamda,  Türk  Ceza  Kanunu nda   Suçların  içtimaı  başlığı altında bileşik suç, zincirleme suç ve fikri içtima düzenlenmiştir.                                                            62   TBMM Adalet Komisyonu nun Türk Ceza Kanunu Tasarısı na İlişkin 3.8.2004 tarih ve Esas 1/593, Karar 60 sayılı Raporu, TBMM, Dönem: 22, Yasama Yılı: 2, Sıra Sayısı: 664, 229. 63   Madde 42:  Biri diğerinin unsurunu veya ağırlaştırıcı nedenini oluşturması dolayısıyla tek fiil sayılan suça bileşik suç denir. Bu tür suçlarda içtima hükümleri uygulanmaz.  64   Madde 43/1:  Bir suç işleme kararının icrası kapsamında, değişik zamanlarda bir kişiye karşı aynı suçun birden fazla işlenmesi durumunda, bir cezaya hükmedilir. Ancak bu ceza,  110YBHD 2021/1  Hakan GÜNDÜZ  Bulaşıcı hastalıklara ilişkin tedbirlere aykırı davranma suçunu işleme kararının icrası kapsamında, değişik zamanlarda karantina kapsamında yetkili makamlarca alınan tedbirlere aykırı davranarak aynı suçu birden fazla kez işleyen fail hakkında zincirleme suç hükümleri uygulanabilecektir. Yetkili makamlarca karantina kapsamında birden fazla tedbir alındığı durumlarda,  kolluk  kuvvetlerince  yapılan  kontrol  sırasında  bu  tedbirlere aykırı davrandığı tespit edilen failin her bir aykırı davranışının ayrı ayrı suç oluşturabileceği düşünülebilir.  Ancak, doğal  anlamda  birden  fazla  hareket bulunmasına rağmen bu hareketlerin ortak bir değerlendirmeye tabi tutulması ve hukuki anlamda tek bir filin ve dolayısı ile tek bir suçun bulunduğunun kabul edilmesi gerektiğini değerlendiriyoruz. Bulaşıcı hastalıklardan birine yakalanmış olan failin, hasta olduğunu bilerek veya bilmeyerek karantina tedbirine aykırı davrandığı sırada kasten veya taksirle başka kişilere hastalığı bulaştırması durumunda, bir fiille birden fazla suçun oluşmasına sebebiyet veren fail, Türk Ceza Kanunu nun 44 üncü maddesinde  düzenlenmiş  olan  farklı  neviden  fikri  içtima  kuralları çerçevesinde, en ağır cezayı gerektiren suçtan cezalandırılacaktır. Fail bulaşıcı hastalık  taşıdığını  bilerek  karantina  tedbirine  aykırı  davrandığı  sırada, hastalığı bulaştırarak başka kişileri yaralama veya öldürme kastı ile hareket etmiş ise, failin kastına göre kasten veya olası kastla öldürme, kasten veya olası kastla yaralama, (fail yaralama kastı ile hareket etmesine rağmen ölümün gerçekleştiği durumda) neticesi sebebiyle ağırlaşmış kasten yaralama suçları oluşabilecektir.  Şayet  fail,  hasta  olduğunu  bilmesine  ve  tedbirlere  aykırı davrandığında  başka  kişilere  hastalığı  bulaştırabileceğini  öngörmesine rağmen, yaralama veya öldürme kastı taşımadan, karantina tedbirine aykırı hareketi  sonucu  hastalığı  başkalarına  bulaştırarak  ölümlerine  veya hastalanmalarına neden olur ise, aynı zamanda bilinçli taksirle öldürme veya yaralama suçları oluşabilecektir. Failin bulaşıcı hastalık taşıdığını bilmemesine                                                                                                                                            dörtte birinden dörtte üçüne kadar artırılır. Bir suçun temel şekli ile daha ağır veya daha az cezayı gerektiren nitelikli şekilleri, aynı suç sayılır. Mağduru belli bir kişi olmayan suçlarda da bu fıkra hükmü uygulanır.  65   Madde 44:  İşlediği bir fiil ile birden fazla farklı suçun oluşmasına sebebiyet veren kişi, bunlardan en ağır cezayı gerektiren suçtan dolayı cezalandırılır.   111Hakan GÜNDÜZ  YBHD 2021/1  rağmen,  en  azından  bu  ihtimalin  bulunduğunu  öngörmesi  gerekirken öngörmeyerek  karantina  tedbirine  aykırı  hareketi  sonucu  başkalarının hastalanmasına  veya  ölmesine  neden  olması durumunda  taksirle  öldürme veya yaralama suçları oluşabilecektir.  Belirtilen bu ihtimallerde oluşabilecek suçlar için Kanun da öngörülen soyut cezalar ile Türk Ceza Kanunu nun 195 inci maddesinde öngörülen soyut ceza  karşılaştırılarak,  en  ağır  cezayı  gerektiren  suçtan  dolayı  fail cezalandırılacaktır. Umumi Hıfzıssıhha Kanunu nun 72 ve 73 üncü maddelerinde bulaşıcı hastalıklara karşı alınacak karantina tedbiri dahil, bir kısım idari tedbirlere yer verilmiş, aynı Kanun un 282 nci maddesinde ise;  Bu Kanunda yazılı olan yasaklara  aykırı  hareket  edenler  veya  zorunluluklara  uymayanlara,  fiilleri ayrıca suç oluşturmadığı takdirde, ikiyüzelli Türk Lirasından bin Türk Lirasına kadar  idarî  para  cezası   verileceği  düzenlenmiştir.  Bu  düzenlemelerden hareketle,  bir  fiil  hem  Umumi  Hıfzıssıhha  Kanunu nun  282 nci  maddesi kapsamında bir kabahat hem de inceleme konumuz olan suçu oluşturuyorsa, TCK nın  195 inci  maddesinde  düzenlenen  yaptırım  uygulanacak,  fail kabahatten dolayı cezalandırılmayacaktır. Umumi Hıfzıssıhha Kanunu nun 282 nci  maddesinde  yer  alan  bu  düzenleme  mevcut  olmasaydı  dahi, Kabahatler  Kanunu nun   İçtima   başlıklı  15 inci  maddesinin  üçüncü fıkrasında yer alan;  Bir fiil hem kabahat hem de suç olarak tanımlanmış ise, sadece suçtan dolayı yaptırım uygulanabilir. Ancak, suçtan dolayı yaptırım uygulanamayan  hallerde  kabahat  dolayısıyla  yaptırım  uygulanır.  düzenlemesinden hareketle de aynı sonuca varmak mümkün olurdu.  D. YAPTIRIM Türk Ceza Kanunu nun 195 inci maddesinde bulaşıcı hastalıklara ilişkin tedbirlere aykırı davranma suçunu işlediği mahkemece sabit görülen failin iki aydan bir yıla kadar hapis cezası ile cezalandırılacağı düzenlenmiştir.                                                             66   Kangal, s. 449.  112YBHD 2021/1  Hakan GÜNDÜZ  Türk Ceza Kanunu nun 50 nci maddesine göre; bu suçtan mahkemece hükmedilecek bir yıl ve kısa süreli hapis cezası, suçlunun kişiliğine, sosyal ve ekonomik  durumuna,  yargılama  sürecinde  duyduğu  pişmanlığa  ve  suçun işlenmesindeki özelliklere göre adlî para cezasına ve maddede gösterilen diğer seçenek yaptırımlara çevrilebilir. Türk  Ceza  Kanunu nun  51 nci  maddesine  göre;  sanığın  daha  önce kasıtlı bir suçtan dolayı üç aydan fazla hapis cezasına mahkûm edilmemiş olması  ve  suçu  işledikten  sonra  yargılama  sürecinde  gösterdiği  pişmanlık dolayısıyla  tekrar  suç  işlemeyeceği  konusunda  mahkemede  bir  kanaatin oluşması durumunda, inceleme konumuz olan suçtan verilecek bir yıl ve daha kısa süreli hapis cezası ertelenebilir. Cezası ertelenen hükümlü hakkında, bir yıldan az, üç yıldan fazla olmamak üzere, bir denetim süresi belirlenir. Bu sürenin alt sınırı, mahkûm olunan ceza süresinden az olamaz. Denetim süresi yükümlülüklere uygun veya iyi halli olarak geçirildiği takdirde, ceza infaz edilmiş sayılır. Ceza Muhakemesi Kanunu nun 231 inci maddesine göre; sanığın daha önce  kasıtlı  bir  suçtan  mahkûm  olmamış  bulunması, kişilik özellikleri ile duruşmadaki tutum ve davranışları göz önünde bulundurularak yeniden suç işlemeyeceği hususunda kanaate varılması ve sanığın kabul etmesi şartı ile mahkemece bu suçtan verilecek bir yıl ve daha kısa süreli hapis cezasına ilişkin mahkûmiyet hükmünün açıklanmasının geri bırakılmasına karar verilebilir. Hükmün açıklanmasının geri bırakılması kararının verilmesi halinde sanık, beş yıl süreyle denetim süresine tâbi tutulur; denetim süresi içinde kasten yeni bir suç işlemediği ve denetimli serbestlik tedbirine ilişkin yükümlülüklere uygun  davrandığı  takdirde,  açıklanması  geri  bırakılan  hüküm  ortadan kaldırılarak, davanın düşmesi kararı verilir. İnceleme  konumuz  olan  suça  ilişkin  yapılan  yargılama  sonucunda hükmedilen  hapis  cezasının  şartları  mevcutsa  seçenek  yaptırımlara çevrilebilmesi,  ertelenebilmesi  ve  hükmün  açıklanmasının  geri  bırakılması kararı verilebilmesinin mümkün olmasının yanı sıra, bu suç için Kanun da öngörülen hapis cezasının üst sınırının üç yıldan az olması ve istisna tutulan suçlardan  olmaması  nedeniyle  henüz  kovuşturma  safhasına  geçmeden, soruşturma  safhasında  Cumhuriyet  savcısı  tarafından   kamu  davasının  113Hakan GÜNDÜZ  YBHD 2021/1  açılmasının  ertelenmesine  karar   verebilecektir.  Ceza  Muhakemesi Kanunu nun   Kamu  davasını  açmada  takdir  yetkisi   başlıklı  171 inci maddesine  göre;  Cumhuriyet  savcısı,  bu  suçtan  dolayı,  yeterli  şüphenin varlığına rağmen, kamu davasının açılmasının beş yıl süre ile ertelenmesine karar  verebilir.  Cumhuriyet  savcısının,  kamu  davasının  açılmasının ertelenmesine karar verilebilmesi için şüphelinin daha önce kasıtlı bir suçtan dolayı hapis cezası ile mahkûm olmamış bulunması, yapılan soruşturmanın, kamu  davası  açılmasının  ertelenmesi  halinde  şüphelinin  suç  işlemekten çekineceği kanaatini vermesi, kamu davası açılmasının ertelenmesinin, şüpheli ve  toplum  açısından  kamu  davası  açılmasından  daha  yararlı  olması koşullarının  birlikte  gerçekleşmesi  gerekir.  Şüpheli,  erteleme  süresi  içinde kasıtlı  bir  suç  işlenmediği  takdirde,  Cumhuriyet  savcısı  tarafından kovuşturmaya yer olmadığına karar verilir; erteleme süresi içinde kasıtlı bir suç işlenmesi halinde ise kamu davası açılır.  SONUÇ Anayasanın  56 ncı  maddesi  kapsamında  toplumun  genel  sağlığını korumakla görevli olan Devletin, bulaşıcı hastalıklarla mücadele kapsamında aldığı  tedbirlerin  etkili  ve  caydırıcı  olabilmesi  için,  hukuk  düzeninin  izin verdiği ölçüde kamu gücü kullanarak tedbirlerin uygulanmasını sağlaması; alınan tedbirlere aykırı davranılması durumunda ilgili mevzuat çerçevesinde yaptırım uygulayabilmesi gerekir. Kamu sağlığının sadece idare hukukuna özgü tedbirlerle korunması yetersiz kaldığından, daha etkili ve caydırıcı olarak kamu sağlığının korunması için hayati önemi haiz bazı hukuki değerler ceza hukukunun  koruma  alanına  girmektedir.  Bu  kapsamda,  Kanun  Koyucu tarafından atfedilen öneme binaen, kamu sağlığının ceza hukuku normları ile de korunması gerektiği değerlendirmesiyle 5237 sayılı Türk Ceza Kanunu nun  Topluma  Karşı  Suçlar   başlıklı  Üçüncü  Kısmının   Kamu  Sağlığına  Karşı Suçlar   adını  taşıyan  Üçüncü  Bölümünde  yer  alan  diğer  suçlarla  birlikte inceleme konumuz olan suç düzenlenmiştir.  Türk  Ceza  Kanunu nun  195 inci  maddesinin  başlığı,  bulaşıcı hastalıklara karşı yetkili makamlarca alınan tedbirlere aykırı tüm fiillerin bu madde kapsamında olduğu izlenimi verecek şekilde kaleme alınmış olmakla  114YBHD 2021/1  Hakan GÜNDÜZ  birlikte, bu suç açısından ceza hukukunun ilgi alanına giren fiil  Bulaşıcı hastalıklardan  birine  yakalanmış  veya  bu  hastalıklardan  ölmüş  kimsenin bulunduğu yerin karantina altına alınmasına dair yetkili makamlarca alınan tedbirlere uymama  fiilidir; bu fiil dışında kalan, bulaşıcı hastalıklara karşı alınan  başka  tedbirlere  uymama  fiilleri  Türk  Ceza  Kanunu nun  195 inci maddesi kapsamında suç olarak düzenlenmemiştir.  Yetkili makamlarca alınan karantina kararlarında bulaşıcı hastalıktan dolayı hastalanan veya ölen belirli kişi yahut kişiler olduğuna yer verilmesi gerekir.  Belli  bir  kişinin  bulaşıcı  hastalık  taşıdığı  veya  bulaşıcı  hastalık nedeniyle öldüğü tespit edilmeden, herhangi bir yer karantina altına alınmış olsa bile, bu kapsamda alınan tedbirlere uyulmaması Türk Ceza Kanunu nun 195'nci maddesindeki suçu oluşturmayacaktır. Aksine bir uygulama evrensel ceza hukuku ilkesi olan  suçta ve cezada kanunilik  ilkesine açıkça aykırılık teşkil edecektir. Bununla birlikte, Türk Ceza 195 inci maddesinin lafzından hareketle bu suçun oluşabilmesi için öncelikle; belirli bir yerin karantina altına alınması ve bu yerin bulaşıcı hastalık taşıyan veya bulaşıcı hastalıktan ölen belirli kişinin  bulunduğu yer  olması arandığından, bu hususa özellikle dikkat edilerek karantina kararı verilmelidir. Doktrinde ağırlıklı olarak,  karantina altına almaya dair tedbirlere  karar vermeye yetkili makamın, Umumi Hıfzıssıhha Kanunu nun 69 uncu maddesine göre  sıhhat memurları  olduğu kabul edilmektedir. Bu görüşün yanı sıra, yetkili merciin Sağlık Bakanlığı veya mülki idare amirleri olduğu yönünde görüşler de mevcuttur. Bulaşıcı hastalık bulunan yere giriş çıkışın engellenmesi  olarak  ifade  edilebilecek  bir  idari  tedbir  olan  karantinanın, Anayasa nın 19 uncu maddesinde ifadesini bulan  kişi hürriyeti ve güvenliği hakkı  ile doğrudan ilgisi bulunmaktadır. Bu kapsamda, kişiyi hürriyetinden yoksun bırakma sonucunu doğurabilecek ve cebren icra edilmesi gereken idari bir tedbir niteliğindeki karantina kararı verilmesinin  sıhhat memuru  gibi idari  otorite  niteliğini  haiz  olmayan  belirsiz bir  mercie verildiğinin kabul edilmesi  yerine,  bu  kararın  bir  idari  otorite  tarafından  alınması  gerektiği açıktır. Umumi Hıfzıssıhha Kanunu nun 3 üncü ve 64 üncü maddelerine göre ülke çapında etkili olan bulaşıcı hastalıklarla mücadele kapsamında Umumi Hıfzıssıhha  Kanunu nda  gösterilen  tedbirleri  almaya  Sağlık  Bakanlığının  115Hakan GÜNDÜZ  YBHD 2021/1  yetkili olduğu anlaşılmaktadır. Ancak, çok geniş bir coğrafyada spesifik olarak mahallelerin,  köylerin  ve  hatta  apartmanların  karantina  altına  alınmasına merkezi yönetim tarafından karar verilmesinin uygulamada çeşitli güçlükler ve  sakıncalar  doğuracağı  açıktır.  Bu  tür  durumların  önlenmesi  için Anayasa nın 126 ncı ve İl İdaresi Kanunu nun 3 üncü maddesine göre  yetki genişliği ilkesi  kapsamında, Sağlık Bakanlığına bulaşıcı hastalıklarla mücadele için  tanınan  bir  kısım  yetkilerin  il  sınırları  içinde  yetki  genişliği  ilkesi çerçevesinde kullanılabileceğini ve valinin kendi yetkisindeki coğrafi bölgede karantina kararı vermeye yetkili makam olduğunu değerlendiriyoruz. Ancak, şunu  da  ilave  etmek  gerekir;   suçun  konusunu   oluşturan  karantina tedbirlerine karar verecek mercii muğlak bırakmak uygulamada çeşitli hukuki problemlere neden olabilecek, karantina kararının yetkisiz makam tarafından verilmesi  sonucunda  suçun  maddi  unsur  yönünden  oluşmaması  sonucu doğabilecektir. Bu nedenle, belirlilik ilkesi kapsamında, karantina kararını vermeye  yetkili  olan  idari  otoritenin  yoruma  yer  vermeyecek  şekilde, mevzuatımızda açıkça belirlenmesi gerektiğini değerlendiriyoruz.        116YBHD 2021/1  Hakan GÜNDÜZ",
     "Kaynakça": "Akbulut, Berrin (2019) Ceza Hukuku Genel Hükümler, 6. Baskı, Ankara, Adalet. Akyılmaz,  Bahtiyar/Sezginer,  Murat/Kaya,  Cemil  (2020)  Türk  İdare Hukuku, 12. Baskı, Ankara, Savaş. Atay, Ender Ethem (2016) İdare Hukuku, 5. Baskı, Ankara, Turhan. Bayzit,  Tuğba,  Lexpera,   Bulaşıcı  Hastalıklara  İlişkin  Tedbirlere  Aykırı Davranma Suçu (TCK m. 195) , <https://blog.lexpera.com.tr/bulasicihastaliklara iliskin tedbirlere aykiri davranma sucu tck m 195/>  s.e.t. 9.9.2020. Çağlayan, Ramazan (2018) İdare Hukuku Dersleri, 6. Baskı, Ankara, Adalet.  Çakmut  Yenerer,  Özlem  (2014)   Bulaşıcı  Hastalıklara  İlişkin  Tedbirlere Aykırı  Davranma  Suçu  (TCK  m.  195) ,  Prof.Dr.  Feridun  Yenisey e Armağan, C: 1 s. 543 553. Demirbaş, Timur (2019) Ceza Hukuku Genel Hükümler, 14. Baskı, Ankara, Seçkin. Dönmezer, Sulhi/Erman, Sahir (1997) Nazarî ve Tatbikî Ceza Hukuku Genel Kısım, 12. Baskı, İstanbul, Beta. Erem,  Faruk  (1993)  Türk  Ceza  Kanunu  Şerhi  Özel  Hükümler,  Ankara, Seçkin. Gerçeker, Hasan (2018) Yorumlu ve Uygulamalı Türk Ceza Kanunu, 4. Baskı, Ankara, Seçkin. Gözler, Kemal (2019) İdare Hukuku, 3. Baskı, Bursa, Ekin. İçel,  Kayıhan/Özgenç,  İzzet/Sözüer,  Adem/Mahmutoğlu,  S.  Fatih/Ünver Yener (1999) Suç Teorisi, İstanbul, Sebat. Kangal,  Zeynel  T.  (2019)   Bulaşıcı  Hastalıklara  İlişkin  Tedbirlere  Aykırı Davranma ,  Genel  Tehlike  Yaratan,  Çevreye  Karşı  ve  Kamunun Sağlığına Karşı Suçlar, C: V, İstanbul, On İki Levha.  117Hakan GÜNDÜZ  YBHD 2021/1  Kasapoğlu Turhan, Mine (2019)  İdari Kolluk Yetkisi Bağlamında Zorunlu Aşı Uygulaması , Hacettepe Üniversitesi Hukuk Fakültesi Dergisi, C: 9, S: 1, s. 1 – 40. Kaymaz,  Seydi,  İndependent  Türkçe,   Salgın  hastalıklarla  mücadelede mevzuatımız  yeterli  değildir. ,<http://www.indyturkish.com /node/150986/t%C3%BCrkiyedensesler/salg%C4%B1nhastal%C4%B1klarla m%C3%BCcadelede mevzuat%C4%B1m%C4%B1z yeterlide%C4%9Fildir> s.e.t. 23.3.2020. Koca, Mahmut/Üzülmez, İlhan (2019) Türk Ceza Hukuku Genel Hükümler, 12. Baskı, Ankara, Seçkin. Önok,  R.  Murat  (2020)   Bulaşıcı  Hastalıklara  İlişkin  Tedbirlere  Aykırı Davranma Suçu (TCK m. 195) , Anayasa Hukuku Dergisi, C: 9, S: 17, s. 147 185. Özbek, Veli Özer/Doğan, Koray/Bacaksız, Pınar (2019) Türk Ceza Kanunu Genel Hükümler, 10. Baskı, Ankara, Seçkin. Özgenç,  İzzet  (2020a)  Türk  Ceza  Hukuku  Genel  Hükümler,  16.  Baskı, Ankara, Seçkin. Özgenç,  İzzet  (2020b)  (1.  Bölüm  Editörü)  Türkiye  Bilimler  Akademisi,  Covıd 19 Salgını Dolayısıyla Ulusal Veya Uluslararası Alanda Ortaya Çıkan/Çıkabilecek Hukuki Sorunların Tespiti İle Bunların Çözümüne Yönelik  Öneriler  Raporu ,  <http://www.tuba.gov.tr/files/images/ 2020/salg%C4%B1n%20hukuk/T%C3%9CBA%20Hukuk%20Raporu.pdf. > s.e.t. 13.9.2020. Sarıyıldız,  Gülden,  TDV  İslâm  Ansiklopedisi,   Karantina , <https://islamansiklopedisi.org.tr/karantina> s.e.t. 25.3.2020. Toroslu, Nevzat (2005) Ceza Hukuku, Ankara, Savaş. Turhan,  Engin  (2020)   Salgın  Dönemlerinde  Ortaya  Çıkabilecek  Ceza Sorumlulukları   Korona Tecrübesi  Ceza Hukuku Dergisi, C: 13, S: 1, s. 197 – 222. Yayla, Yıldızhan (2009) İdare Hukuku, İstanbul, Beta.     118"
}