{
     "Tip": "Makale",
     "Dergi İsmi": "Ankara Üni. Hukuk Fak. Dergisi",
     "Üniversite İsmi": "",
     "Gün": " 18",
     "Ay": "11",
     "Yıl": "2019",
     "Cilt": "69",
     "Sayı": "02",
     "Başlık": "ULUSLARARASI HAVA YOLU TAŞIMASINA İLİŞKİN BELİRLİ KURALLARIN BİRLEŞTİRİLMESİNE DAİR ANTLAŞMA (MONTREAL KONVANSİYONU) –  RESMİ ÇEVİRİ ÜZERİNE DÜŞÜNCELER VE ALTERNATİF BİR ÇEVİRİ",
     "Title": "Convention for the Unification of Certain Rules for International Carriage by Air (Montreal Convention) – Thoughts on Official Translation and an Alternative Translation",
     "Yazar İsmi": [
          "Selim CİĞER"
     ],
     "Danışman İsmi": "",
     "Anahtar Kelimeler": [
          "Montreal Konvansiyonu",
          "Hava yolu ile taşıma sözleşmeleri",
          "Taşıma Hukuku",
          "Havacılık"
     ],
     "Keywords": [
          "Montreal Convention",
          "Contracts for the carriage by air",
          "Transport Law",
          "Aviation"
     ],
     "Özet": "Uluslararası  Hava  Yolu  Taşımasına  İlişkin  Belirli  Kuralların Birleştirilmesine Dair Antlaşma ya da kısa adıyla Montreal Konvansiyonu, dünya genelinde yüz otuzun üstünde ülkenin taraf olduğu, sivil havacılığa ilişkin  en  önemli  hukuki  düzenlemelerden  biridir.  Hava  yolu  ile gerçekleştirilen  uluslararası  nitelikte  taşıma  sözleşmelerinden  doğan uyuşmazlıklar  açısından  temel  kaynak  kabul  edilebilecek  Konvansiyon, ülkemiz tarafından da kabul edilerek, 2011 yılında yürürlüğe girmiştir. Her ne kadar, Montreal Konvansiyonu ülkemiz tarafından onaylanmasının ardından Resmî Gazete de yayınlanan bir çeviri ile Türkçeye tercüme edilmişse de, bu resmi  çeviri  metninde  birtakım  hatalar,  eksiklikler  ve  bazı  anlatım bozuklukları bulunmaktadır. Her ne kadar resmi çeviri metninin, Montreal Konvansiyonu nun  aslı  karşısında  hukuki  bağlayıcılığı  bulunmasa  da, uygulamada  çoğu  zaman  bu  çevirinin  ilk  başvuru  kaynağı  olacağı söylenebilir. İşte, bu çalışma ile Konvansiyonun aslına uygun şekilde tercüme edilmiş alternatif bir Türkçe metin sunmak amaçlanmaktadır. İki kısımdan                                                  Makalenin Geliş Tarihi: 28.05.2019, Makalenin Kabul Tarihi: 18.11.2019    Dr. Öğretim Üyesi, Süleyman Demirel Üniversitesi Hukuk Fakültesi Ticaret Hukuku Anabilim Dalı, selimciger@sdu.edu.tr, ORCID: 0000-0002-7546-7612  Selim CİĞER                                                           Ankara Üni. Hukuk Fak. Dergisi, 69 (2) 2020: 369-398  oluşan çalışmanın ilk bölümünde resmi çevirideki hata ve eksiklikler kısaca değerlendirilerek çalışmanın gerekçeleri üzerinde durulacaktır. İkinci bölüm ise  Konvansiyonun  İngilizce  aslı  esas  alınarak  dilimize  tercüme  edilen çevirisinden müteşekkildir. Anahtar Kelimeler: Montreal Konvansiyonu, Hava yolu ile taşıma sözleşmeleri, Taşıma Hukuku, Havacılık  ABSTRACT Convention  for  the  Unification  of  Certain  Rules  for  International Carriage by Air, or the Montreal Convention in short, is amongst the most important international instruments regulating the civil aviation. With more than one hundred and thirty state parties, the Convention can be regarded as the essential legal source governing the contracts for the international carriage by air and subsequent Turkey s ratification to the Convention, it has been in force in Turkey since 2011. Although the convention text has been translated in Turkish language and duly published in the official gazette following to Turkey s  ratification,  the  translated  text  contains  certain  errors  and ambiguities. Whilst, this translation is not legally binding over the original text, it is difficult to deny that it will frequently be referred by the practitioners. This study intends to provide an alternative text in Turkish language. To this end, the first part of the study highlights the shortcomings of the official translation and the second part aims to provide an alternate rendition of the text based on the Convention s original text in English language. Keywords: Montreal Convention, Contracts for the carriage by  air, Transport Law, Aviation Hava yolu ile uluslararası yük, yolcu ve bagaj taşıma faaliyetlerine ilişkin en önemli hukuki kaynaklardan birini teşkil eden Montreal Konvansiyonu, 28 Mayıs 1999 tarihinde imzaya açılmış ve 53. Maddenin altıncı fıkrası uyarınca otuz devletin konvansiyona taraf olmalarını takiben 4 Kasım 2003 tarihinde yürürlüğe girmiştir. Yürürlüğe girişini izleyen on beş yıl içinde yüz otuz altı devletin taraf olduğu Konvansiyon, hava yolu ile gerçekleştirilen uluslararası taşıma faaliyetlerine ilişkin kuralları çağa uygun hale getirmeyi hedeflemekte ve nihai olarak Varşova da 12 Ekim 1929 da imzalanan ve hâlihazırda yüz elli iki devletin taraf olduğu Uluslararası Hava Yolu Taşımasına İlişkin Bazı Kuralların Birleştirilmesine Dair Konvansiyon un (Varşova Konvansiyonu)1 yerini alarak bu alanda tam bir uyumlaştırmanın tesisini amaçlamaktadır.                                                  1   Türkiye söz konusu Konvansiyon a 1 Mart 1977 tarihli ve 2073 no lu kanun ile taraf olmuştur, bkz. Resmi Gazete, 13 Mart 1977, Sayı 15877, sf. 2-3. 370 Ankara Üni. Hukuk Fak. Dergisi, 69 (2) 2020: 369-398         Uluslararası Hava Yolu Taşımasına İlişkin…  Son yıllarda ulusal çıkarlar açısından sivil havacılığın giderek artan bir önemi  haiz  olduğu  ülkemizde,  Montreal  Konvansiyonu nun  uygulama açısından da kayda değer bir yer teşkil ettiği aşikârdır. Zira, 2009 yılında Montreal  Konvansiyonu nun  onaylanması  Türkiye  Büyük  Millet  Meclisi tarafından 5866 sayılı Kanun ile uygun bulunmuş2, Konvansiyon Bakanlar Kurulunun 13.09.2010 tarih ve 2010/895 sayılı kararı ile onaylanarak3, onay belgesinin,  53.  Madde  uyarınca,  tevdi  makamı  olan  Uluslararası  Sivil Havacılık Örgütü ne tevdi edilmesini izleyen altmış günün sonunda 26 Mart 2011 tarihinde Türk hukuku açısından da yürürlüğe girmiştir.4 Dolayısıyla, bu tarihten  itibaren  Anayasa nın  90.  Maddesi  uyarınca  taşıma  hukuku mevzuatımızın önemli bir parçası haline gelen Montreal Konvansiyonu nun hava yolu ile uluslararası nitelikte yük, yolcu ve bagaj taşınmasına ilişkin sözleşmelerden  doğan  uyuşmazlıklara  uygulanacak  temel  hukuk  kaynağı niteliğini haiz olduğunu söylemek mümkündür. Ancak, Montreal Konvansiyonu nun, onaylanmasına ilişkin Bakanlar Kurulu kararına ek olarak, Resmi Gazete de yayınlanan Türkçe çevirisinde5 önemli  hata  ve  eksiklikler  bulunmaktadır.  Gerçekten  de  Montreal Konvansiyonu nun  resmi  çevirisine  ilişkin  olarak  iki  temel  sorun  göze çarpmaktadır: Bunlardan ilki Konvansiyon un çevirisinde kullanılan özensiz dil ve terminoloji ile somutlaşan ifade hataları olarak karşımıza çıkmaktadır. Zira  resmi  çeviride  Konvansiyon un  birçok  maddesi,  yaratılan  anlatım bozuklukları  ve  yapay  ifadelerin  yanı  sıra6,  taşıma  hukukunun  temel kavramları  ve  bu  alanda  yaygın  şekilde  kullanılan  terimler  dikkate alınmaksızın,  çoğu  zaman  kelimelerin  sadece  sözlük  anlamlarına  bağlı kalınarak çevrilmiştir. Bu bağlamda, çeviride yük veya eşya yerine kargo (madde 4, 6, 18…); zıya yerine kayıp (madde 17, 18, 22…); gönderilen yerine alıcı (madde 14, 15); temsilci yerine acente (madde 21, 22, 30…); mütevali taşıma yerine müteselsil taşıma (madde 36) gibi kelimelerin yerleşik hukuk terimlerinin yerine kullanılmasının yanı sıra iç su yolu yerine kara içinde su yolu” (madde 18.4) gibi herhangi bir anlam ifade etmeyen kelimelerin temel taşıma hukuku kavramları yerine kullanımı örnek olarak gösterilebilir.                                                   2   Resmi Gazete, 14 Nisan 2009, Sayı 27200. 3   Resmi Gazete, 1 Ekim 2010, Sayı 27716. 4   Bkz. International Civil Aviation Organization (ICAO) (Uluslararası Sivil Havacılık Örgütü), Current lists of parties to multilateral air law treaties” (ICAO, 2019), sf. 3 <https://www.icao.int/secretariat/legal/List%20of%20Parties/Mtl99_EN.pdf>  (Erişim: 22.02.2019) 5   Bkz. Dn. 3. 6   Mesela resmi çeviride 9. maddenin Dokümanter Gerekliliklere Riayetsizlik” şeklinde çevrilen başlığı bu hususta çarpıcı bir örnek teşkil etmektedir. 371 Selim CİĞER                                                           Ankara Üni. Hukuk Fak. Dergisi, 69 (2) 2020: 369-398  Resmi çeviride karşılaşılan ikinci sorun ise bazı maddelerin çevirisinde bulunan eksiklikler ve yapılan hatalardan kaynaklanmaktadır. Bir bakıma bu husus, ilkine göre daha önemli bir sorun teşkil etmektedir, zira söz konusu hata ve eksiklikler çoğu zaman ilgili maddenin çevirisini aslından farklı hale getirmekte, hatta bazen maddenin ifade etmek istediğine karşıt anlamda bir sonuç ortaya çıkmaktadır. Örneğin belirli hallerde taşıyıcının sorumluluktan kurtulmasını  düzenleyen  21.  Maddenin  ikinci  fıkrasına  göre  taşıyıcı  söz konusu zararın ortaya çıkışında kendisi veya adam ya da temsilcilerinin kusursuz olduğunu ispatlarsa sorumluluktan kurtulacaktır. Halbuki, resmi çeviride aynı madde taşıyıcının bu tür bir hasar(ın) taşıyıcının ya da onun çalışanları ya da acentelerinin kusuru ya da diğer yanlış bir fiili ya da ihmali sonucu meydana gelmiş olması” hususunu ispatlaması durumunda sorumlu olmayacağı şeklinde kaleme alınmıştır.7 Bu haliyle resmi çevirinin maddenin tesis etmeyi amaçladığı hukuki sonucun tamamen aksi yönünde bir neticeye işaret  ettiği  açıktır.  Benzer  şekilde  taşıyıcının  gecikmeden  doğan sorumluluğunu  düzenleyen  19.  Maddede  gecikmeden  doğan  zararın gerçekleşmesini  engellemek  için  makul  ölçüde  alınması  gereken  bütün önlemlerin alındığını veya olayda bu türden önlemlerin alınmasına imkân bulunmadığını  ispatlarsa  taşıyıcının  sorumluluktan  kurtulacağı  hükme bağlanmıştır. Söz konusu düzenleme taşıyıcının, genel olarak,  sorumluluktan kurtulmasını düzenleyen fakat kurtuluş beyyinesinden yararlanabilmek için zararın gerçekleşmesini engellemek için gereken bütün önlemlerin alınması” koşulunu arayan Lahey Protokolü8 ile değişik Varşova Konvansiyonu nun 21. Maddesinden  hareketle  kaleme  alınmıştır.  Ancak  madde  taslağı  kaleme alınırken, dar yorumlanması halinde söz konusu koşulun taşıyıcı tarafından yerine getirilmesinin neredeyse imkânsız olduğundan cihetle gereken bütün önlemlerin” makul ölçüde alınması gereken önlemler” olarak anlaşılması yönündeki görüşler9 ve mahkeme kararları10 dikkate alınarak yorum birliği                                                  7   Hava Yoluyla Uluslararası Taşımacılığa İlişkin Belirli Kuralların Birleştirilmesine Dair Sözleşme Türkçe Çevirisi, madde 21.2(a), Resmi Gazete, 1 Ekim 2010, Sayı 27716. (italik kısım eklenmiştir) 8   Uluslararası  Hava  Yolu  Taşımasına  İlişkin  Bazı  Kuralların  Birleştirilmesine  Dair Konvansiyon u Tadil Eden Protokol, 28 Eylül 1955, bkz. Resmi Gazete, 13 Mart 1977, Sayı 15877, sf. 2-3. 9   İlgili tartışmalar için bkz. Kırman, Ahmet: Havayolu ile Yapılan Uluslararası Yolcu Taşımalarında Taşıyıcının Sorumluluğu Ankara, 1990, 114 vd; Deniz, İnci: Varşova Konvansiyonu nda Taşıyıcının Sorumluluğu” 50 İÜHFM 423, 431 vd; Clarke, Malcolm A: Contracts of Carriage by Air, İkinci Baskı, Londra, 2010, 125 vd; Sözer, Bülent: Türk Hukukunda ve Uluslararası Hukukta Havayolu ile Yük Taşıma Sözleşmesi” İstanbul, 2007, 176 vd. 10  Bkz. Manufacturers Hanover Trust Company v. Alitalia Airlines, 429 F. Supp. 964, 967 (S.D.N.Y. 1977); Swiss Bank v. Brink's-Mat [1986] 2 Lloyd s Rep. 79, 96–97. 372 Ankara Üni. Hukuk Fak. Dergisi, 69 (2) 2020: 369-398         Uluslararası Hava Yolu Taşımasına İlişkin…  sağlamak  amacıyla  madde  metninde  bu  yönde  değişiklik  yapılmıştır.11 Montreal Konvansiyonu nun resmi çevirisi ise, hatalı şekilde, 19. madde metnine eklenen makul ölçüde” ifadesini yok sayarak gerekli kılınabilecek bütün  önlemler”den  bahsetmekte  ve  taşıyıcının  kurtuluş  beyyinesinden yararlanmak imkânını maddenin amaçladığından çok daha katı bir şekilde düzenlemektedir. Benzer örneklerin sayısı çoğaltılabilir fakat sonuç olarak resmi çevirideki hataların Konvansiyon metninin doğru şekilde anlaşılmasını zorlaştırdığını  ve  pek  çok  maddenin  uygulamasına  ilişkin  soru  işaretleri yarattığını söylemek mümkündür. Esasen,  ülkemizin  taraf  olduğu  uluslararası  antlaşmaların  resmi çevirilerinin,  muhtemelen  zaman  ve  kaynak  yetersizliği  gibi  sebeplerle, zaman  zaman  özensiz  bir  dille  yapıldığı,  söz  konusu  metinlerde  çeşitli yanlışlıklar ve eksiklikler bulunduğu daha önce de görülmüştür.12 Her ne kadar resmi çevirilerin –ya da herhangi bir başka çevirinin– bir uluslararası antlaşmanın asıl metninin karşısında bağlayıcılığı olmaması sebebiyle, söz konusu  hukuk  kaynaklarının  uygulamasında  zaten  esas  alınamayacakları doğru olsa da, antlaşmanın orijinal dillerinden farklı bir resmi dile sahip olan taraf  ülkelerde  bulunan  uygulayıcılar  açısından  antlaşma  metninin  resmi çevirisinin çoğu zaman ilk başvuru kaynağı olacağını söylemek mümkündür. Bu bağlamda, Montreal Konvansiyonu nun resmi çevirisindeki hatalar tespit edilerek, Konvansiyon un kolay anlaşılabilir ve aslına uygun şekilde tekrar dilimize çevrilmesinde, tarafımızca, yarar görülmektedir. Tabi, ifade etmek gerekir ki, elinizdeki çeviri benzer amaçlarla gerçekleştirilen ilk çalışma değildir.  Montreal  Konvansiyonu nun  resmi  çeviri  ile  kıyaslanamayacak derecede başarılı bir çevirisi 2012 yılında Akyüz tarafından hazırlanmış ve kendisi tarafından yazılan yüksek lisans tezinin ek kısmında yer almıştır.13                                                  11  Dempsey, Paul Stephen/ Johansson, Svante O. :Montreal v. Brussels: The Conflict of Laws on the Issue of Delay in International Air Carriage” (2010) 35 Air and Space Law 207, 212; Cheng, Bin: 1999 Montreal Convention on International Carriage by Air Concluded on the Seventieth Anniversary of the 1929 Warsaw Convention (Part II)” (2000) 49 German Journal of Space Law 484, 488; United Nations Conference On Trade And Development (UNCTAD), Carriage Of Goods By Air: A Guide To The International Legal Framework”, 2006, 33, <https://unctad.org/en/Docs/sdtetlb20061_en.pdf> (Erişim: 22.02.2019); Lee, Jae Woon/ Wheeler, Joseph Charles: Air Carrier Liability for Delay: A Plea to Return to International Uniformity”, (2012) 77 Journal of Air Law and Commerce 43, 77 vd.  12  Gerçekten de benzer problemler Karayoluyla Uluslararası Yük Taşıma Sözleşmelerine İlişkin Konvansiyon (CMR) çevirisi hakkında da tespit edilmiştir. İlgili sorunlar ve CMR nin son derece başarılı bir çevirisi için bkz. Kendigelen Abuzer/ Aydın, Alihan: Karayolu ile Uluslararası Eşya Taşıma Sözleşmesine İlişkin Antlaşma (CMR) – Resmi Çeviriye İlişkin Sorunlar ve Bir Serbest Çeviri Denemesi–” Prof. Dr. Ömer Teoman a 55. Yaş Günü Armağanı, C. I, İstanbul 2002, s. 495-525.  13  Akyüz, Simge: Uluslararası Kara ve Hava Yolu ile Eşya Taşımalarında Taşıyıcının Gecikmeden  Doğan  Zararlardan  Sorumluluğu,  İstanbul  Üniversitesi  Sosyal  Bilimler Enstitüsü, Yayınlanmamış Yüksek Lisans Tezi, 2012.  373 Selim CİĞER                                                           Ankara Üni. Hukuk Fak. Dergisi, 69 (2) 2020: 369-398  Fakat hem bazı düşünce ve üslup farklılıkları sebebiyle, hem de Montreal Konvansiyonu  metninde  gerçekleşen  birtakım  değişiklikleri14  metne yansıtmak ihtiyacı ile Konvansiyon un bir kez daha Türkçe ye çevrilmesinin yerinde olacağına kanaat getirilmiştir. Bu  çalışma,  yukarıda  belirtilen  gerekçelerle  ve  bu  alanda  faaliyet gösteren  uygulayıcı,  akademisyen  ve  öğrencilere  bir  alternatif  sunmak arzusuyla, Montreal Konvansiyonu nu İngilizce dilinde kaleme alınmış asıl metni esas alınarak Türkçe ye tercüme etmeyi amaçlamaktadır. Bu nedenle, çeviride Konvansiyon metnine  olabildiğince sadık kalmaya yönelik çaba gösterilmiş  ve  anlatım  açısından  zorlama  ya  da  yapay  ifadeler  ortaya çıkmadığı sürece anlam çevirisi yapmak yoluna başvurulmamıştır.15 Yine benzer bir gerekçeyle, madde lafzında açıklık bulunmayan hallerde metnin aslına en uygun düşecek çeviri tercih edilerek söz konusu maddelere herhangi bir  ekleme  yapmaktan  veya  benzeri  müdahalelerden  kaçınılmıştır.16 Dolayısıyla, bu çalışmanın Montreal Konvansiyonu nun hükümlerine ilişkin tartışmalı  hususlara  dair  bir  yorum  getirmek  amacı  taşımadığını  açıkça vurgulamak  gerekir.  Bu  vesileyle,    madde  metnine  ilişkin  herhangi  bir uyuşmazlıkta resmi çeviri ya da bu çalışma ve benzeri çevirilerin değil sadece Konvansiyonu nun asıl metninin bağlayıcı nitelikte olduğunu ve dolayısıyla, Montreal  Konvansiyonu nun  son  hükümleri  uyarınca,  Konvansiyon un İngilizce,  Arapça,  Çince,  Fransızca,  Rusça  ve  İspanyolca  dillerindeki metinlerin esas alınması gerekeceğini tekrar hatırlatmak isteriz.                                                      14  Bkz. Dn. 17, 18, 19, 20. 15  Bu hususta madde 31 in çevirisini örnek olarak göstermek mümkündür. Zira madde metninde complaint” şeklinde ifade edilen kavram taşıma hukuku terminolojisi açısından zararın ihbarı veya bildirimi anlamına gelmekteyse de, metni aslına uygun şekilde tercüme etmek amacıyla çeviride şikayet” kelimesi kullanılmıştır. 16  Bu hususta madde 22.3 kapsamında sorumluluk sınırının belirlenmesinde brüt mü yoksa net ağırlığın mı esas alınacağı meselesi örnek olarak gösterilebilir. CMR madde 23 ün aksine Montreal Konvansiyonu metninde bu konuda herhangi bir açıklık bulunmamaktadır. Yine de doktrinde söz konusu sınırın brüt ağırlık üzerinden hesap edilmesi fikri geniş ölçüde kabul görmektedir, bkz. Ülgen, Hüseyin: Hava Taşıma Sözleşmesi, Ankara, 1987, sf. 195; Özdemir, Atalay: Hava Taşıyıcısının Sorumluluğu, Ankara, 1990, sf. 99; Turhan, Gökhan: Uluslararası Hava Yolu Taşımalarında Taşıyıcının Yüke İlişkin Sorumluluğu”, İstanbul, 2016,  sf.  139.  Ayrıca,  bkz.  Y.  11.  HD,  11.12.2018,  E.  2017/2519,  K.  2018/7831 (http://www.kazanci.com, Erişim: 22.02.2019) 374 Ankara Üni. Hukuk Fak. Dergisi, 69 (2) 2020: 369-398         Uluslararası Hava Yolu Taşımasına İlişkin…  Dibace BU KONVANSİYON A TARAF OLAN DEVLETLER 12  Ekim  1929 da  Varşova da  imzalanan,  ve  bundan  sonra  Varşova Konvansiyonu olarak anılacak olan, Uluslararası Hava Yolu Taşımalarına İlişkin Belirli Kuralların Birleştirilmesine Dair Konvansiyon ve diğer ilgili hukuki enstrümanların özel uluslararası hava hukukunun uyumlaştırılmasına yaptığı muazzam katkıyı TAKDİR EDEREK,  Varşova Konvansiyonu ve ilgili  hukuki enstrümanların çağa uygun hale getirilmesi ve birleştirilmesi ihtiyacını KABUL EDEREK Uluslararası  hava  yolu  taşımasında  tüketici  menfaatlerinin  korunmasının temin  edilmesinin  önemini  ve  eski  halin  iadesi  prensibi  uyarınca  ve hakkaniyetli bir şekilde zararın giderilmesi ihtiyacını TANIYARAK Uluslararası hava taşıma faaliyetlerinin düzenli bir şekilde gelişimi ve 7 Aralık  1944 de  Şikago da  imzalanan  Uluslararası  Sivil  Havacılık Konvansiyonu nun ilke ve amaçlarına uygun şekilde yolcu, bagaj ve yük dolaşımının engelsiz bir şekilde gerçekleşmesinin arzu edilirliğini TASDİK EDEREK  Uluslararası  hava  yolu  taşımasını  düzenleyecek  belirli  kuralların  bir Konvansiyon ile daha ileri bir seviyede uyumlaştırılması ve tedvini için Devletlerin toplu olarak hareket etmesinin adil bir menfaat dengesine ulaşmak için en uygun yol olduğuna KANİ OLARAK  AŞAĞIDAKİ ŞEKİLDE ANLAŞMIŞLARDIR: Birinci Kısım – Genel Hükümler Madde 1- Uygulamanın kapsamı 1.  Bu Konvansiyon ücret karşılığında, hava aracı ile gerçekleştirilen tüm uluslararası  yolcu,  bagaj  ve  yük  taşımalarına  uygulanır.  Ayrıca, Konvansiyon,  bir  hava  yolu  işletmesi  tarafından  ifa  edilen  hatır taşımalarına da uygulanır. 2.  Bu Konvansiyon uyarınca, uluslararası taşıma”, taraflar arasındaki anlaşmaya  uygun  olarak,  kalkış  ve  varış  yerlerinin,  taşıma  veya aktarmada  bir  duraklama  olsa  da  olmasa  da,  iki  Taraf  Devlet topraklarında bulunduğu veya kalkış ve varış yerleri tek bir Taraf Devlet  toprakları  içinde  bulunmakla  beraber  başka  bir  Devlet 375 Selim CİĞER                                                           Ankara Üni. Hukuk Fak. Dergisi, 69 (2) 2020: 369-398  topraklarında, bu Devlet bir Taraf Devlet olmasa bile, bir durak yeri kararlaştırılmış taşımaları ifade eder. Başka bir Devlet topraklarında bir durak yeri kararlaştırılmadan, tek bir Taraf  Devlet toprakları içerisinde  bulunan  iki  nokta  arasındaki  taşıma,  bu  Konvansiyon uyarınca uluslararası taşıma teşkil etmez. 3.  Bir veya bir dizi sözleşme ile kararlaştırılmış olsa bile, birden çok mütevali taşıyıcı tarafından gerçekleştirilecek taşımalar, taraflarca tek bir taşıma faaliyeti olarak kabul edildiyse, bu Konvansiyon uyarınca, bütün ve tek bir taşıma olarak addedilecek ve sadece bir veya bir dizi sözleşmenin tek bir Taraf Devlet toprakları içerisinde ifa edilmesi sebebiyle uluslararası niteliğini kaybetmeyecektir. 4.  Bu  Konvansiyon  aynı  zamanda,  söz  konusu  bölümde  belirtilen şartlara  tabi  olmak  kaydıyla,  V.  Bölüm de  düzenlenen  taşıma faaliyetlerine de uygulanır. Madde 2 - Devlet tarafından ifa edilen taşımalar ve posta gönderilerinin taşınması 1.  Bu Konvansiyon, 1. Maddede belirtilen şartları sağlamak koşuluyla, Devlet veya kanunla kurulmuş kamu kurum ve kuruluşları tarafından ifa edilen taşımalara da uygulanır. 2.  Posta  gönderilerinin  taşınmasında,  taşıyıcı  yalnızca  ilgili  posta idaresine  karşı,  taraflar  arasındaki  ilişkinin  tabi  olduğu  mevzuat uyarınca, sorumlu olacaktır. 3.  Bu  maddenin  ikinci  fıkrasında  belirtildiğinin  haricinde,  bu Konvansiyon  hükümleri  posta  gönderilerinin  taşınmasına uygulanmaz.   İkinci Kısım – Belgeler ve Yolcu, Bagaj ve Yük Taşımasına dair Tarafların Yükümlülükleri  Madde 3 - Yolcu ve bagaj 1.  Yolcu taşımasına dair, (a) Kalkış ve varış yerlerine ilişkin bilgi (b) Eğer  kalkış  ve  varış  yerleri  tek  bir  Taraf  Devlet  toprakları içerisindeyse ve başka bir Devlet toprakları içerisinde bulunan bir veya birden fazla kararlaştırılmış durak yeri var ise, bu durak yerlerinden en az bir tanesine ilişkin bilgi 376 Ankara Üni. Hukuk Fak. Dergisi, 69 (2) 2020: 369-398         Uluslararası Hava Yolu Taşımasına İlişkin…  içeren ferdi veya toplu bir taşıma belgesi verilmelidir. 2.  Birinci fıkrada belirtilen bilgileri muhafaza etmek kaydıyla, her hangi başka bir yöntem de, aynı fıkrada bahsi geçen taşıma belgesi yerine kullanılabilir. Eğer böyle bir yöntem kullanıldıysa, taşıyıcı yolcuya bahsi geçen bilgilerin yazılı dökümünü de vermeyi teklif etmelidir. 3.  Taşıyıcı, kayıtlı bagajın her parçası için yolcuya bir bagaj tanıtım etiketi vermelidir. 4.  Bu  Konvansiyon un,  uygulandığı  hallerde,  taşıyıcının  ölüm  veya yaralanma  ile  bagajın  mahvolması,  zıyaı  veya  hasarından  ve gecikmeden  dolayı  sorumluluğunu  düzenlediği  ve sınırlandırabileceği  hususunda  yolcuya  yazılı  bildirimde bulunulmalıdır. 5.  Yukarıdaki  fıkra  hükümlerine  uyulmaması  taşıma  sözleşmesinin varlığını  veya  geçerliliğini  etkilemeyecek  ve  sözleşme  yine  de, sorumluluğun sınırlandırılmasına ilişkin hükümler de dâhil olmak üzere, bu Konvansiyon hükümlerine tabi olacaktır. Madde 4 - Yük 1.  Yük taşımasına dair bir hava yolu taşıma senedi verilecektir. 2.  Yapılacak taşımanın kaydını muhafaza eden her hangi başka bir yöntem de hava yolu taşıma senedi verilmesinin yerine geçebilir. Eğer böyle bir yöntem kullanıldıysa taşıyıcı, eğer gönderen talep ederse, gönderene  taşınacak  yükün  tanımlanmasına  ve  taşıma  kaydını muhafaza eden böyle bir yöntemdeki bilgilere erişmeye cevaz veren bir yük makbuzu verecektir.  Madde 5 – Hava yolu taşıma senedi veya yük makbuzunun içeriği Hava yolu taşıma senedi veya yük makbuzunun içeriğinde (a) Kalkış ve varış yerlerine ilişkin bilgi (b) Eğer  kalkış  ve  varış  yerleri  tek  bir  Taraf  Devlet  toprakları içerisindeyse ve başka bir Devlet toprakları içerisinde bulunan bir veya birden fazla kararlaştırılmış durak yeri varsa, bu durak yerlerinden en az bir tanesine ilişkin bilgi (c) Yükün ağırlığına ilişkin bilgi bulunmalıdır. 377 Selim CİĞER                                                           Ankara Üni. Hukuk Fak. Dergisi, 69 (2) 2020: 369-398  Madde 6 - Yükün mahiyetine ilişkin belgeler Gönderen,  gerekmesi  halinde,  gümrük,  polis  veya  benzeri  devlet makamlarının şart koştuğu gerekliliklere uyulması için yükün mahiyetini belirten bir belge verecektir. Bu hüküm, taşıyıcı için herhangi bir görev, yükümlülük veya bunlardan doğabilecek bir sorumluluk teşkil etmez. Madde 7 - Hava yolu taşıma senedinin tanımı 1.  Hava yolu taşıma senedi gönderen tarafından her biri asıl olan üç parça olarak düzenlenecektir. 2.  İlk parça taşıyıcı için” olarak işaretlenerek, gönderen tarafından imzalanacaktır. İkinci parça gönderilen için” olarak işaretlenecek ve gönderen ile taşıyıcı tarafından imzalanacaktır. Üçüncü parça taşıyıcı tarafından imzalanacak ve yük kabul edildikten sonra gönderene verilecektir. 3.  Taşıyıcının  ve  gönderenin  imzası  baskı  veya  mühür  kullanmak yoluyla da atılabilir. 4.  Eğer  hava  yolu  taşıma  senedini,  gönderenin  isteğiyle,  taşıyıcı düzenlerse  taşıyıcının,  aksi  kanıtlanmadıkça,  göndereni  temsilen hareket ettiği varsayılır. Madde 8 - Birden çok paketin belgelendirilmesi Birden çok paketin olduğu hallerde, (a) Yükün  taşıyıcısı,  gönderenden  ayrı  havayolu  taşıma  senetleri düzenlemesini isteme hakkına sahiptir; (b) Gönderen, 4. Maddenin ikinci fıkrasında bahsedilen başka tür bir yöntem kullanılıyorsa, taşıyıcıdan ayrı yük makbuzu teslimini isteme hakkına sahiptir. Madde 9 - Belgelere ilişkin koşullara uyulmaması Madde 4 ila 8 hükümlerine uyulmaması, taşıma sözleşmesinin varlığını veya  geçerliliğini  etkilemeyecek  ve  sözleşme  yine  de,  sorumluluğun sınırlandırılmasına  ilişkin  hükümler  de  dâhil  olmak  üzere,  bu Konvansiyon hükümlerine tabi olacaktır. Madde 10 - Belge tafsilatından doğan sorumluluk 1.  Gönderen, kendisi veya kendisi adına hava yolu taşıma senedine eklenen, kendisi tarafından veya kendisini temsilen taşıyıcı tarafından 378 Ankara Üni. Hukuk Fak. Dergisi, 69 (2) 2020: 369-398         Uluslararası Hava Yolu Taşımasına İlişkin…  sağlanarak  yük  makbuzuna  veya  4.  Maddenin  ikinci  fıkrasında bahsedilen başka tür bir yöntem ile muhafaza altına alınan kayıtlara eklenen  ayrıntıların  ve  yüke  ilişkin  ifadelerin  doğruluğundan sorumludur. Bu hüküm, göndereni temsilen hareket eden kişinin aynı zamanda taşıyıcının temsilcisi olduğu hallerde de uygulanacaktır. 2.  Gönderen, taşıyıcıya karşı,  kendisi tarafından veya kendisini temsilen sağlanan  söz  konusu  ayrıntı  ve  ifadelerde  bulunan  tutarsızlık, yanlışlık  veya  eksikliklerden  kaynaklanan  ve  taşıyıcının  veya taşıyıcının kendisine karşı sorumlu olduğu kişilerin maruz kaldığı zararları gidermekle yükümlüdür. 3.  Taşıyıcı, gönderene karşı, birinci ve ikinci fıkra hükümleri uyarınca, kendisi veya kendisini temsilen yük makbuzuna veya 4. Maddenin ikinci fıkrasında bahsedilen başka tür bir yöntem ile muhafaza altına alınan kayıtlara eklenen ayrıntılar ve ifadelerde bulunan tutarsızlık, yanlışlık  veya  eksikliklerden  kaynaklanan  ve  gönderenin  veya gönderenin  kendisine  karşı  sorumlu  olduğu  herhangi  bir  kişinin maruz kaldığı zararları gidermekle yükümlüdür.  Madde 11 - Belgelerin ispat gücü 1.  Hava yolu taşıma senedi veya yük makbuzu, sözleşmenin yapıldığına, yükün kabulüne ve söz konusu belgede anılan taşımanın tabi olduğu hükümlere karine oluşturur. 2.  Hava  yolu  taşıma  senedi  veya  yük  makbuzunda  bulunan  yükün ağırlığı, ebatları ve paketlemesi ile paketlerin sayısına dair ifadeler belirtilen  hususların  doğruluğuna  karine  teşkil  eder;  ancak  bu kayıtlardan yükün adedi, hacmi ve durumuna ilişkin olanlar ise, gönderen huzurunda taşıyıcı tarafından kontrol edilerek hava yolu taşıma senedi veya yük makbuzunda bu durum belirtilmediği veya yükün görünürdeki durumuna ilişkin olmadığı sürece taşıyıcıya karşı delil teşkil etmez. Madde 12 - Yük üzerinde tasarruf hakkı 1.  Taşıma  sözleşmesinden  doğan  bütün  yükümlülüklerini  yerine getirmek kaydıyla, gönderen yükü kalkış veya varış havaalanında geri çekmek veya yolculuk esnasında herhangi bir inişte durdurmak ya da yükün varış yerinde veya yolculuk esnasında, önceden tayin edilen gönderilen  dışında  bir  kişiye  teslimini  istemek  veya  kalkış havaalanına geri gönderilmesini talep etmek suretiyle yük üzerinde tasarruf hakkına sahiptir. Gönderen, bu tasarruf hakkını taşıyıcı veya 379 Selim CİĞER                                                           Ankara Üni. Hukuk Fak. Dergisi, 69 (2) 2020: 369-398  diğer gönderenlere zarar verecek şekilde kullanamaz ve bu hakkın kullanımdan doğan bütün masrafları tazmin etmekle yükümlüdür. 2.  Eğer  gönderenin  talimatlarını  yerine  getirmek  mümkün  değilse, taşıyıcı bir an önce bu durumu gönderene bildirmelidir. 3.  Eğer  taşıyıcı  gönderenin  yük  üzerindeki  tasarrufundan  doğan talimatlarını, gönderene verilmiş olan hava yolu taşıma senedi veya yük makbuzu ibraz edilmeden yerine getirirse taşıyıcı, gönderenden tazminat isteme hakkı saklı kalmak şartıyla, o hava yolu taşıma senedi veya  yük  makbuzunun  meşru  zilyedine  karşı  doğabilecek  tüm zararlardan sorumludur. 4.  Gönderene verilmiş bu hak, 13. Madde uyarınca gönderilenin hakları başladığı anda sona erer. Fakat eğer gönderilen yükü kabul etmeyi reddederse veya kendisine ulaşılamaz ise, gönderenin yük üzerindeki tasarruf hakkı devam edecektir. Madde 13 - Yükün teslimi 1.  12.  Madde  uyarınca  gönderenin  yük  üzerinde  tasarruf  hakkını kullandığı haller haricinde, gönderilen, ödenmesi gerekli masrafları ödemek ve taşıma sözleşmesi hükümlerine uymak suretiyle, yükün varma yerine ulaşması üzerine taşıyıcıdan yükün kendisine teslimini talep etmeye yetkilidir. 2.  Aksi kararlaştırılmadıkça, taşıyıcı yük ulaşır ulaşmaz gönderilene ihbarda bulunmakla yükümlüdür. 3.  Eğer taşıyıcı yükün zıyaını kabul ederse, veya yük ulaşması gereken tarihi izleyen yedi günün içinde ulaşmadıysa gönderilen, taşıyıcıya karşı taşıma sözleşmesinden doğan hakları kullanmaya yetkilidir.  Madde 14 - Gönderen ve gönderilenin haklarının uygulanması Gönderen  veya  gönderilen,  taşıma  sözleşmesinde  düzenlenen yükümlülüklerini yerine getirmek kaydıyla, her biri, sırasıyla madde 12 ve madde 13 te verilmiş tüm hakları,  ister kendi yararına isterse de başkası yararına olsun, kendi adlarına kullanabilirler. Madde 15 - Gönderen ve gönderilen arasındaki ilişkiler veya üçüncü kişiler arasındaki karşılıklı ilişkiler 1.  12, 13 ve 14. Maddeler ne gönderen ve gönderilenin birbiri ile olan ilişkilerini ne de gönderen veya gönderilenden kaynaklanan haklara sahip olan üçüncü kişilerin arasındaki karşılıklı ilişkileri etkiler. 380 Ankara Üni. Hukuk Fak. Dergisi, 69 (2) 2020: 369-398         Uluslararası Hava Yolu Taşımasına İlişkin…  2.  12, 13 ve 14. Madde hükümleri sadece hava yolu taşıma senedine veya yük makbuzuna açıkça konulacak bir hüküm ile değiştirilebilir. Madde 16 - Gümrük, polis veya diğer resmi makamların şart koştuğu işlemler 1.  Gönderen, yükün gönderilene teslim edilebilmesi için gümrük, polis veya  diğer  resmi  makamların  şart  koştuğu  işlemlerin  yerine getirilmesi  için  ihtiyaç  duyulan  bilgi  ve  belgeleri  sağlamakla yükümlüdür.  Gönderen,  bu  tür  bilgi  ve  belgelerin  noksanlığı, yetersizliği  veya  tutarsızlığından  dolayı  taşıyıcıya  verilen  tüm zararlardan sorumludur, meğerki zarar taşıyıcının kendisi, adamları veya temsilcilerinin kusurundan kaynaklansın. 2.  Taşıyıcının  söz  konusu  bilgi  ve  belgelerin  doğruluğunu  veya yeterliliğini araştırmak gibi bir yükümlüğü bulunmamaktadır. Üçüncü Kısım – Taşıyıcının Sorumluluğu  Madde 17 - Yolcu ölümü veya yaralanması – bagaj hasarı 1.  Taşıyıcı, yolcunun ölümü veya cismani zarar görmesi halinde maruz kalınan zarardan, sadece ölüm veya yaralanmaya yol açan kazanın hava aracına biniş veya araçtan iniş işlemleri esnasında ya da hava aracının içerisinde gerçekleşmesi şartıyla sorumludur. 2.  Taşıyıcı, kayıtlı bagajın mahvolması, zıyaı veya hasarı halinde maruz kalınan zararlardan dolayı, sadece,  mahva, zıyaa veya hasara yol açan olayın  hava  aracı  içerisinde  ya  da  kayıtlı  bagajın  taşıyıcının hâkimiyetinde  olduğu  süre  içerisinde  gerçekleşmesi  şartıyla sorumludur.  Bununla  beraber,  zarar,  bagajın  kendine  has  bir kusurundan,  niteliğinden  veya  ayıbından  kaynaklandığı  nispette taşıyıcı sorumlu değildir. Kişisel eşyalar da dâhil olmak üzere, kayıtlı olmayan bagaj söz konusu ise taşıyıcı, zarar kendisinin veya adamları ya da temsilcilerinin kusurundan kaynaklanmışsa sorumludur. 3.  Eğer taşıyıcı kayıtlı bagajın zıyaını kabul ederse veya kayıtlı bagaj varması gereken tarihi izleyen yirmi bir günün içinde ulaşmadıysa, yolcu  taşıyıcıya  karşı  taşıma  sözleşmesinden  doğan  haklarını kullanmaya yetkilidir. 4.  Başka şekilde belirletilmedikçe, bagaj” terimi bu Konvansiyon da hem  kayıtlı  bagaj  hem  de  kayıtlı  olmayan  bagaj  anlamına gelmektedir.  381 Selim CİĞER                                                           Ankara Üni. Hukuk Fak. Dergisi, 69 (2) 2020: 369-398  Madde 18 - Yükün zarara uğraması 1.  Taşıyıcı, yükün mahvolması, zıyaı veya hasarı halinde maruz kalınan zararlardan dolayı, sadece zararı doğuran olayın hava yoluyla taşıma esnasında gerçekleşmesi şartıyla, sorumludur. 2.  Bununla beraber, taşıyıcı eğer yükün mahvının, zıyaı veya hasarının aşağıdakilerden bir veya birden fazlası sebebiyle kaynaklandığını kanıtlarsa, bu nispette, sorumlu olmaz: (a) Yükün kendine has bir kusuru, niteliği veya ayıbı (b) Taşıyıcı veya taşıyıcının adamları ya da temsilcilerinden başka  bir  kimse  tarafından  yükün  kusurlu  şekilde ambalajlanması (c) Savaş veya silahlı çatışma eylemleri (d) Yükün giriş, çıkış veya aktarılmasıyla ilgili olarak bir resmi makamın tasarrufu  3.  Bu maddenin birinci fıkrası uyarınca hava yoluyla taşıma, yükün taşıyıcının hâkimiyetinde olduğu süreyi içerir. 4.  Hava yoluyla taşıma süresi, havaalanı dışında kara, deniz veya iç su yolları kullanılarak gerçekleştirilen herhangi bir taşıma faaliyetini kapsamaz. Bununla beraber, eğer böyle bir taşıma faaliyeti, yükleme, teslim veya aktarma sebebiyle hava yoluyla taşıma sözleşmesinin ifası için gerçekleşirse, mevcut zararın, aksi ispatlanmadıkça, hava yoluyla  taşıma  esnasında  gerçekleşen  bir  olaydan  kaynaklandığı varsayılır. Eğer, taşıyıcı, gönderenin onayı olmaksızın, taraflarca hava yoluyla gerçekleştirileceği kararlaştırılmış taşımayı tamamen veya kısmen başka bir yolla yapılan taşıma faaliyeti ile ikame ederse, bu diğer  yolla  gerçekleşen  taşıma  faaliyeti  de  hava  yoluyla  taşıma süresinin içerisinde olarak kabul edilir. Madde 19 - Gecikme Taşıyıcı, hava yoluyla yolcu, bagaj ve yük taşımasında gecikmeden doğan zararlardan dolayı sorumludur. Bununla beraber, eğer taşıyıcı kendisi  veya  kendi  adamları  ya  da  temsilcilerinin  zararın gerçekleşmesini önlemek için makul ölçüde alınması gereken bütün önlemleri  aldığını  veya  bu  türden  önlemlerin  alınmasına  imkân bulunmadığını ispatlarsa sorumluluktan kurtulur.  382 Ankara Üni. Hukuk Fak. Dergisi, 69 (2) 2020: 369-398         Uluslararası Hava Yolu Taşımasına İlişkin…  Madde 20 - Sorumluluktan kurtulma Eğer taşıyıcı zararın tazminat talebinde bulunan veya onun haklarını devraldığı kişinin kusuru, başkaca bir kusurlu fiili ya da ihmalinin zarara sebebiyet verdiğini veya böyle bir fiilin zarara katkısı olduğunu ispat ederse, böyle bir kusur, başkaca bir kusurlu fiil ya da ihmalin zarara sebebiyet verdiği veya katkıda bulunduğu nispette, kısmen veya tamamen, sorumluktan kurtulur. Aynı şekilde, bir yolcunun ölümü veya yaralanması sebebiyle, tazminat yolcudan başka bir kişi tarafından talep edildiğinde, taşıyıcı o yolcunun kusuru, başkaca bir kusurlu fiili ya da ihmalinin zarara sebebiyet verdiği veya katkıda bulunduğunu ispatlarsa, o nispette sorumluluktan kurtulur. Bu madde, 21. Maddenin birinci fıkrası da dâhil olmak üzere bu Konvansiyon un sorumluluğa ilişkin tüm hükümlerine uygulanır. Madde 21 - Yolcu ölümü veya yaralanması halinde tazminat 1.  17. Maddenin birinci fıkrası uyarınca doğan ve her bir yolcu için 128.82117  Özel  Çekme  Hakkı nı  aşmayan  zararlarda,  taşıyıcı sorumluluğunu  sınırlandırma  veya  sorumluluktan  kurtulma imkânına sahip değildir. 2.  Taşıyıcı, 17. Maddenin birinci fıkrası uyarınca doğan ve her bir yolcu için 128.821 Özel Çekme Hakkı nı aşan zararlarda: (a) Söz  konusu  zararın  taşıyıcının  ya  da  taşıyıcının adamları  veya  temsilcilerinin  kusuru,  başkaca  bir kusurlu fiili ya da ihmalinden kaynaklanmadığını, veya (b) Söz  konusu  zararın  tamamen  bir  üçüncü  kişinin kusuru, başkaca bir kusurlu fiili ya da ihmalinden kaynaklandığını ispatlarsa sorumlu olmayacaktır.                                                  17  21. Maddenin ilk halinde 100.000 Özel Çekme Hakkı ile ifade edilmiş sorumluluk sınırı, 24. Madde uyarınca ilgili sınırların gözden geçirilmesi sonucunda önce 2009 da 113.100 Özel Çekme Hakkı şeklinde, daha sonra da 2019 da 128.821 Özel Çekme Hakkı şeklinde güncellenmiştir. İlgili değişiklik 28.12.2019 tarihinde yürürlüğe girmiştir, bkz. International Civil Aviation Organization (ICAO) (Uluslararası Sivil Havacılık Örgütü), 2019 Revised Limits  of  Liability  Under  the  Montreal  Convention  of  1999”  (ICAO,  2019) <https://www.icao.int/secretariat/legal/Pages/2019_Revised_Limits_of_Liability_Under_t he_Montreal_Convention_1999.aspx> (Erişim: 4.05.2020). 383 Selim CİĞER                                                           Ankara Üni. Hukuk Fak. Dergisi, 69 (2) 2020: 369-398  Madde 22 - Gecikme, bagaj ve yüke ilişkin sorumluluğun sınırları 1.  Yolcu  taşımasında,  19.  Madde de  belirtildiği  şekilde  bir gecikmeden  dolayı  zarar  doğması  halinde,  taşıyıcının sorumluluğu her bir yolcu için 5.34618 Özel Çekme Hakkı ile sınırlıdır. 2.  Bagaj  taşımasında,  bagajın  mahvolması,  zıyaı,  hasarı  veya gecikmesi  halinde  taşıyıcının  sorumluluğu,  yolcu  tarafından kayıtlı bagaj taşıyıcıya teslim edildiği esnada, gerekirse ek bir ücret  ödenerek,  bagajın  varış  yerinde  tesellümünde  menfaati bulunduğuna dair özel bir bildirim yapılmadığı takdirde, her bir yolcu için 1.28819 Özel Çekme Hakkı ile sınırlıdır. Böyle bir bildirimin yapıldığı hallerde, taşıyıcı bildirilen tutarı geçmeyecek bir  miktarı  ödemekle  sorumlu  olacaktır,  meğerki  söz  konusu tutarın yolcunun varış yerinde bagajı tesellümünden elde edeceği hakiki menfaati aştığını ispatlasın. 3.  Yük taşımasında, yükün mahvolması, zıyaı, hasarı veya gecikme halinde  taşıyıcının  sorumluluğu,  gönderen  tarafından  yükün taşıyıcıya teslim edildiği esnada, gerekirse ek bir ücret ödenerek, yükün varış yerinde tesellümünde menfaati bulunduğuna dair özel bir bildirim yapılmadığı takdirde,  kilogram başına 2220 Özel Çekme Hakkı tutarıyla sınırlıdır. Böyle bir bildirimin yapıldığı hallerde,  taşıyıcı  bildirilen  tutarı  geçmeyecek  bir  miktarı ödemekle  sorumlu  olacaktır,  meğerki  söz  konusu  tutarın gönderenin varış yerinde yükü tesellümünden elde edeceği hakiki menfaati aştığını ispatlasın.                                                  18  22. Maddenin birinci fıkrasının eski halinde 4.150 Özel Çekme Hakkı ile ifade edilmiş sorumluluk sınırı, 24. Madde uyarınca ilgili sınırların gözden geçirilmesi sonucunda önce 2009 da 4.694 Özel Çekme Hakkı şeklinde, daha sonra da 2019 da 5.346 Özel Çekme Hakkı şeklinde güncellenmiştir. İlgili değişiklik 28.12.2019 tarihinde yürürlüğe girmiştir, bkz. dn.17. 19  22. Maddenin ikinci fıkrasının ilk halinde 1.000 Özel Çekme Hakkı ile ifade edilmiş sorumluluk sınırı, 24. Madde uyarınca ilgili sınırların gözden geçirilmesi sonucunda önce 2009 da 1.131 Özel Çekme Hakkı şeklinde, daha sonra da 2019 da 1.288 Özel Çekme Hakkı şeklinde güncellenmiştir. İlgili değişiklik 28.12.2019 tarihinde yürürlüğe girmiştir, bkz. dn.17. 20  22. Maddenin üçüncü fıkrasının ilk halinde 17 Özel Çekme Hakkı ile ifade edilmiş sorumluluk sınırı, 24. Madde uyarınca ilgili sınırların gözden geçirilmesi sonucunda önce 2009 da 19 Özel Çekme Hakkı şeklinde, daha sonra da 2019 da 22 Özel Çekme Hakkı şeklinde güncellenmiştir. İlgili değişiklik 28.12.2019 tarihinde yürürlüğe girmiştir, bkz. dn.17. 384 Ankara Üni. Hukuk Fak. Dergisi, 69 (2) 2020: 369-398         Uluslararası Hava Yolu Taşımasına İlişkin…  4.  Yükün veya içinde bulunan şeylerin bir kısmının mahvolması, zıyaı,  hasarı  veya  gecikmesi  halinde,  taşıyıcının  sorumluluk miktarının belirlenmesinde dikkate alınacak ağırlık, sadece ilgili paket veya paketlerin toplam ağırlığı olacaktır. Bununla beraber, yükün veya içinde bulunan şeylerin bir kısmının mahvolması, zıyaı, hasarı veya gecikmesi, aynı hava yolu taşıma senedi, yük makbuzu  veya  bunlar  düzenlenmemişse  4.  Maddenin  ikinci fıkrasında bahsedilen başka tür bir yöntem ile muhafaza altına alınan  kayıtlarda  listelenen  diğer  paketlerin  değerini  de etkiliyorsa, söz konusu diğer paket veya paketlerin toplam ağırlığı da sorumluluk sınırları tespit edilirken dikkate alınacaktır. 5.  Eğer, zararın taşıyıcı, taşıyıcının adamları veya temsilcilerinin zarar vermek kastıyla veya zarar oluşmasının kuvvetle muhtemel olduğunun bilinciyle pervasız bir şekilde gerçekleştirilen icrai veya ihmali  bir  hareketinden  kaynaklandığı  ispat  edilirse,  ve böyle bir icrai ya da ihmali hareketin taşıyıcının adamları ve temsilcileri  tarafından  gerçekleştirilmesi  halinde  ayrıca  söz konusu adam ve temsilcilerin görev sınırları içerisinde hareket ettikleri de ispatlanırsa, bu maddenin yukarıda bulunan birinci ve ikinci fıkra hükümleri uygulanmaz. 6.  Bu madde ve 21. Maddede düzenlenen sınırlar, mahkemenin, kendi hukuku uyarınca, ek olarak mahkeme harçlarının bir kısmı ya da tamamının veya davacı tarafından yapılan diğer yargılama masraflarının faiziyle birlikte ödenmesine hükmetmesine engel değildir. Eğer, mahkeme harçları ve diğer yargılama masrafları hariç, hükmedilen tazminat taşıyıcı tarafından zarara sebebiyet veren olayın gerçekleşmesinden itibaren altı aylık süre içinde veya, eğer bundan daha sonra ise, davanın başlamasından önce davacıya yazılı olarak teklif edilen miktarı aşmıyorsa yukarıdaki hüküm uygulanmaz. Madde 23 - Para birimlerinin çevrilmesi 1.  Bu Konvansiyon da Özel Çekme Hakkı cinsinden belirtilen tutarların Uluslararası Para Fonu tarafından saptanan Özel Çekme Hakkı nı ifade etmekte olduğu kabul edilecektir. Adli yargı muamelelerinde, tutarların  ulusal  para  birimlerine  çevrilmesinde  söz  konusu  para biriminin karar tarihindeki Özel Çekme Hakkı cinsinden değeri esas alınacaktır. Uluslararası Para Fonu üyesi bir Taraf Devlet in ulusal para biriminin Özel Çekme Hakkı cinsinden değeri, Uluslararası Para 385 Selim CİĞER                                                           Ankara Üni. Hukuk Fak. Dergisi, 69 (2) 2020: 369-398  Fonu  tarafından  iş  ve  işlemlerinde  uygulanan  ve  karar  tarihinde yürürlükte  olan  değerleme  yöntemleri  uyarınca  hesaplanacaktır. Uluslararası Para Fonu üyesi olmayan bir Taraf Devlet in ulusal para biriminin Özel Çekme Hakkı cinsinden değeri o Devlet tarafından belirlenen şekilde hesaplanacaktır. 2.  Bununla beraber, Uluslararası Para Fonu üyesi olmayan ve hukukları bu maddenin 1. Fıkrası hükümlerinin uygulanmasına izin vermeyen Devletler, onay veya katılma tarihinde ya da sonraki bir tarihte, topraklarında söz konusu olacak adli yargı muamelelerinde madde 21 uyarınca taşıyıcının sorumluluk sınırlarının yolcu başına 1.500.000 para birimi, 22. Maddenin birinci fıkrası uyarınca yolcu başına 62.500 para birimi, 22. Maddenin ikinci fıkrası uyarınca yolcu başına 15.000 para birimi ve 22. Maddenin üçüncü fıkrası uyarınca kilogram başına 250 para birimi olarak sabitlendiğini ilan edebilir. Bu para birimi altmış  beş  buçuk  miligram  binde  dokuz  yüz  ayar  altına  tekabül etmektedir. Bu miktarlar söz konusu ulusal para birimine en yakın ondalıklı oranlara yuvarlanarak çevrilebilir. Bu miktarların ulusal para  birimine  çevrilmesi  ilgili  Devlet in  kendi  hukukuna  göre yapılacaktır. 3.  Bu  maddenin  birinci  fıkrasının  son  cümlesinde  belirtilen hesaplamalar  ve  bu  maddenin  ikinci  fıkrasında  belirtilen  çevrim yöntemi,  21  ve  22.  Maddede  belirtilen  miktarların  bu  maddenin birinci  fıkrasının  ilk  üç  cümlesinin  uygulanması  sonucu  ortaya konacak, Taraf Devlet para birimi cinsinden, aynı gerçek değere mümkün olan en yakın şekilde yapılacaktır. Taraf Devletler, duruma göre, bu maddenin birinci fıkrası uyarınca belirlenecek hesaplama metodunu veya bu maddenin ikinci fıkrası uyarınca belirlenen çevrim yönteminin sonucunu, onay, kabul, tasvip veya katılmaya ilişkin bir belge tevdi ederken, veya bunlardan birinde herhangi bir değişiklik olması halinde Tevdi Makamına bildireceklerdir. Madde 24 - Sınırların gözden geçirilmesi 1.  Bu Konvansiyon un 25. Maddesi hükümleri saklı kalmak koşuluyla ve  aşağıdaki  2.  Fıkra  hükümlerine  tabi  olarak,  21,  22  ve  23. Maddelerde belirtilen sorumluluk sınırları, ilki bu Konvansiyon un yürürlüğe girmesini izleyen beşinci yıl veya bu Konvansiyon imzaya açıldığı tarihten itibaren beş yıl içinde yürürlüğe girmezse, yürürlüğe girişini  izleyen  ilk  yıl  içerisinde  olmak  üzere,  Tevdi  Makamı tarafından  bir  önceki  gözden  geçirme  veya  ilk  seferde, 386 Ankara Üni. Hukuk Fak. Dergisi, 69 (2) 2020: 369-398         Uluslararası Hava Yolu Taşımasına İlişkin…  Konvansiyon un  yürürlüğe  giriş  tarihinden  itibaren  birikmiş enflasyon oranına tekabül eden bir enflasyon katsayısı esas alınarak beş  yıllık  aralıklarla  gözden  geçirilecektir.  Enflasyon  katsayısını tespit etmek için kullanılacak enflasyon oranı, para birimleri 23. Maddenin 1. Fıkrasında belirtilen Özel Çekme Hakkı nı oluşturan Devletler in  Tüketici  Fiyat  Endekslerindeki  yıllık  artış  ve  düşüş oranlarının ağırlıklı ortalamasıdır. 2.  Bir önceki fıkrada bahsedilen değerlendirme sonucunda enflasyon katsayısının yüzde onu aştığı tespit edilirse, Tevdi Makamı Taraf Devletler e  sorumluluk  sınırlarının  yeniden  değerlendirildiği hususunda  ihbarda  bulunacaktır.  Bu  şekilde  yapılan  yeniden değerlendirme, Taraf Devletler e  bildirilmesinden  itibaren  altı  ay sonra  geçerli  olacaktır.  Eğer  Taraf  Devletlere  bildirilmesinden itibaren  üç  ay  içerisinde,  Taraf  Devletler in  çoğunluğu onaylamadıklarını  kaydederlerse,  yeniden  değerleme  geçerli olmayacak ve Tevdi Makamı meseleyi Taraf Devletler meclisine havale  edecektir.  Tevdi  Makamı,  yürürlüğe  girecek  herhangi  bir yeniden  değerlendirmenin  varlığını  derhal  tüm  Taraf  Devletler e ihbar edecektir. 3.  Bu maddenin birinci fıkrası saklı kalmak koşuluyla, bu maddenin ikinci fıkrasında belirtilen usul, birinci fıkrada belirtilen enflasyon katsayısının en son yeniden değerlendirmeden veya daha önce bir yeniden  değerlendirme  yapılmadıysa,  Konvansiyon un  yürürlüğe girdiği  tarihten  itibaren  yüzde  otuzu  geçmesi  şartıyla,  Taraf Devletler in üçte biri bu yönde bir istek belirttikleri anda işletilecektir. Bu maddenin birinci fıkrasında tarif edilen usul uyarınca yapılacak sonraki değerlendirmeler, bu fıkra uyarınca yapılan değerlendirme tarihinden  sonraki  beşinci  yılın  bitiminden  itibaren  beş  yıllık aralıklarla yapılacaktır. Madde 25 - Sınırlara dair kayıtlar Taşıyıcı  taşıma  sözleşmesinin  bu  Konvansiyon da  düzenlenenden  daha yüksek sorumluluk sınırlarına tabi olduğu veya sözleşmede sorumluluğun herhangi bir sınıra tabi olmadığı yönünde hüküm tesis edebilir. Madde 26 - Sözleşme hükümlerinin geçersizliği Taşıyıcıyı sorumluluktan kurtarmaya ya da sorumluluğu bu Konvansiyon da öngörülenden daha düşük şekilde sınırlamaya yönelik sözleşme hükümleri geçersiz olacaktır, fakat bu türden hükümlerin geçersizliği, bu Konvansiyon 387 Selim CİĞER                                                           Ankara Üni. Hukuk Fak. Dergisi, 69 (2) 2020: 369-398  hükümlerine tabi kalmaya devam edecek olan sözleşmenin bütününün de geçersiz olduğu anlamına gelmez.  Madde 27 - Sözleşme serbestisi Bu  Konvansiyon  hükümlerinin  hiçbiri  taşıyıcıyı  bir  taşıma  sözleşmesi akdetmeyi  reddetmekten,  kendisine  bu  Konvansiyon  tarafından  tanınan defilerden feragat etmekten veya sözleşmede bu Konvansiyon hükümlerine aykırı olmayan hükümler düzenlemekten alıkoymaz. Madde 28 - Ön ödemeler Yolcu ölümü veya yaralanması ile sonuçlanan hava aracı kazalarında, eğer ulusal hukuk uyarınca gerekirse, taşıyıcı tazminat talebinde bulunabilecek gerçek kişi ya da kişilerin acil maddi ihtiyaçlarını karşılamak amacıyla bu kişilere gecikmeksizin bir ön ödeme yapacaktır. Bu tür ön ödemeler hukuki sorumluluğun ikrarı anlamına gelmez ve taşıyıcı tarafından sonradan tazminat olarak ödenen miktarlardan mahsup edilebilir. Madde 29 - Taleplerin hukuki temeli Yolcu, bagaj ve yük taşımasında tazminat talepleri, her ne şekilde olursa olsun, ister bu Konvansiyon hükümlerinden, ister sözleşmeden isterse de haksız fiilden kaynaklansın, dava açma hakkına kimlerin sahip olduğu ve haklarının  neler  olduğu  hususundan  bağımsız  olarak,  sadece  bu Konvansiyon da düzenlenen hükümlere ve sorumluluk sınırlarına tabi olarak ileri sürülebilir. Bu tür davalarda, cezalandırma (yaptırım) amacı güden, örnek niteliğinde veya zararın telafisini amaçlamayan türden diğer tazminatlar21 tahsil edilemez. Madde 30 - (Taşıyıcının) Adam ve temsilcileri – taleplerin birleştirilmesi 1.  Taşıyıcının  adamları  veya  temsilcilerine  karşı  Konvansiyon un kapsamında bulunan zararlardan doğan bir dava açılırsa, söz konusu adam ve temsilciler, görev sınırları içinde hareket ettiklerini ispat ederlerse,  taşıyıcının  Bu  Konvansiyon  uyarınca  ileri  sürebileceği hükümler ve sorumluluk sınırlarından yararlanabilecektirler. 2.  Böyle  bir  halde,  taşıyıcı,  adamları  ve  temsilcilerinden  tahsil edilebilecek miktarların toplamı anılan sınırları aşamaz.                                                  21  Bu türden tazminatlara ilişkin olarak bkz. Edelman, James / Varuhas, James / Colton, Simon: McGregor on Damages, 20. Bası, Londra, 2017, 12. Bölüm vd; Merhacı, Selin Özden: Karşılaştırmalı Hukukta Cezalandırıcı Tazminat, Ankara, 2013. 388 Ankara Üni. Hukuk Fak. Dergisi, 69 (2) 2020: 369-398         Uluslararası Hava Yolu Taşımasına İlişkin…  3.  Yük taşıması hariç olmak üzere, eğer zararın söz konusu adam veya temsilcilerin, zarar vermek kastıyla veya zarar oluşmasının kuvvetle muhtemel olduğunun bilinciyle pervasız bir şekilde gerçekleştirilen icrai veya ihmali bir hareketinden kaynaklandığı ispat edilirse, bu maddenin birinci ve ikinci fıkra hükümleri uygulanmaz. Madde 31- Şikâyetlerin vakitli şekilde ihbarı 1.  Teslim almaya yetkili kişi tarafından kayıt edilmiş bagaj veya yükün bir şikâyet vaki olmadan tesellümü, söz konusu bagaj ve yükün iyi durumda  ve  taşıma  belgelerine  veya  3  ve  4.  Maddenin  ikinci fıkrasında bahsedilen başka tür bir yöntem ile muhafaza altına alınan kayıtlara uygun şekilde teslim edildiğine karinedir. 2.  Hasar halinde, teslim almaya yetkili kişi hasarın öğrenilmesinden sonra derhal ve en geç, kayıtlı bagaj için tesellüm tarihinden itibaren yedi gün ve yük için tesellüm tarihinden itibaren on dört gün içinde, taşıyıcıya şikâyette bulunmalıdır. Gecikme halinde, en geç bagaj veya yükün söz konusu kişinin emrine hazır edildiği tarihten itibaren yirmi bir gün içinde şikâyette bulunulmalıdır.  3.  Şikâyet yazılı şekilde yapılmalı ve yukarıdaki süreler içinde verilmeli veya gönderilmelidir. 4.  Eğer yukarıdaki süreler içinde herhangi bir şikâyette bulunulmazsa, taşıyıcının aldatıcı şekilde hareket ettiği haller hariç olmak üzere, taşıyıcıya karşı herhangi bir dava açmak mümkün olmaz. Madde 32 – Sorumlu kişinin ölümü Sorumlu  kişinin  ölümü  halinde,  bu  Konvansiyon  hükümleri  uyarınca kendisinin terekesini hukuken temsil edenlere karşı dava açılabilir. Madde 33 – Yargı yetkisi 1.  Tazminat  davası,  davacının  seçimine  bağlı  olarak,  Taraf  Devlet topraklarından  birinde  bulunan,  taşıyıcının  mukim  olduğu,  esas işyerinin  veya  sözleşmenin  yapılmasına  aracılık  eden  işyerinin bulunduğu yer ya da varış yeri mahkemelerinden birinde açılmalıdır. 2.  Yolcu ölümü veya yaralanmasından kaynaklanan zararlarda, dava bu maddenin birinci fıkrasında bahsedilen mahkemelerden birinde veya kaza  tarihinde  yolcunun  asli  ve  daimi  olarak  ikamet  ettiği  ve taşıyıcının, kendi veya ticari bir sözleşme uyarınca başkasının hava aracı ile, havayolu ile yolcu taşıması konulu, oraya giden ya da oradan 389 Selim CİĞER                                                           Ankara Üni. Hukuk Fak. Dergisi, 69 (2) 2020: 369-398  kalkan uçuş hizmetlerini yönettiği bir Taraf Devlet topraklarında bulunan ve kendisine ya da kendisi ile ticari bir sözleşme ilişkisi içinde bulunduğu başka bir taşıyıcıya ait olan veya bunlar tarafından kiralanan  ve  hava  yolu  ile  yolcu  taşıma  işini  yönettiği  mülkün bulunduğu yer mahkemelerinde açılabilir. 3.  İkinci fıkra hükümleri uyarınca, a.  Ticari  sözleşme,  bir  temsilcilik  sözleşmesi  haricinde, taşıyıcılar arasında yapılan ve havayolu ile yolcu taşımasına ilişkin müşterek hizmet sağlamaya yönelik hükümler içeren bir sözleşmedir. b.  Asli ve daimi ikametgâh, yolcunun kaza tarihindeki sabit ve daimi  tek  ikamet  yeridir.  Yolcunun  tabiiyeti  bu  husus açısından belirleyici unsur değildir. 4.  Usule  ilişkin  hususlar  davanın  görüldüğü  mahkemenin  hukuku uyarınca belirlenir. Madde 34 – Tahkim 1.  Bu  madde  hükümleri  uyarınca,  yük  taşıma  sözleşmesi  tarafları taşıyıcının sorumluluğuna dair bütün uyuşmazlıkların tahkim yolu ile çözümleneceğini kararlaştırabilirler. Bu türden bir anlaşma yazılı olarak yapılacaktır. 2.  Tahkim  yargılaması,  talepte  bulunanın  tercihiyle,  33.  Madde de belirtilen yerlerden birinde gerçekleşecektir. 3.  Hakem  veya  tahkim  heyeti  bu  Konvansiyon  hükümlerini uygulayacaktır. 4.  Bu maddenin ikinci ve üçüncü fıkra hükümleri her tahkim şartı ve anlaşmasının bir parçası olarak kabul edilecektir ve söz konusu şart veya anlaşmanın buna aykırı hükümleri geçersiz olacaktır. Madde 35 – Dava tahditleri 1.  Eğer varma yerine ulaşma tarihinden veya uçağın varması gereken ya da  taşımanın  sonlandığı  tarihten  itibaren  iki  yıl  içerisinde  dava açılmazsa tazminat hakkı düşer. 2.  Bu sürenin hesaplanma usulüne ilişkin olarak davanın görüldüğü mahkemenin hukuku esas alınacaktır.  390 Ankara Üni. Hukuk Fak. Dergisi, 69 (2) 2020: 369-398         Uluslararası Hava Yolu Taşımasına İlişkin…  Madde 36 – Mütevali taşıma  1.  1. Maddenin üçüncü fıkrasında belirtilen tanıma uyması ve taşımanın çeşitli mütevali taşıyıcılar tarafından ifa edilecek olması halinde, yolcu,  bagaj  ve  yük  kabulünde  bulunan  her  taşıyıcı  bu Konvansiyon da  düzenlenen  kurallara  tabidir  ve  sözleşmenin taşımanın taşıyıcının hâkimiyeti altında gerçekleşen kısmıyla ilgili olduğu kadarıyla taşıma sözleşmesinin bir tarafı olarak kabul edilir. 2.  Bu mahiyetteki taşımalarda, yolcu veya yolcu dolayısıyla tazminat talebine yetkili kişi, açık bir anlaşma ile ilk taşıyıcının taşımanın tümü için  sorumluluğu  üstlendiği  hallerin  haricinde,  sadece  kaza  veya gecikmenin gerçekleştiği esnada taşımayı ifa eden taşıyıcıya karşı istemde bulunabilir. 3.  Bagaj ve yük taşıması halinde, yolcu veya gönderen ilk taşıyıcıya karşı dava hakkına, yolcu veya tesellüme yetkili gönderilen ise son taşıyıcıya karşı dava hakkına sahip olacaktır ve ayrıca her biri mahv, zıya,  hasar  ve  gecikme  gerçekleştiği  esnada  taşımayı  ifa  eden taşıyıcıya karşı istemde bulunabilir. Bu taşıyıcılar yolcu, gönderen veya gönderilene karşı müteselsilen sorumlu olacaklardır. Madde 37 – Üçüncü kişilere rücu hakkı Bu Konvansiyon un hiçbir kısmı, Konvansiyon hükümleri uyarınca zarardan sorumlu olan kişinin bir başkasına rücu hakkı olup olmadığı hususunda bir kısıtlama getirmez. Dördüncü Kısım - Karma Taşıma Madde 38 – Karma taşıma  1.  Kısmen  hava  ve  kısmen  başka  bir  taşıma  yolu  ile  taşınarak  ifa edilecek  bir  karma  taşıma  faaliyetinde,  18.  Maddenin  dördüncü fıkrası saklı kalmak şartıyla, bu Konvansiyon hükümleri, hava yolu ile  taşımanın  1.  Madde  hükümleri  kapsamında  olması  kaydıyla, sadece hava yolu ile taşımaya uygulanır. 2.  Bu  Konvansiyon un  hiçbir  hükmü,  karma  taşıma  faaliyetinde tarafların hava yolu taşıma senedine, bu Konvansiyon un hava yolu ile taşımaya ilişkin hükümlerine uyulması kaydıyla,  diğer taşıma yollarına dair hükümler eklemelerine engel değildir.  391 Selim CİĞER                                                           Ankara Üni. Hukuk Fak. Dergisi, 69 (2) 2020: 369-398  Beşinci Kısım – Akdi Taşıyıcıdan Farklı bir Kişi Tarafından İfa Edilen Hava Yolu ile Taşıma Madde 39 – Akdi taşıyıcı – fiili taşıyıcı Bu Kısım hükümleri, (bundan sonra akdi taşıyıcı olarak anılmakta olan) bir kimsenin asli olarak bir yolcu, gönderen veya yolcu ya da göndereni temsilen hareket eden bir başkası ile bu Konvansiyon un uygulanacağı bir taşıma sözleşmesi yapması ve (bundan sonra fiili taşıyıcı olarak anılmakta olan) başka bir kimsenin, akdi taşıyıcıdan aldığı yetki ile taşımanın tamamı veya bir kısmını ifa etmesi halinde, fakat bu kısma ilişkin olarak bu Konvansiyon hükümleri uyarınca bir mütevali taşıyıcı olmamak şartıyla, uygulanır. Aksi ispatlanmadıkça, söz konusu yetkinin varlığı kabul edilir. Madde 40 – Akdi ve fiili taşıyıcının şahsi sorumlulukları Eğer  bir  fiili  taşıyıcı,  39.  Madde de  anılan  sözleşme  uyarınca,  bu Konvansiyon un uygulanacağı bir taşımanın tamamı veya bir kısmını ifa ederse, hem akdi taşıyıcı hem de fiili taşıyıcı, bu Kısım hükümlerince aksi düzenlenmedikçe, ilki sözleşmede öngörülen taşımanın tümü, ikincisi ise sadece ifa ettiği kısmı için bu Konvansiyon hükümlerine tabi olacaktır. Madde 41 – Müşterek sorumluluk 1.  Taşımanın fiili taşıyıcı tarafından ifa edilen kısmı ile bağlantılı olarak, fiili taşıyıcı ve onun adam ya da temsilcilerinin görev sınırları içinde hareket ettikleri sırada gerçekleşen fiil ve ihmalleri aynı zamanda akdi taşıyıcının fiil ve ihmalleri olarak kabul edilecektir. 2.  Taşımanın fiili taşıyıcı tarafından ifa edilen kısmı ile bağlantılı olarak, akdi taşıyıcı ve onun adam ya da temsilcilerinin görev sınırları içinde hareket ettikleri sırada gerçekleşen fiil ve ihmalleri aynı zamanda filli taşıyıcının fiil ve ihmalleri olarak kabul edilecektir. Fakat, bu türden fiil veya ihmallerden hiçbiri taşıyıcıyı Madde 21, 22, 23 ve 24 te belirtilen miktarları aşacak bir tutardan dolayı sorumluluğa maruz bırakmaz. Akdi taşıyıcının özel bir sözleşmeyle bu Konvansiyon tarafından  getirilmeyen  yükümlülükleri  üstlenmesi  veya  bu Konvansiyon tarafından sağlanan hak veya defilerden feragat etmesi ya da Madde 22 de düzenlenen varış yerinde tesellümde menfaat bulunduğuna  ilişkin  özel  bildirim,  buna  rıza  göstermedikçe,  fiili taşıyanı bağlamaz. Madde 42 – Şikâyet ve talimatların muhatabı Bu  Konvansiyon  uyarınca  taşıyıcıya  yapılacak  şikâyet  veya  verilecek talimatlar  ister  akdi  ister  fiili  taşıyıcıya  yöneltilsin  aynı  etkiye  sahip 392 Ankara Üni. Hukuk Fak. Dergisi, 69 (2) 2020: 369-398         Uluslararası Hava Yolu Taşımasına İlişkin…  olacaklardır. Fakat, 12. Madde de belirtilen talimatlar sadece akdi taşıyıcıya yöneltilirse geçerli olacaklardır. Madde 43 – (Taşıyıcıların) Adam ve temsilcileri Fiili taşıyıcı tarafından ifa edilen taşıma faaliyetleri ile bağlantılı olarak, fiili ya da akdi taşıyıcının adam ve temsilcileri, görev sınırları içinde hareket ettiklerini ispatlamak şartıyla, bu Konvansiyon uyarınca adamı veya temsilcisi oldukları  taşıyıcıya  uygulanabilecek  sorumluluk  şartları  ve  sınırlarından yararlanmaya  yetkilidirler,  meğerki  bu  Konvansiyon  hükümleri  uyarınca sorumluluk  sınırlarından  yararlanmalarına  engel  teşkil  edecek  şekilde davrandıkları ispatlansın. Madde 44 – Zararın birleştirilmesi Fiili taşıyıcı tarafından ifa edilen taşıma faaliyetleri ile bağlantılı olarak, fiili ya  da  akdi  taşıyıcıdan,  veya  onların  görev  sınırları  içinde  hareket  eden adamları  ve  temsilcilerinden  tahsil  edilebilecek  tutarların  toplamı,  bu Konvansiyon uyarınca akdi ya da fiili taşıyıcıya karşı hükmedilebilecek en yüksek  miktarı  geçemez,  bununla  beraber  bahsi  geçenlerden  hiçbiri  o kimsenin yararlanabileceği sınırları aşan miktarlardan sorumlu tutulamaz. Madde 45 – Taleplerin muhatabı Fiili taşıyıcı tarafından ifa edilen taşıma faaliyetleri ile bağlantılı olarak, davacının seçimine tabi olacak şekilde, o taşıyıcıya veya akdi taşıyıcıya ya da ikisine karşı birlikte veya ayrı ayrı tazminat davası açılabilir. Eğer dava taşıyıcılardan sadece birine karşı açılırsa, o taşıyıcı, usul ve etkileri davanın görüldüğü mahkemenin hukukuna tabi olmak kaydıyla, diğer taşıyıcının da davaya katılmasını istemek hakkına sahiptir.  Madde 46 – Ek yargı yetkisi Madde 45 te bahsedilen tazminat davaları, davacının seçimine bağlı olarak, Taraf  Devletler den  birinin  topraklarında,  ya  33.  Madde  uyarınca  akdi taşıyıcıya karşı dava açılabilecek mahkemede veya fiili taşıyıcının mukim olduğu ya da esas işyerinin bulunduğu yerdeki yetkili mahkemede açılmalıdır. Madde 47 – Sözleşme hükümlerinin geçersizliği Akdi ya da fiili taşıyıcıyı bu Kısım uyarınca sorumluluğundan kurtarmayı ya da  bu  Konvansiyon  uyarınca  uygulanacak  olandan  daha  düşük  bir  sınır belirlemeyi  amaçlayan  bütün  sözleşme  hükümleri  geçersizdir,  fakat  bu hükümlerin geçersizliği bu Konvansiyon hükümlerine tabi kalmaya devam edecek olan sözleşmenin bütününün de geçersiz olduğu anlamına gelmez. 393 Selim CİĞER                                                           Ankara Üni. Hukuk Fak. Dergisi, 69 (2) 2020: 369-398  Madde 48 – Akdi ve fiili taşıyıcıların birbirileri ile ilişkileri Madde 45 in haricinde, bu Kısımda bulunan hükümlerin hiçbiri taşıyıcıların, rücu ve tazminat hakları da dâhil olmak üzere, kendi aralarındaki hak ve yükümlülükleri etkilemez. Altıncı Kısım – Diğer Hükümler Madde 49 – Emredici olarak uygulama Bu Konvansiyon hükümlerini, ister uygulanacak hukuku belirleyerek, ister yargı  yetkisine  ilişkin  hükümleri  değiştirerek,  ihlal  etmek  maksadı  ile taraflarca taşıma sözleşmesinde kararlaştırılan hükümler ve taraflarca, zarar meydana gelmeden önce, müzakere edilen özel sözleşmeler geçersiz olacaktır. Madde 50 – Sigorta  Taraf  Devletler  taşıyıcıların  bu  Konvansiyon dan  doğan  hukuki sorumluluklarını teminat altına alan yeterli bir sigorta koruması sağlamalarını zorunlu kılacaklardır. Bir taşıyıcı, faaliyet gösterdiği Taraf Devlet tarafından bu Konvansiyon dan doğan hukuki sorumluluğunu teminat altına alan yeterli bir  sigorta  korumasına  sahip  olduğuna  dair  kanıt  göstermeye  mecbur kılınabilir. Madde 51 – Olağanüstü şartlarda ifa edilen taşıma Taşıma belgelerine dair Madde 3 ila 5, Madde 7 ve 8 hükümleri taşıyıcının mutat  faaliyetleri  kapsamının  dışında,  olağanüstü  şartlarda  ifa  edilen taşımalara uygulanmaz. Madde 52 – Gün tanımı Bu Konvansiyon da kullanılmış gün” sözü, iş gününü değil, takvim gününü ifade eder.  Yedinci kısım – Son hükümler Madde 53 – İmza, onay ve yürürlüğe giriş 1.  Bu  Konvansiyon  Montreal de  10  ila  28  Mayıs  1999  arasında düzenlenen  Uluslararası  Hava  Hukuk  Konferansı na  katılan Devletler in 28 Mayıs 1999 tarihinde imzasına açık olacaktır. 28 Mayıs  1999 dan  sonra,  Konvansiyon  bu  Madde nin  6.  Fıkrası hükümlerince yürürlüğe girene kadar Montreal de Uluslararası Sivil Havacılık Örgütü merkezinde imzaya açık olacaktır. 394 Ankara Üni. Hukuk Fak. Dergisi, 69 (2) 2020: 369-398         Uluslararası Hava Yolu Taşımasına İlişkin…  2.  Bu  Konvansiyon,  aynı  şekilde,  Bölgesel  Ekonomik  Entegrasyon Örgütlerince de imzaya açık olacaktır. Bu Konvansiyon uyarınca, bir Bölgesel Ekonomik Entegrasyon Örgütü” belirli bir bölgede bulunan bağımsız  Devletler  tarafından  oluşturulan  ve  bu  Konvansiyon tarafından düzenlenen belirli meseleler hususunda yetkisi olan ve usulünce  bu  Konvansiyon u  imzalamaya ve  onaylamaya,  kabule, tasvibe  ve  katılmaya  mezun  olan  bir  örgütü  ifade  eder.  Bu Konvansiyon da  Taraf  Devlet”  veya  Taraf  Devletler”e  yapılan atıflar, 1. Maddenin ikinci fıkrası, 3. Maddenin birinci fıkrasının (b) bendi, 5. Maddenin (b) bendi, Madde 23, 33, 46 ve Madde 57 nin (b) bendi  haricinde,  Bölgesel  Ekonomik  Entegrasyon  Örgütlerini  de kapsar. 24. Madde uyarınca, Taraf Devletlerin çoğunluğu” ve Taraf Devletlerin  üçte  biri”ne  yapılan  atıflar,  Bölgesel  Ekonomik Entegrasyon Örgütleri ne uygulanmaz. 3.  Bu  Konvansiyon,  imzalayan  Devlet  ve  Bölgesel  Ekonomik Entegrasyon Örgütleri nin onayına tabi olacaktır. 4.  Bu Konvansiyonu imzalamayan herhangi bir Devlet veya Bölgesel Ekonomik Entegrasyon Örgütü de Konvansiyon u her zaman kabul veya tasvip edebilir ya da Konvansiyon a katılabilir. 5.  Onay, kabul, tasvip veya katılma belgeleri, burada Tevdi Makamı olarak  tayin  edilen  Uluslararası  Sivil  Havacılık  Örgütü ne  tevdi edilecektir. 6.  Bu  Konvansiyon,  otuzuncu  onay,  kabul,  tasvip  veya  katılma belgesinin Tevdi Makamı na tevdi edildiği tarihten itibaren altmış gün sonra, bu tür bir belgeyi tevdi etmiş olan Devletler için yürürlüğe girecektir. Bir Bölgesel Ekonomik Entegrasyon Örgütü tarafından tevdi  edilen  bir  belge  bu  fıkra  hükümleri  uyarınca  dikkate alınmayacaktır. 7.  Diğer Devlet ve Bölgesel Ekonomik Entegrasyon Örgütleri için, bu Konvansiyon onay, kabul, tasvip veya katılma belgelerinin tevdi edildiği tarihten itibaren altmış gün içinde yürürlüğe girecektir. 8.  Tevdi makamı, tüm imzalayanlara ve Taraf Devletler e, (a) Konvansiyon a atılan her bir imzayı ve imza tarihini (b) Her bir onay, kabul, tasvip ve katılma belgesinin tevdiini ve tevdi edildiği tarihi (c) Bu Konvansiyon un yürürlüğe giriş tarihini 395 Selim CİĞER                                                           Ankara Üni. Hukuk Fak. Dergisi, 69 (2) 2020: 369-398  (d) Bu Konvansiyon uyarınca sorumluluk sınırlarının  her bir yeniden değerlendirilmesinin yürürlüğe giriş tarihini (e) Madde 54 uyarınca gerçekleşen feshi. derhal bildirecektir. Madde 54 – Fesih 1.  Her Taraf Devlet, Tevdi Makamı na yazılı şekilde bildirmek suretiyle Bu Konvansiyon u feshedebilir.   2.  Fesih, bildirimin Tevdi Makamı tarafından alındığı tarihten itibaren yüz seksen gün sonra geçerlilik kazanacaktır. Madde 55 – Diğer Varşova Konvansiyonu enstrümanları ile ilişkisi Bu Konvansiyon  1.  Bu Konvansiyon a Taraf Devlet lerin aynı zamanda taraf olduğu (a) Varşova da 12 Ekim 1929 da imzalanan (bundan böyle Varşova Konvansiyonu  olarak  adlandırılacak)  Uluslararası  Hava  Yolu Taşımasına  ilişkin  Bazı  Kuralların  Birleştirilmesine  dair Konvansiyon (b) Lahey de 28 Eylül 1955 te düzenlenen ve Varşova da 12 Ekim 1929 da imzalanan Uluslararası Hava Yolu Taşımasına ilişkin Bazı Kuralların Birleştirilmesine dair Konvansiyon u tadil eden (bundan böyle Lahey Protokolü olarak adlandırılacak) Protokol (c) Guadalajara da  18  Eylül  1961 de  imzalanan  (bundan  böyle Guadalajara  Konvansiyonu  olarak  adlandırılacak),  Varşova Konvansiyonu na ek olarak, Akdi Taşıyıcıdan Başka bir Kimse Tarafından İfa Edilen Uluslararası Hava Yolu Taşımasına ilişkin Bazı Kuralların Birleştirilmesine dair Konvansiyon (d) Guatemala Şehrinde 8 Mart 1971 de imzalanan ve Varşova da 12 Ekim 1929 da imzalanan Uluslararası Hava Yolu Taşımasına ilişkin  Bazı  Kuralların  Birleştirilmesine  dair  Konvansiyon un Lahey de 28 Eylül 1955 de düzenlenen Protokol ile değiştirilmiş halini tadil eden (bundan böyle Guatemala Şehri Protokolü olarak adlandırılacak) Protokol (e) Montreal de 25 Eylül 1975 te imzalanan ve Varşova da 12 Ekim 1929 da imzalanan Uluslararası Hava Yolu Taşımasına ilişkin Bazı Kuralların Birleştirilmesine dair Konvansiyon un Lahey ve 396 Ankara Üni. Hukuk Fak. Dergisi, 69 (2) 2020: 369-398         Uluslararası Hava Yolu Taşımasına İlişkin…  Guatemala Şehri Protokolleri ile değiştirilmiş halini tadil eden (bundan böyle Montreal Protokolleri olarak adlandırılacak) 1 ila 3 nolu Ek Protokol ve 4 nolu Montreal Protokolü uyarınca, Taraf Devletler arasında ya da 2.  Yukarıda (a) ve (e) bentleri arasında sayılan bir veya birden fazla hukuki enstrümana taraf olması sebebiyle, tek bir Taraf Devlet in topraklarında gerçekleşecek  uluslararası hava yolu taşımasına uygulanacak diğer kurallara göre üstün nitelikte olacaktır. Madde 56 – Birden fazla hukuk sistemine sahip Devletler 1.  Eğer bir Devlet, içerisinde bu Konvansiyon tarafından düzenlenen meselelere dair uygulanabilecek farklı hukuk sistemlerinin bulunduğu iki veya daha fazla bölgesel birime sahipse, imza, onay, kabul, tasvip veya katılma tarihinde Bu Konvansiyon un tüm bölge birimlerine veya sadece bir veya birden fazlasında uygulanacağını beyan edebilir ve her zaman başka bir beyan ile bu beyanı değiştirebilir. 2.  Bu  türden  beyanlar,  hangi  bölge  birimlerinde  Konvansiyon un uygulanacağını  açıkça  ortaya  koyacak  ve  Tevdi  Makamı na bildirilecektir. 3.  Böyle bir beyanda bulunan bir Taraf Devlet için (a) Madde 23 te ulusal para birimi”ne yapılan atıflar, o Devlet in ilgili  bölge  biriminin  para  birimini  ifade  edecek  şekilde anlaşılacaktır ve (b) Madde 28 te ulusal hukuk”a yapılan atıflar, o Devlet in ilgili bölge biriminin hukukunu ifade edecek şekilde anlaşılacaktır. Madde 57 – Çekinceler Bu Konvansiyon a her hangi bir çekince konulamaz fakat bir Taraf Devlet her zaman Tevdi Makamına yönelteceği bir bildirim ile bu Konvansiyon un (a) Doğrudan bir Taraf Devlet tarafından, bağımsız bir Devlet in görev ve fonksiyonları uyarınca ticari olmayan amaçlarla, işletilecek ve ifa edilecek uluslararası hava yolu taşımasına ve/veya (b) Bir Taraf Devlet te tescilli veya kiralanmış olan hava araçlarında o Devlet in askeri makamlarınca ve tüm kapasitesi bu makamlarca veya onlar adına ayrılmış, kişi, yük ve bagaj taşımasına  uygulanmayacağını bildirebilir. 397 Selim CİĞER                                                           Ankara Üni. Hukuk Fak. Dergisi, 69 (2) 2020: 369-398  Aşağıda belirtilenler, usulünce yetkilendirilmiş temsilcilerinin tanıklığında, bu Konvansiyon u imzalamışlardır. Montreal de bin dokuz yüz doksan dokuz yılında Mayıs ın 28. Gününde İngilizce, Arapça, Çince, Fransızca, Rusça ve İspanyolca dillerinde, her bir metin eşit olarak asıl kabul edilecek şekilde, tamamlanmıştır. Konvansiyon Uluslararası Sivil Havacılık Örgütünün arşivlerine tevdi edilerek muhafaza altına alınacak olup, onaylı suretleri böylelikle Tevdi Makamı tarafından bu Konvansiyon un tüm Taraf Devletleri ne ve Varşova Konvansiyonu, Lahey Protokolü,  Guadalajara  Konvansiyonu,  Guatemala  Şehir  Protokolü  ve Montreal Protokolleri ne Taraf Devletler e iletilecektir.  [İmzalar]        398",
     "Abstract": "Convention  for  the  Unification  of  Certain  Rules  for  International Carriage by Air, or the Montreal Convention in short, is amongst the most important international instruments regulating the civil aviation. With more than one hundred and thirty state parties, the Convention can be regarded as the essential legal source governing the contracts for the international carriage by air and subsequent Turkey s ratification to the Convention, it has been in force in Turkey since 2011. Although the convention text has been translated in Turkish language and duly published in the official gazette following to Turkey s  ratification,  the  translated  text  contains  certain  errors  and ambiguities. Whilst, this translation is not legally binding over the original text, it is difficult to deny that it will frequently be referred by the practitioners. This study intends to provide an alternative text in Turkish language. To this end, the first part of the study highlights the shortcomings of the official translation and the second part aims to provide an alternate rendition of the text based on the Convention s original text in English language.",
     "Metin": ", yolcu ve bagaj taşıma faaliyetlerine ilişkin en önemli hukuki kaynaklardan birini teşkil eden Montreal Konvansiyonu, 28 Mayıs 1999 tarihinde imzaya açılmış ve 53. Maddenin altıncı fıkrası uyarınca otuz devletin konvansiyona taraf olmalarını takiben 4 Kasım 2003 tarihinde yürürlüğe girmiştir. Yürürlüğe girişini izleyen on beş yıl içinde yüz otuz altı devletin taraf olduğu Konvansiyon, hava yolu ile gerçekleştirilen uluslararası taşıma faaliyetlerine ilişkin kuralları çağa uygun hale getirmeyi hedeflemekte ve nihai olarak Varşova da 12 Ekim 1929 da imzalanan ve hâlihazırda yüz elli iki devletin taraf olduğu Uluslararası Hava Yolu Taşımasına İlişkin Bazı Kuralların Birleştirilmesine Dair Konvansiyon un (Varşova Konvansiyonu)1 yerini alarak bu alanda tam bir uyumlaştırmanın tesisini amaçlamaktadır.                                                  1   Türkiye söz konusu Konvansiyon a 1 Mart 1977 tarihli ve 2073 no lu kanun ile taraf olmuştur, bkz. Resmi Gazete, 13 Mart 1977, Sayı 15877, sf. 2-3. 370Ankara Üni. Hukuk Fak. Dergisi, 69 (2) 2020: 369-398         Uluslararası Hava Yolu Taşımasına İlişkin…  Son yıllarda ulusal çıkarlar açısından sivil havacılığın giderek artan bir önemi  haiz  olduğu  ülkemizde,  Montreal  Konvansiyonu nun  uygulama açısından da kayda değer bir yer teşkil ettiği aşikârdır. Zira, 2009 yılında Montreal  Konvansiyonu nun  onaylanması  Türkiye  Büyük  Millet  Meclisi tarafından 5866 sayılı Kanun ile uygun bulunmuş, Konvansiyon Bakanlar Kurulunun 13.09.2010 tarih ve 2010/895 sayılı kararı ile onaylanarak, onay belgesinin,  53.  Madde  uyarınca,  tevdi  makamı  olan  Uluslararası  Sivil Havacılık Örgütü ne tevdi edilmesini izleyen altmış günün sonunda 26 Mart 2011 tarihinde Türk hukuku açısından da yürürlüğe girmiştir.4 Dolayısıyla, bu tarihten  itibaren  Anayasa nın  90.  Maddesi  uyarınca  taşıma  hukuku mevzuatımızın önemli bir parçası haline gelen Montreal Konvansiyonu nun hava yolu ile uluslararası nitelikte yük, yolcu ve bagaj taşınmasına ilişkin sözleşmelerden  doğan  uyuşmazlıklara  uygulanacak  temel  hukuk  kaynağı niteliğini haiz olduğunu söylemek mümkündür. Ancak, Montreal Konvansiyonu nun, onaylanmasına ilişkin Bakanlar Kurulu kararına ek olarak, Resmi Gazete de yayınlanan Türkçe çevirisinde önemli  hata  ve  eksiklikler  bulunmaktadır.  Gerçekten  de  Montreal Konvansiyonu nun  resmi  çevirisine  ilişkin  olarak  iki  temel  sorun  göze çarpmaktadır: Bunlardan ilki Konvansiyon un çevirisinde kullanılan özensiz dil ve terminoloji ile somutlaşan ifade hataları olarak karşımıza çıkmaktadır. Zira  resmi  çeviride  Konvansiyon un  birçok  maddesi,  yaratılan  anlatım bozuklukları  ve  yapay  ifadelerin  yanı  sıra,  taşıma  hukukunun  temel kavramları  ve  bu  alanda  yaygın  şekilde  kullanılan  terimler  dikkate alınmaksızın,  çoğu  zaman  kelimelerin  sadece  sözlük  anlamlarına  bağlı kalınarak çevrilmiştir. Bu bağlamda, çeviride yük veya eşya yerine kargo (madde 4, 6, 18…); zıya yerine kayıp (madde 17, 18, 22…); gönderilen yerine alıcı (madde 14, 15); temsilci yerine acente (madde 21, 22, 30…); mütevali taşıma yerine müteselsil taşıma (madde 36) gibi kelimelerin yerleşik hukuk terimlerinin yerine kullanılmasının yanı sıra iç su yolu yerine kara içinde su yolu (madde 18.4) gibi herhangi bir anlam ifade etmeyen kelimelerin temel taşıma hukuku kavramları yerine kullanımı örnek olarak gösterilebilir.                                                   2   Resmi Gazete, 14 Nisan 2009, Sayı 27200. 3   Resmi Gazete, 1 Ekim 2010, Sayı 27716. 4   Bkz. International Civil Aviation Organization (ICAO) (Uluslararası Sivil Havacılık Örgütü), Current lists of parties to multilateral air law treaties (ICAO, 2019), sf. 3 <https://www.icao.int/secretariat/legal/List%20of%20Parties/Mtl_EN.pdf>  (Erişim: 22.02.2019) 5   Bkz. Dn. 3. 6   Mesela resmi çeviride 9. maddenin Dokümanter Gerekliliklere Riayetsizlik şeklinde çevrilen başlığı bu hususta çarpıcı bir örnek teşkil etmektedir. 371Selim CİĞER                                                           Ankara Üni. Hukuk Fak. Dergisi, 69 (2) 2020: 369-398  Resmi çeviride karşılaşılan ikinci sorun ise bazı maddelerin çevirisinde bulunan eksiklikler ve yapılan hatalardan kaynaklanmaktadır. Bir bakıma bu husus, ilkine göre daha önemli bir sorun teşkil etmektedir, zira söz konusu hata ve eksiklikler çoğu zaman ilgili maddenin çevirisini aslından farklı hale getirmekte, hatta bazen maddenin ifade etmek istediğine karşıt anlamda bir sonuç ortaya çıkmaktadır. Örneğin belirli hallerde taşıyıcının sorumluluktan kurtulmasını  düzenleyen  21.  Maddenin  ikinci  fıkrasına  göre  taşıyıcı  söz konusu zararın ortaya çıkışında kendisi veya adam ya da temsilcilerinin kusursuz olduğunu ispatlarsa sorumluluktan kurtulacaktır. Halbuki, resmi çeviride aynı madde taşıyıcının bu tür bir hasar(ın) taşıyıcının ya da onun çalışanları ya da acentelerinin kusuru ya da diğer yanlış bir fiili ya da ihmali sonucu meydana gelmiş olması hususunu ispatlaması durumunda sorumlu olmayacağı şeklinde kaleme alınmıştır.7 Bu haliyle resmi çevirinin maddenin tesis etmeyi amaçladığı hukuki sonucun tamamen aksi yönünde bir neticeye işaret  ettiği  açıktır.  Benzer  şekilde  taşıyıcının  gecikmeden  doğan sorumluluğunu  düzenleyen  19.  Maddede  gecikmeden  doğan  zararın gerçekleşmesini  engellemek  için  makul  ölçüde  alınması  gereken  bütün önlemlerin alındığını veya olayda bu türden önlemlerin alınmasına imkân bulunmadığını  ispatlarsa  taşıyıcının  sorumluluktan  kurtulacağı  hükme bağlanmıştır. Söz konusu düzenleme taşıyıcının, genel olarak,  sorumluluktan kurtulmasını düzenleyen fakat kurtuluş beyyinesinden yararlanabilmek için zararın gerçekleşmesini engellemek için gereken bütün önlemlerin alınması koşulunu arayan Lahey Protokolü ile değişik Varşova Konvansiyonu nun 21. Maddesinden  hareketle  kaleme  alınmıştır.  Ancak  madde  taslağı  kaleme alınırken, dar yorumlanması halinde söz konusu koşulun taşıyıcı tarafından yerine getirilmesinin neredeyse imkânsız olduğundan cihetle gereken bütün önlemlerin makul ölçüde alınması gereken önlemler olarak anlaşılması yönündeki görüşler ve mahkeme kararları dikkate alınarak yorum birliği                                                  7   Hava Yoluyla Uluslararası Taşımacılığa İlişkin Belirli Kuralların Birleştirilmesine Dair Sözleşme Türkçe Çevirisi, madde 21.2(a), Resmi Gazete, 1 Ekim 2010, Sayı 27716. (italik kısım eklenmiştir) 8   Uluslararası  Hava  Yolu  Taşımasına  İlişkin  Bazı  Kuralların  Birleştirilmesine  Dair Konvansiyon u Tadil Eden Protokol, 28 Eylül 1955, bkz. Resmi Gazete, 13 Mart 1977, Sayı 15877, sf. 2-3. 9   İlgili tartışmalar için bkz. Kırman, Ahmet: Havayolu ile Yapılan Uluslararası Yolcu Taşımalarında Taşıyıcının Sorumluluğu Ankara, 1990, 114 vd; Deniz, İnci: Varşova Konvansiyonu nda Taşıyıcının Sorumluluğu 50 İÜHFM 423, 431 vd; Clarke, Malcolm A: Contracts of Carriage by Air, İkinci Baskı, Londra, 2010, 125 vd; Sözer, Bülent: Türk Hukukunda ve Uluslararası Hukukta Havayolu ile Yük Taşıma Sözleşmesi İstanbul, 2007, 176 vd. 10  Bkz. Manufacturers Hanover Trust Company v. Alitalia Airlines, 429 F. Supp. 964, 967 (S.D.N.Y. 1977); Swiss Bank v. Brink's-Mat [1986] 2 Lloyd s Rep. 79, 96–97. 372Ankara Üni. Hukuk Fak. Dergisi, 69 (2) 2020: 369-398         Uluslararası Hava Yolu Taşımasına İlişkin…  sağlamak  amacıyla  madde  metninde  bu  yönde  değişiklik  yapılmıştır.11 Montreal Konvansiyonu nun resmi çevirisi ise, hatalı şekilde, 19. madde metnine eklenen makul ölçüde ifadesini yok sayarak gerekli kılınabilecek bütün  önlemlerden  bahsetmekte  ve  taşıyıcının  kurtuluş  beyyinesinden yararlanmak imkânını maddenin amaçladığından çok daha katı bir şekilde düzenlemektedir. Benzer örneklerin sayısı çoğaltılabilir fakat sonuç olarak resmi çevirideki hataların Konvansiyon metninin doğru şekilde anlaşılmasını zorlaştırdığını  ve  pek  çok  maddenin  uygulamasına  ilişkin  soru  işaretleri yarattığını söylemek mümkündür. Esasen,  ülkemizin  taraf  olduğu  uluslararası  antlaşmaların  resmi çevirilerinin,  muhtemelen  zaman  ve  kaynak  yetersizliği  gibi  sebeplerle, zaman  zaman  özensiz  bir  dille  yapıldığı,  söz  konusu  metinlerde  çeşitli yanlışlıklar ve eksiklikler bulunduğu daha önce de görülmüştür.12 Her ne kadar resmi çevirilerin –ya da herhangi bir başka çevirinin– bir uluslararası antlaşmanın asıl metninin karşısında bağlayıcılığı olmaması sebebiyle, söz konusu  hukuk  kaynaklarının  uygulamasında  zaten  esas  alınamayacakları doğru olsa da, antlaşmanın orijinal dillerinden farklı bir resmi dile sahip olan taraf  ülkelerde  bulunan  uygulayıcılar  açısından  antlaşma  metninin  resmi çevirisinin çoğu zaman ilk başvuru kaynağı olacağını söylemek mümkündür. Bu bağlamda, Montreal Konvansiyonu nun resmi çevirisindeki hatalar tespit edilerek, Konvansiyon un kolay anlaşılabilir ve aslına uygun şekilde tekrar dilimize çevrilmesinde, tarafımızca, yarar görülmektedir. Tabi, ifade etmek gerekir ki, elinizdeki çeviri benzer amaçlarla gerçekleştirilen ilk çalışma değildir.  Montreal  Konvansiyonu nun  resmi  çeviri  ile  kıyaslanamayacak derecede başarılı bir çevirisi 2012 yılında Akyüz tarafından hazırlanmış ve kendisi tarafından yazılan yüksek lisans tezinin ek kısmında yer almıştır.13                                                  11  Dempsey, Paul Stephen/ Johansson, Svante O. :Montreal v. Brussels: The Conflict of Laws on the Issue of Delay in International Air Carriage (2010) 35 Air and Space Law 207, 212; Cheng, Bin: 1999 Montreal Convention on International Carriage by Air Concluded on the Seventieth Anniversary of the 1929 Warsaw Convention (Part II) (2000) 49 German Journal of Space Law 484, 488; United Nations Conference On Trade And Development (UNCTAD), Carriage Of Goods By Air: A Guide To The International Legal Framework, 2006, 33, <https://unctad.org/en/Docs/sdtetlb61_en.pdf> (Erişim: 22.02.2019); Lee, Jae Woon/ Wheeler, Joseph Charles: Air Carrier Liability for Delay: A Plea to Return to International Uniformity, (2012) 77 Journal of Air Law and Commerce 43, 77 vd.  12  Gerçekten de benzer problemler Karayoluyla Uluslararası Yük Taşıma Sözleşmelerine İlişkin Konvansiyon (CMR) çevirisi hakkında da tespit edilmiştir. İlgili sorunlar ve CMR nin son derece başarılı bir çevirisi için bkz. Kendigelen Abuzer/ Aydın, Alihan: Karayolu ile Uluslararası Eşya Taşıma Sözleşmesine İlişkin Antlaşma (CMR) – Resmi Çeviriye İlişkin Sorunlar ve Bir Serbest Çeviri Denemesi– Prof. Dr. Ömer Teoman a 55. Yaş Günü Armağanı, C. I, İstanbul 2002, s. 495-525.  13  Akyüz, Simge: Uluslararası Kara ve Hava Yolu ile Eşya Taşımalarında Taşıyıcının Gecikmeden  Doğan  Zararlardan  Sorumluluğu,  İstanbul  Üniversitesi  Sosyal  Bilimler Enstitüsü, Yayınlanmamış Yüksek Lisans Tezi, 2012.  373Selim CİĞER                                                           Ankara Üni. Hukuk Fak. Dergisi, 69 (2) 2020: 369-398  Fakat hem bazı düşünce ve üslup farklılıkları sebebiyle, hem de Montreal Konvansiyonu  metninde  gerçekleşen  birtakım  değişiklikleri  metne yansıtmak ihtiyacı ile Konvansiyon un bir kez daha Türkçe ye çevrilmesinin yerinde olacağına kanaat getirilmiştir. Bu  çalışma,  yukarıda  belirtilen  gerekçelerle  ve  bu  alanda  faaliyet gösteren  uygulayıcı,  akademisyen  ve  öğrencilere  bir  alternatif  sunmak arzusuyla, Montreal Konvansiyonu nu İngilizce dilinde kaleme alınmış asıl metni esas alınarak Türkçe ye tercüme etmeyi amaçlamaktadır. Bu nedenle, çeviride Konvansiyon metnine  olabildiğince sadık kalmaya yönelik çaba gösterilmiş  ve  anlatım  açısından  zorlama  ya  da  yapay  ifadeler  ortaya çıkmadığı sürece anlam çevirisi yapmak yoluna başvurulmamıştır.15 Yine benzer bir gerekçeyle, madde lafzında açıklık bulunmayan hallerde metnin aslına en uygun düşecek çeviri tercih edilerek söz konusu maddelere herhangi bir  ekleme  yapmaktan  veya  benzeri  müdahalelerden  kaçınılmıştır.16 Dolayısıyla, bu çalışmanın Montreal Konvansiyonu nun hükümlerine ilişkin tartışmalı  hususlara  dair  bir  yorum  getirmek  amacı  taşımadığını  açıkça vurgulamak  gerekir.  Bu  vesileyle,    madde  metnine  ilişkin  herhangi  bir uyuşmazlıkta resmi çeviri ya da bu çalışma ve benzeri çevirilerin değil sadece Konvansiyonu nun asıl metninin bağlayıcı nitelikte olduğunu ve dolayısıyla, Montreal  Konvansiyonu nun  son  hükümleri  uyarınca,  Konvansiyon un İngilizce,  Arapça,  Çince,  Fransızca,  Rusça  ve  İspanyolca  dillerindeki metinlerin esas alınması gerekeceğini tekrar hatırlatmak isteriz.                                                      14  Bkz. Dn. 17, 18, 19, 20. 15  Bu hususta madde 31 in çevirisini örnek olarak göstermek mümkündür. Zira madde metninde complaint şeklinde ifade edilen kavram taşıma hukuku terminolojisi açısından zararın ihbarı veya bildirimi anlamına gelmekteyse de, metni aslına uygun şekilde tercüme etmek amacıyla çeviride şikayet kelimesi kullanılmıştır. 16  Bu hususta madde 22.3 kapsamında sorumluluk sınırının belirlenmesinde brüt mü yoksa net ağırlığın mı esas alınacağı meselesi örnek olarak gösterilebilir. CMR madde 23 ün aksine Montreal Konvansiyonu metninde bu konuda herhangi bir açıklık bulunmamaktadır. Yine de doktrinde söz konusu sınırın brüt ağırlık üzerinden hesap edilmesi fikri geniş ölçüde kabul görmektedir, bkz. Ülgen, Hüseyin: Hava Taşıma Sözleşmesi, Ankara, 1987, sf. 195; Özdemir, Atalay: Hava Taşıyıcısının Sorumluluğu, Ankara, 1990, sf. 99; Turhan, Gökhan: Uluslararası Hava Yolu Taşımalarında Taşıyıcının Yüke İlişkin Sorumluluğu, İstanbul, 2016,  sf.  139.  Ayrıca,  bkz.  Y.  11.  HD,  11.12.2018,  E.  2017/2519,  K.  2018/7831 (http://www.kazanci.com, Erişim: 22.02.2019) 374Ankara Üni. Hukuk Fak. Dergisi, 69 (2) 2020: 369-398         Uluslararası Hava Yolu Taşımasına İlişkin…  Dibace BU KONVANSİYON A TARAF OLAN DEVLETLER 12  Ekim  1929 da  Varşova da  imzalanan,  ve  bundan  sonra  Varşova Konvansiyonu olarak anılacak olan, Uluslararası Hava Yolu Taşımalarına İlişkin Belirli Kuralların Birleştirilmesine Dair Konvansiyon ve diğer ilgili hukuki enstrümanların özel uluslararası hava hukukunun uyumlaştırılmasına yaptığı muazzam katkıyı TAKDİR EDEREK,  Varşova Konvansiyonu ve ilgili  hukuki enstrümanların çağa uygun hale getirilmesi ve birleştirilmesi ihtiyacını KABUL EDEREK Uluslararası  hava  yolu  taşımasında  tüketici  menfaatlerinin  korunmasının temin  edilmesinin  önemini  ve  eski  halin  iadesi  prensibi  uyarınca  ve hakkaniyetli bir şekilde zararın giderilmesi ihtiyacını TANIYARAK Uluslararası hava taşıma faaliyetlerinin düzenli bir şekilde gelişimi ve 7 Aralık  1944 de  Şikago da  imzalanan  Uluslararası  Sivil  Havacılık Konvansiyonu nun ilke ve amaçlarına uygun şekilde yolcu, bagaj ve yük dolaşımının engelsiz bir şekilde gerçekleşmesinin arzu edilirliğini TASDİK EDEREK  Uluslararası  hava  yolu  taşımasını  düzenleyecek  belirli  kuralların  bir Konvansiyon ile daha ileri bir seviyede uyumlaştırılması ve tedvini için Devletlerin toplu olarak hareket etmesinin adil bir menfaat dengesine ulaşmak için en uygun yol olduğuna KANİ OLARAK  AŞAĞIDAKİ ŞEKİLDE ANLAŞMIŞLARDIR: Birinci Kısım – Genel Hükümler Madde 1- Uygulamanın kapsamı 1.  Bu Konvansiyon ücret karşılığında, hava aracı ile gerçekleştirilen tüm uluslararası  yolcu,  bagaj  ve  yük  taşımalarına  uygulanır.  Ayrıca, Konvansiyon,  bir  hava  yolu  işletmesi  tarafından  ifa  edilen  hatır taşımalarına da uygulanır. 2.  Bu Konvansiyon uyarınca, uluslararası taşıma, taraflar arasındaki anlaşmaya  uygun  olarak,  kalkış  ve  varış  yerlerinin,  taşıma  veya aktarmada  bir  duraklama  olsa  da  olmasa  da,  iki  Taraf  Devlet topraklarında bulunduğu veya kalkış ve varış yerleri tek bir Taraf Devlet  toprakları  içinde  bulunmakla  beraber  başka  bir  Devlet 375Selim CİĞER                                                           Ankara Üni. Hukuk Fak. Dergisi, 69 (2) 2020: 369-398  topraklarında, bu Devlet bir Taraf Devlet olmasa bile, bir durak yeri kararlaştırılmış taşımaları ifade eder. Başka bir Devlet topraklarında bir durak yeri kararlaştırılmadan, tek bir Taraf  Devlet toprakları içerisinde  bulunan  iki  nokta  arasındaki  taşıma,  bu  Konvansiyon uyarınca uluslararası taşıma teşkil etmez. 3.  Bir veya bir dizi sözleşme ile kararlaştırılmış olsa bile, birden çok mütevali taşıyıcı tarafından gerçekleştirilecek taşımalar, taraflarca tek bir taşıma faaliyeti olarak kabul edildiyse, bu Konvansiyon uyarınca, bütün ve tek bir taşıma olarak addedilecek ve sadece bir veya bir dizi sözleşmenin tek bir Taraf Devlet toprakları içerisinde ifa edilmesi sebebiyle uluslararası niteliğini kaybetmeyecektir. 4.  Bu  Konvansiyon  aynı  zamanda,  söz  konusu  bölümde  belirtilen şartlara  tabi  olmak  kaydıyla,  V.  Bölüm de  düzenlenen  taşıma faaliyetlerine de uygulanır. Madde 2 - Devlet tarafından ifa edilen taşımalar ve posta gönderilerinin taşınması 1.  Bu Konvansiyon, 1. Maddede belirtilen şartları sağlamak koşuluyla, Devlet veya kanunla kurulmuş kamu kurum ve kuruluşları tarafından ifa edilen taşımalara da uygulanır. 2.  Posta  gönderilerinin  taşınmasında,  taşıyıcı  yalnızca  ilgili  posta idaresine  karşı,  taraflar  arasındaki  ilişkinin  tabi  olduğu  mevzuat uyarınca, sorumlu olacaktır. 3.  Bu  maddenin  ikinci  fıkrasında  belirtildiğinin  haricinde,  bu Konvansiyon  hükümleri  posta  gönderilerinin  taşınmasına uygulanmaz.   İkinci Kısım – Belgeler ve Yolcu, Bagaj ve Yük Taşımasına dair Tarafların Yükümlülükleri  Madde 3 - Yolcu ve bagaj 1.  Yolcu taşımasına dair, (a) Kalkış ve varış yerlerine ilişkin bilgi (b) Eğer  kalkış  ve  varış  yerleri  tek  bir  Taraf  Devlet  toprakları içerisindeyse ve başka bir Devlet toprakları içerisinde bulunan bir veya birden fazla kararlaştırılmış durak yeri var ise, bu durak yerlerinden en az bir tanesine ilişkin bilgi 376Ankara Üni. Hukuk Fak. Dergisi, 69 (2) 2020: 369-398         Uluslararası Hava Yolu Taşımasına İlişkin…  içeren ferdi veya toplu bir taşıma belgesi verilmelidir. 2.  Birinci fıkrada belirtilen bilgileri muhafaza etmek kaydıyla, her hangi başka bir yöntem de, aynı fıkrada bahsi geçen taşıma belgesi yerine kullanılabilir. Eğer böyle bir yöntem kullanıldıysa, taşıyıcı yolcuya bahsi geçen bilgilerin yazılı dökümünü de vermeyi teklif etmelidir. 3.  Taşıyıcı, kayıtlı bagajın her parçası için yolcuya bir bagaj tanıtım etiketi vermelidir. 4.  Bu  Konvansiyon un,  uygulandığı  hallerde,  taşıyıcının  ölüm  veya yaralanma  ile  bagajın  mahvolması,  zıyaı  veya  hasarından  ve gecikmeden  dolayı  sorumluluğunu  düzenlediği  ve sınırlandırabileceği  hususunda  yolcuya  yazılı  bildirimde bulunulmalıdır. 5.  Yukarıdaki  fıkra  hükümlerine  uyulmaması  taşıma  sözleşmesinin varlığını  veya  geçerliliğini  etkilemeyecek  ve  sözleşme  yine  de, sorumluluğun sınırlandırılmasına ilişkin hükümler de dâhil olmak üzere, bu Konvansiyon hükümlerine tabi olacaktır. Madde 4 - Yük 1.  Yük taşımasına dair bir hava yolu taşıma senedi verilecektir. 2.  Yapılacak taşımanın kaydını muhafaza eden her hangi başka bir yöntem de hava yolu taşıma senedi verilmesinin yerine geçebilir. Eğer böyle bir yöntem kullanıldıysa taşıyıcı, eğer gönderen talep ederse, gönderene  taşınacak  yükün  tanımlanmasına  ve  taşıma  kaydını muhafaza eden böyle bir yöntemdeki bilgilere erişmeye cevaz veren bir yük makbuzu verecektir.  Madde 5 – Hava yolu taşıma senedi veya yük makbuzunun içeriği Hava yolu taşıma senedi veya yük makbuzunun içeriğinde (a) Kalkış ve varış yerlerine ilişkin bilgi (b) Eğer  kalkış  ve  varış  yerleri  tek  bir  Taraf  Devlet  toprakları içerisindeyse ve başka bir Devlet toprakları içerisinde bulunan bir veya birden fazla kararlaştırılmış durak yeri varsa, bu durak yerlerinden en az bir tanesine ilişkin bilgi (c) Yükün ağırlığına ilişkin bilgi bulunmalıdır. 377Selim CİĞER                                                           Ankara Üni. Hukuk Fak. Dergisi, 69 (2) 2020: 369-398  Madde 6 - Yükün mahiyetine ilişkin belgeler Gönderen,  gerekmesi  halinde,  gümrük,  polis  veya  benzeri  devlet makamlarının şart koştuğu gerekliliklere uyulması için yükün mahiyetini belirten bir belge verecektir. Bu hüküm, taşıyıcı için herhangi bir görev, yükümlülük veya bunlardan doğabilecek bir sorumluluk teşkil etmez. Madde 7 - Hava yolu taşıma senedinin tanımı 1.  Hava yolu taşıma senedi gönderen tarafından her biri asıl olan üç parça olarak düzenlenecektir. 2.  İlk parça taşıyıcı için olarak işaretlenerek, gönderen tarafından imzalanacaktır. İkinci parça gönderilen için olarak işaretlenecek ve gönderen ile taşıyıcı tarafından imzalanacaktır. Üçüncü parça taşıyıcı tarafından imzalanacak ve yük kabul edildikten sonra gönderene verilecektir. 3.  Taşıyıcının  ve  gönderenin  imzası  baskı  veya  mühür  kullanmak yoluyla da atılabilir. 4.  Eğer  hava  yolu  taşıma  senedini,  gönderenin  isteğiyle,  taşıyıcı düzenlerse  taşıyıcının,  aksi  kanıtlanmadıkça,  göndereni  temsilen hareket ettiği varsayılır. Madde 8 - Birden çok paketin belgelendirilmesi Birden çok paketin olduğu hallerde, (a) Yükün  taşıyıcısı,  gönderenden  ayrı  havayolu  taşıma  senetleri düzenlemesini isteme hakkına sahiptir; (b) Gönderen, 4. Maddenin ikinci fıkrasında bahsedilen başka tür bir yöntem kullanılıyorsa, taşıyıcıdan ayrı yük makbuzu teslimini isteme hakkına sahiptir. Madde 9 - Belgelere ilişkin koşullara uyulmaması Madde 4 ila 8 hükümlerine uyulmaması, taşıma sözleşmesinin varlığını veya  geçerliliğini  etkilemeyecek  ve  sözleşme  yine  de,  sorumluluğun sınırlandırılmasına  ilişkin  hükümler  de  dâhil  olmak  üzere,  bu Konvansiyon hükümlerine tabi olacaktır. Madde 10 - Belge tafsilatından doğan sorumluluk 1.  Gönderen, kendisi veya kendisi adına hava yolu taşıma senedine eklenen, kendisi tarafından veya kendisini temsilen taşıyıcı tarafından 378Ankara Üni. Hukuk Fak. Dergisi, 69 (2) 2020: 369-398         Uluslararası Hava Yolu Taşımasına İlişkin…  sağlanarak  yük  makbuzuna  veya  4.  Maddenin  ikinci  fıkrasında bahsedilen başka tür bir yöntem ile muhafaza altına alınan kayıtlara eklenen  ayrıntıların  ve  yüke  ilişkin  ifadelerin  doğruluğundan sorumludur. Bu hüküm, göndereni temsilen hareket eden kişinin aynı zamanda taşıyıcının temsilcisi olduğu hallerde de uygulanacaktır. 2.  Gönderen, taşıyıcıya karşı,  kendisi tarafından veya kendisini temsilen sağlanan  söz  konusu  ayrıntı  ve  ifadelerde  bulunan  tutarsızlık, yanlışlık  veya  eksikliklerden  kaynaklanan  ve  taşıyıcının  veya taşıyıcının kendisine karşı sorumlu olduğu kişilerin maruz kaldığı zararları gidermekle yükümlüdür. 3.  Taşıyıcı, gönderene karşı, birinci ve ikinci fıkra hükümleri uyarınca, kendisi veya kendisini temsilen yük makbuzuna veya 4. Maddenin ikinci fıkrasında bahsedilen başka tür bir yöntem ile muhafaza altına alınan kayıtlara eklenen ayrıntılar ve ifadelerde bulunan tutarsızlık, yanlışlık  veya  eksikliklerden  kaynaklanan  ve  gönderenin  veya gönderenin  kendisine  karşı  sorumlu  olduğu  herhangi  bir  kişinin maruz kaldığı zararları gidermekle yükümlüdür.  Madde 11 - Belgelerin ispat gücü 1.  Hava yolu taşıma senedi veya yük makbuzu, sözleşmenin yapıldığına, yükün kabulüne ve söz konusu belgede anılan taşımanın tabi olduğu hükümlere karine oluşturur. 2.  Hava  yolu  taşıma  senedi  veya  yük  makbuzunda  bulunan  yükün ağırlığı, ebatları ve paketlemesi ile paketlerin sayısına dair ifadeler belirtilen  hususların  doğruluğuna  karine  teşkil  eder;  ancak  bu kayıtlardan yükün adedi, hacmi ve durumuna ilişkin olanlar ise, gönderen huzurunda taşıyıcı tarafından kontrol edilerek hava yolu taşıma senedi veya yük makbuzunda bu durum belirtilmediği veya yükün görünürdeki durumuna ilişkin olmadığı sürece taşıyıcıya karşı delil teşkil etmez. Madde 12 - Yük üzerinde tasarruf hakkı 1.  Taşıma  sözleşmesinden  doğan  bütün  yükümlülüklerini  yerine getirmek kaydıyla, gönderen yükü kalkış veya varış havaalanında geri çekmek veya yolculuk esnasında herhangi bir inişte durdurmak ya da yükün varış yerinde veya yolculuk esnasında, önceden tayin edilen gönderilen  dışında  bir  kişiye  teslimini  istemek  veya  kalkış havaalanına geri gönderilmesini talep etmek suretiyle yük üzerinde tasarruf hakkına sahiptir. Gönderen, bu tasarruf hakkını taşıyıcı veya 379Selim CİĞER                                                           Ankara Üni. Hukuk Fak. Dergisi, 69 (2) 2020: 369-398  diğer gönderenlere zarar verecek şekilde kullanamaz ve bu hakkın kullanımdan doğan bütün masrafları tazmin etmekle yükümlüdür. 2.  Eğer  gönderenin  talimatlarını  yerine  getirmek  mümkün  değilse, taşıyıcı bir an önce bu durumu gönderene bildirmelidir. 3.  Eğer  taşıyıcı  gönderenin  yük  üzerindeki  tasarrufundan  doğan talimatlarını, gönderene verilmiş olan hava yolu taşıma senedi veya yük makbuzu ibraz edilmeden yerine getirirse taşıyıcı, gönderenden tazminat isteme hakkı saklı kalmak şartıyla, o hava yolu taşıma senedi veya  yük  makbuzunun  meşru  zilyedine  karşı  doğabilecek  tüm zararlardan sorumludur. 4.  Gönderene verilmiş bu hak, 13. Madde uyarınca gönderilenin hakları başladığı anda sona erer. Fakat eğer gönderilen yükü kabul etmeyi reddederse veya kendisine ulaşılamaz ise, gönderenin yük üzerindeki tasarruf hakkı devam edecektir. Madde 13 - Yükün teslimi 1.  12.  Madde  uyarınca  gönderenin  yük  üzerinde  tasarruf  hakkını kullandığı haller haricinde, gönderilen, ödenmesi gerekli masrafları ödemek ve taşıma sözleşmesi hükümlerine uymak suretiyle, yükün varma yerine ulaşması üzerine taşıyıcıdan yükün kendisine teslimini talep etmeye yetkilidir. 2.  Aksi kararlaştırılmadıkça, taşıyıcı yük ulaşır ulaşmaz gönderilene ihbarda bulunmakla yükümlüdür. 3.  Eğer taşıyıcı yükün zıyaını kabul ederse, veya yük ulaşması gereken tarihi izleyen yedi günün içinde ulaşmadıysa gönderilen, taşıyıcıya karşı taşıma sözleşmesinden doğan hakları kullanmaya yetkilidir.  Madde 14 - Gönderen ve gönderilenin haklarının uygulanması Gönderen  veya  gönderilen,  taşıma  sözleşmesinde  düzenlenen yükümlülüklerini yerine getirmek kaydıyla, her biri, sırasıyla madde 12 ve madde 13 te verilmiş tüm hakları,  ister kendi yararına isterse de başkası yararına olsun, kendi adlarına kullanabilirler. Madde 15 - Gönderen ve gönderilen arasındaki ilişkiler veya üçüncü kişiler arasındaki karşılıklı ilişkiler 1.  12, 13 ve 14. Maddeler ne gönderen ve gönderilenin birbiri ile olan ilişkilerini ne de gönderen veya gönderilenden kaynaklanan haklara sahip olan üçüncü kişilerin arasındaki karşılıklı ilişkileri etkiler. 380Ankara Üni. Hukuk Fak. Dergisi, 69 (2) 2020: 369-398         Uluslararası Hava Yolu Taşımasına İlişkin…  2.  12, 13 ve 14. Madde hükümleri sadece hava yolu taşıma senedine veya yük makbuzuna açıkça konulacak bir hüküm ile değiştirilebilir. Madde 16 - Gümrük, polis veya diğer resmi makamların şart koştuğu işlemler 1.  Gönderen, yükün gönderilene teslim edilebilmesi için gümrük, polis veya  diğer  resmi  makamların  şart  koştuğu  işlemlerin  yerine getirilmesi  için  ihtiyaç  duyulan  bilgi  ve  belgeleri  sağlamakla yükümlüdür.  Gönderen,  bu  tür  bilgi  ve  belgelerin  noksanlığı, yetersizliği  veya  tutarsızlığından  dolayı  taşıyıcıya  verilen  tüm zararlardan sorumludur, meğerki zarar taşıyıcının kendisi, adamları veya temsilcilerinin kusurundan kaynaklansın. 2.  Taşıyıcının  söz  konusu  bilgi  ve  belgelerin  doğruluğunu  veya yeterliliğini araştırmak gibi bir yükümlüğü bulunmamaktadır. Üçüncü Kısım – Taşıyıcının Sorumluluğu  Madde 17 - Yolcu ölümü veya yaralanması – bagaj hasarı 1.  Taşıyıcı, yolcunun ölümü veya cismani zarar görmesi halinde maruz kalınan zarardan, sadece ölüm veya yaralanmaya yol açan kazanın hava aracına biniş veya araçtan iniş işlemleri esnasında ya da hava aracının içerisinde gerçekleşmesi şartıyla sorumludur. 2.  Taşıyıcı, kayıtlı bagajın mahvolması, zıyaı veya hasarı halinde maruz kalınan zararlardan dolayı, sadece,  mahva, zıyaa veya hasara yol açan olayın  hava  aracı  içerisinde  ya  da  kayıtlı  bagajın  taşıyıcının hâkimiyetinde  olduğu  süre  içerisinde  gerçekleşmesi  şartıyla sorumludur.  Bununla  beraber,  zarar,  bagajın  kendine  has  bir kusurundan,  niteliğinden  veya  ayıbından  kaynaklandığı  nispette taşıyıcı sorumlu değildir. Kişisel eşyalar da dâhil olmak üzere, kayıtlı olmayan bagaj söz konusu ise taşıyıcı, zarar kendisinin veya adamları ya da temsilcilerinin kusurundan kaynaklanmışsa sorumludur. 3.  Eğer taşıyıcı kayıtlı bagajın zıyaını kabul ederse veya kayıtlı bagaj varması gereken tarihi izleyen yirmi bir günün içinde ulaşmadıysa, yolcu  taşıyıcıya  karşı  taşıma  sözleşmesinden  doğan  haklarını kullanmaya yetkilidir. 4.  Başka şekilde belirletilmedikçe, bagaj terimi bu Konvansiyon da hem  kayıtlı  bagaj  hem  de  kayıtlı  olmayan  bagaj  anlamına gelmektedir.  381Selim CİĞER                                                           Ankara Üni. Hukuk Fak. Dergisi, 69 (2) 2020: 369-398  Madde 18 - Yükün zarara uğraması 1.  Taşıyıcı, yükün mahvolması, zıyaı veya hasarı halinde maruz kalınan zararlardan dolayı, sadece zararı doğuran olayın hava yoluyla taşıma esnasında gerçekleşmesi şartıyla, sorumludur. 2.  Bununla beraber, taşıyıcı eğer yükün mahvının, zıyaı veya hasarının aşağıdakilerden bir veya birden fazlası sebebiyle kaynaklandığını kanıtlarsa, bu nispette, sorumlu olmaz: (a) Yükün kendine has bir kusuru, niteliği veya ayıbı (b) Taşıyıcı veya taşıyıcının adamları ya da temsilcilerinden başka  bir  kimse  tarafından  yükün  kusurlu  şekilde ambalajlanması (c) Savaş veya silahlı çatışma eylemleri (d) Yükün giriş, çıkış veya aktarılmasıyla ilgili olarak bir resmi makamın tasarrufu  3.  Bu maddenin birinci fıkrası uyarınca hava yoluyla taşıma, yükün taşıyıcının hâkimiyetinde olduğu süreyi içerir. 4.  Hava yoluyla taşıma süresi, havaalanı dışında kara, deniz veya iç su yolları kullanılarak gerçekleştirilen herhangi bir taşıma faaliyetini kapsamaz. Bununla beraber, eğer böyle bir taşıma faaliyeti, yükleme, teslim veya aktarma sebebiyle hava yoluyla taşıma sözleşmesinin ifası için gerçekleşirse, mevcut zararın, aksi ispatlanmadıkça, hava yoluyla  taşıma  esnasında  gerçekleşen  bir  olaydan  kaynaklandığı varsayılır. Eğer, taşıyıcı, gönderenin onayı olmaksızın, taraflarca hava yoluyla gerçekleştirileceği kararlaştırılmış taşımayı tamamen veya kısmen başka bir yolla yapılan taşıma faaliyeti ile ikame ederse, bu diğer  yolla  gerçekleşen  taşıma  faaliyeti  de  hava  yoluyla  taşıma süresinin içerisinde olarak kabul edilir. Madde 19 - Gecikme Taşıyıcı, hava yoluyla yolcu, bagaj ve yük taşımasında gecikmeden doğan zararlardan dolayı sorumludur. Bununla beraber, eğer taşıyıcı kendisi  veya  kendi  adamları  ya  da  temsilcilerinin  zararın gerçekleşmesini önlemek için makul ölçüde alınması gereken bütün önlemleri  aldığını  veya  bu  türden  önlemlerin  alınmasına  imkân bulunmadığını ispatlarsa sorumluluktan kurtulur.  382Ankara Üni. Hukuk Fak. Dergisi, 69 (2) 2020: 369-398         Uluslararası Hava Yolu Taşımasına İlişkin…  Madde 20 - Sorumluluktan kurtulma Eğer taşıyıcı zararın tazminat talebinde bulunan veya onun haklarını devraldığı kişinin kusuru, başkaca bir kusurlu fiili ya da ihmalinin zarara sebebiyet verdiğini veya böyle bir fiilin zarara katkısı olduğunu ispat ederse, böyle bir kusur, başkaca bir kusurlu fiil ya da ihmalin zarara sebebiyet verdiği veya katkıda bulunduğu nispette, kısmen veya tamamen, sorumluktan kurtulur. Aynı şekilde, bir yolcunun ölümü veya yaralanması sebebiyle, tazminat yolcudan başka bir kişi tarafından talep edildiğinde, taşıyıcı o yolcunun kusuru, başkaca bir kusurlu fiili ya da ihmalinin zarara sebebiyet verdiği veya katkıda bulunduğunu ispatlarsa, o nispette sorumluluktan kurtulur. Bu madde, 21. Maddenin birinci fıkrası da dâhil olmak üzere bu Konvansiyon un sorumluluğa ilişkin tüm hükümlerine uygulanır. Madde 21 - Yolcu ölümü veya yaralanması halinde tazminat 1.  17. Maddenin birinci fıkrası uyarınca doğan ve her bir yolcu için 128.82117  Özel  Çekme  Hakkı nı  aşmayan  zararlarda,  taşıyıcı sorumluluğunu  sınırlandırma  veya  sorumluluktan  kurtulma imkânına sahip değildir. 2.  Taşıyıcı, 17. Maddenin birinci fıkrası uyarınca doğan ve her bir yolcu için 128.821 Özel Çekme Hakkı nı aşan zararlarda: (a) Söz  konusu  zararın  taşıyıcının  ya  da  taşıyıcının adamları  veya  temsilcilerinin  kusuru,  başkaca  bir kusurlu fiili ya da ihmalinden kaynaklanmadığını, veya (b) Söz  konusu  zararın  tamamen  bir  üçüncü  kişinin kusuru, başkaca bir kusurlu fiili ya da ihmalinden kaynaklandığını ispatlarsa sorumlu olmayacaktır.                                                  17  21. Maddenin ilk halinde 100.000 Özel Çekme Hakkı ile ifade edilmiş sorumluluk sınırı, 24. Madde uyarınca ilgili sınırların gözden geçirilmesi sonucunda önce 2009 da 113.100 Özel Çekme Hakkı şeklinde, daha sonra da 2019 da 128.821 Özel Çekme Hakkı şeklinde güncellenmiştir. İlgili değişiklik 28.12.2019 tarihinde yürürlüğe girmiştir, bkz. International Civil Aviation Organization (ICAO) (Uluslararası Sivil Havacılık Örgütü), 2019 Revised Limits  of  Liability  Under  the  Montreal  Convention  of  1999  (ICAO,  2019) <https://www.icao.int/secretariat/legal/Pages/2019_Revised_Limits_of_Liability_Under_t he_Montreal_Convention_1999.aspx> (Erişim: 4.05.2020). 383Selim CİĞER                                                           Ankara Üni. Hukuk Fak. Dergisi, 69 (2) 2020: 369-398  Madde 22 - Gecikme, bagaj ve yüke ilişkin sorumluluğun sınırları 1.  Yolcu  taşımasında,  19.  Madde de  belirtildiği  şekilde  bir gecikmeden  dolayı  zarar  doğması  halinde,  taşıyıcının sorumluluğu her bir yolcu için 5.34618 Özel Çekme Hakkı ile sınırlıdır. 2.  Bagaj  taşımasında,  bagajın  mahvolması,  zıyaı,  hasarı  veya gecikmesi  halinde  taşıyıcının  sorumluluğu,  yolcu  tarafından kayıtlı bagaj taşıyıcıya teslim edildiği esnada, gerekirse ek bir ücret  ödenerek,  bagajın  varış  yerinde  tesellümünde  menfaati bulunduğuna dair özel bir bildirim yapılmadığı takdirde, her bir yolcu için 1.28819 Özel Çekme Hakkı ile sınırlıdır. Böyle bir bildirimin yapıldığı hallerde, taşıyıcı bildirilen tutarı geçmeyecek bir  miktarı  ödemekle  sorumlu  olacaktır,  meğerki  söz  konusu tutarın yolcunun varış yerinde bagajı tesellümünden elde edeceği hakiki menfaati aştığını ispatlasın. 3.  Yük taşımasında, yükün mahvolması, zıyaı, hasarı veya gecikme halinde  taşıyıcının  sorumluluğu,  gönderen  tarafından  yükün taşıyıcıya teslim edildiği esnada, gerekirse ek bir ücret ödenerek, yükün varış yerinde tesellümünde menfaati bulunduğuna dair özel bir bildirim yapılmadığı takdirde,  kilogram başına 2220 Özel Çekme Hakkı tutarıyla sınırlıdır. Böyle bir bildirimin yapıldığı hallerde,  taşıyıcı  bildirilen  tutarı  geçmeyecek  bir  miktarı ödemekle  sorumlu  olacaktır,  meğerki  söz  konusu  tutarın gönderenin varış yerinde yükü tesellümünden elde edeceği hakiki menfaati aştığını ispatlasın.                                                  18  22. Maddenin birinci fıkrasının eski halinde 4.150 Özel Çekme Hakkı ile ifade edilmiş sorumluluk sınırı, 24. Madde uyarınca ilgili sınırların gözden geçirilmesi sonucunda önce 2009 da 4.694 Özel Çekme Hakkı şeklinde, daha sonra da 2019 da 5.346 Özel Çekme Hakkı şeklinde güncellenmiştir. İlgili değişiklik 28.12.2019 tarihinde yürürlüğe girmiştir, bkz. dn.17. 19  22. Maddenin ikinci fıkrasının ilk halinde 1.000 Özel Çekme Hakkı ile ifade edilmiş sorumluluk sınırı, 24. Madde uyarınca ilgili sınırların gözden geçirilmesi sonucunda önce 2009 da 1.131 Özel Çekme Hakkı şeklinde, daha sonra da 2019 da 1.288 Özel Çekme Hakkı şeklinde güncellenmiştir. İlgili değişiklik 28.12.2019 tarihinde yürürlüğe girmiştir, bkz. dn.17. 20  22. Maddenin üçüncü fıkrasının ilk halinde 17 Özel Çekme Hakkı ile ifade edilmiş sorumluluk sınırı, 24. Madde uyarınca ilgili sınırların gözden geçirilmesi sonucunda önce 2009 da 19 Özel Çekme Hakkı şeklinde, daha sonra da 2019 da 22 Özel Çekme Hakkı şeklinde güncellenmiştir. İlgili değişiklik 28.12.2019 tarihinde yürürlüğe girmiştir, bkz. dn.17. 384Ankara Üni. Hukuk Fak. Dergisi, 69 (2) 2020: 369-398         Uluslararası Hava Yolu Taşımasına İlişkin…  4.  Yükün veya içinde bulunan şeylerin bir kısmının mahvolması, zıyaı,  hasarı  veya  gecikmesi  halinde,  taşıyıcının  sorumluluk miktarının belirlenmesinde dikkate alınacak ağırlık, sadece ilgili paket veya paketlerin toplam ağırlığı olacaktır. Bununla beraber, yükün veya içinde bulunan şeylerin bir kısmının mahvolması, zıyaı, hasarı veya gecikmesi, aynı hava yolu taşıma senedi, yük makbuzu  veya  bunlar  düzenlenmemişse  4.  Maddenin  ikinci fıkrasında bahsedilen başka tür bir yöntem ile muhafaza altına alınan  kayıtlarda  listelenen  diğer  paketlerin  değerini  de etkiliyorsa, söz konusu diğer paket veya paketlerin toplam ağırlığı da sorumluluk sınırları tespit edilirken dikkate alınacaktır. 5.  Eğer, zararın taşıyıcı, taşıyıcının adamları veya temsilcilerinin zarar vermek kastıyla veya zarar oluşmasının kuvvetle muhtemel olduğunun bilinciyle pervasız bir şekilde gerçekleştirilen icrai veya ihmali  bir  hareketinden  kaynaklandığı  ispat  edilirse,  ve böyle bir icrai ya da ihmali hareketin taşıyıcının adamları ve temsilcileri  tarafından  gerçekleştirilmesi  halinde  ayrıca  söz konusu adam ve temsilcilerin görev sınırları içerisinde hareket ettikleri de ispatlanırsa, bu maddenin yukarıda bulunan birinci ve ikinci fıkra hükümleri uygulanmaz. 6.  Bu madde ve 21. Maddede düzenlenen sınırlar, mahkemenin, kendi hukuku uyarınca, ek olarak mahkeme harçlarının bir kısmı ya da tamamının veya davacı tarafından yapılan diğer yargılama masraflarının faiziyle birlikte ödenmesine hükmetmesine engel değildir. Eğer, mahkeme harçları ve diğer yargılama masrafları hariç, hükmedilen tazminat taşıyıcı tarafından zarara sebebiyet veren olayın gerçekleşmesinden itibaren altı aylık süre içinde veya, eğer bundan daha sonra ise, davanın başlamasından önce davacıya yazılı olarak teklif edilen miktarı aşmıyorsa yukarıdaki hüküm uygulanmaz. Madde 23 - Para birimlerinin çevrilmesi 1.  Bu Konvansiyon da Özel Çekme Hakkı cinsinden belirtilen tutarların Uluslararası Para Fonu tarafından saptanan Özel Çekme Hakkı nı ifade etmekte olduğu kabul edilecektir. Adli yargı muamelelerinde, tutarların  ulusal  para  birimlerine  çevrilmesinde  söz  konusu  para biriminin karar tarihindeki Özel Çekme Hakkı cinsinden değeri esas alınacaktır. Uluslararası Para Fonu üyesi bir Taraf Devlet in ulusal para biriminin Özel Çekme Hakkı cinsinden değeri, Uluslararası Para 385Selim CİĞER                                                           Ankara Üni. Hukuk Fak. Dergisi, 69 (2) 2020: 369-398  Fonu  tarafından  iş  ve  işlemlerinde  uygulanan  ve  karar  tarihinde yürürlükte  olan  değerleme  yöntemleri  uyarınca  hesaplanacaktır. Uluslararası Para Fonu üyesi olmayan bir Taraf Devlet in ulusal para biriminin Özel Çekme Hakkı cinsinden değeri o Devlet tarafından belirlenen şekilde hesaplanacaktır. 2.  Bununla beraber, Uluslararası Para Fonu üyesi olmayan ve hukukları bu maddenin 1. Fıkrası hükümlerinin uygulanmasına izin vermeyen Devletler, onay veya katılma tarihinde ya da sonraki bir tarihte, topraklarında söz konusu olacak adli yargı muamelelerinde madde 21 uyarınca taşıyıcının sorumluluk sınırlarının yolcu başına 1.500.000 para birimi, 22. Maddenin birinci fıkrası uyarınca yolcu başına 62.500 para birimi, 22. Maddenin ikinci fıkrası uyarınca yolcu başına 15.000 para birimi ve 22. Maddenin üçüncü fıkrası uyarınca kilogram başına 250 para birimi olarak sabitlendiğini ilan edebilir. Bu para birimi altmış  beş  buçuk  miligram  binde  dokuz  yüz  ayar  altına  tekabül etmektedir. Bu miktarlar söz konusu ulusal para birimine en yakın ondalıklı oranlara yuvarlanarak çevrilebilir. Bu miktarların ulusal para  birimine  çevrilmesi  ilgili  Devlet in  kendi  hukukuna  göre yapılacaktır. 3.  Bu  maddenin  birinci  fıkrasının  son  cümlesinde  belirtilen hesaplamalar  ve  bu  maddenin  ikinci  fıkrasında  belirtilen  çevrim yöntemi,  21  ve  22.  Maddede  belirtilen  miktarların  bu  maddenin birinci  fıkrasının  ilk  üç  cümlesinin  uygulanması  sonucu  ortaya konacak, Taraf Devlet para birimi cinsinden, aynı gerçek değere mümkün olan en yakın şekilde yapılacaktır. Taraf Devletler, duruma göre, bu maddenin birinci fıkrası uyarınca belirlenecek hesaplama metodunu veya bu maddenin ikinci fıkrası uyarınca belirlenen çevrim yönteminin sonucunu, onay, kabul, tasvip veya katılmaya ilişkin bir belge tevdi ederken, veya bunlardan birinde herhangi bir değişiklik olması halinde Tevdi Makamına bildireceklerdir. Madde 24 - Sınırların gözden geçirilmesi 1.  Bu Konvansiyon un 25. Maddesi hükümleri saklı kalmak koşuluyla ve  aşağıdaki  2.  Fıkra  hükümlerine  tabi  olarak,  21,  22  ve  23. Maddelerde belirtilen sorumluluk sınırları, ilki bu Konvansiyon un yürürlüğe girmesini izleyen beşinci yıl veya bu Konvansiyon imzaya açıldığı tarihten itibaren beş yıl içinde yürürlüğe girmezse, yürürlüğe girişini  izleyen  ilk  yıl  içerisinde  olmak  üzere,  Tevdi  Makamı tarafından  bir  önceki  gözden  geçirme  veya  ilk  seferde, 386Ankara Üni. Hukuk Fak. Dergisi, 69 (2) 2020: 369-398         Uluslararası Hava Yolu Taşımasına İlişkin…  Konvansiyon un  yürürlüğe  giriş  tarihinden  itibaren  birikmiş enflasyon oranına tekabül eden bir enflasyon katsayısı esas alınarak beş  yıllık  aralıklarla  gözden  geçirilecektir.  Enflasyon  katsayısını tespit etmek için kullanılacak enflasyon oranı, para birimleri 23. Maddenin 1. Fıkrasında belirtilen Özel Çekme Hakkı nı oluşturan Devletler in  Tüketici  Fiyat  Endekslerindeki  yıllık  artış  ve  düşüş oranlarının ağırlıklı ortalamasıdır. 2.  Bir önceki fıkrada bahsedilen değerlendirme sonucunda enflasyon katsayısının yüzde onu aştığı tespit edilirse, Tevdi Makamı Taraf Devletler e  sorumluluk  sınırlarının  yeniden  değerlendirildiği hususunda  ihbarda  bulunacaktır.  Bu  şekilde  yapılan  yeniden değerlendirme, Taraf Devletler e  bildirilmesinden  itibaren  altı  ay sonra  geçerli  olacaktır.  Eğer  Taraf  Devletlere  bildirilmesinden itibaren  üç  ay  içerisinde,  Taraf  Devletler in  çoğunluğu onaylamadıklarını  kaydederlerse,  yeniden  değerleme  geçerli olmayacak ve Tevdi Makamı meseleyi Taraf Devletler meclisine havale  edecektir.  Tevdi  Makamı,  yürürlüğe  girecek  herhangi  bir yeniden  değerlendirmenin  varlığını  derhal  tüm  Taraf  Devletler e ihbar edecektir. 3.  Bu maddenin birinci fıkrası saklı kalmak koşuluyla, bu maddenin ikinci fıkrasında belirtilen usul, birinci fıkrada belirtilen enflasyon katsayısının en son yeniden değerlendirmeden veya daha önce bir yeniden  değerlendirme  yapılmadıysa,  Konvansiyon un  yürürlüğe girdiği  tarihten  itibaren  yüzde  otuzu  geçmesi  şartıyla,  Taraf Devletler in üçte biri bu yönde bir istek belirttikleri anda işletilecektir. Bu maddenin birinci fıkrasında tarif edilen usul uyarınca yapılacak sonraki değerlendirmeler, bu fıkra uyarınca yapılan değerlendirme tarihinden  sonraki  beşinci  yılın  bitiminden  itibaren  beş  yıllık aralıklarla yapılacaktır. Madde 25 - Sınırlara dair kayıtlar Taşıyıcı  taşıma  sözleşmesinin  bu  Konvansiyon da  düzenlenenden  daha yüksek sorumluluk sınırlarına tabi olduğu veya sözleşmede sorumluluğun herhangi bir sınıra tabi olmadığı yönünde hüküm tesis edebilir. Madde 26 - Sözleşme hükümlerinin geçersizliği Taşıyıcıyı sorumluluktan kurtarmaya ya da sorumluluğu bu Konvansiyon da öngörülenden daha düşük şekilde sınırlamaya yönelik sözleşme hükümleri geçersiz olacaktır, fakat bu türden hükümlerin geçersizliği, bu Konvansiyon 387Selim CİĞER                                                           Ankara Üni. Hukuk Fak. Dergisi, 69 (2) 2020: 369-398  hükümlerine tabi kalmaya devam edecek olan sözleşmenin bütününün de geçersiz olduğu anlamına gelmez.  Madde 27 - Sözleşme serbestisi Bu  Konvansiyon  hükümlerinin  hiçbiri  taşıyıcıyı  bir  taşıma  sözleşmesi akdetmeyi  reddetmekten,  kendisine  bu  Konvansiyon  tarafından  tanınan defilerden feragat etmekten veya sözleşmede bu Konvansiyon hükümlerine aykırı olmayan hükümler düzenlemekten alıkoymaz. Madde 28 - Ön ödemeler Yolcu ölümü veya yaralanması ile sonuçlanan hava aracı kazalarında, eğer ulusal hukuk uyarınca gerekirse, taşıyıcı tazminat talebinde bulunabilecek gerçek kişi ya da kişilerin acil maddi ihtiyaçlarını karşılamak amacıyla bu kişilere gecikmeksizin bir ön ödeme yapacaktır. Bu tür ön ödemeler hukuki sorumluluğun ikrarı anlamına gelmez ve taşıyıcı tarafından sonradan tazminat olarak ödenen miktarlardan mahsup edilebilir. Madde 29 - Taleplerin hukuki temeli Yolcu, bagaj ve yük taşımasında tazminat talepleri, her ne şekilde olursa olsun, ister bu Konvansiyon hükümlerinden, ister sözleşmeden isterse de haksız fiilden kaynaklansın, dava açma hakkına kimlerin sahip olduğu ve haklarının  neler  olduğu  hususundan  bağımsız  olarak,  sadece  bu Konvansiyon da düzenlenen hükümlere ve sorumluluk sınırlarına tabi olarak ileri sürülebilir. Bu tür davalarda, cezalandırma (yaptırım) amacı güden, örnek niteliğinde veya zararın telafisini amaçlamayan türden diğer tazminatlar tahsil edilemez. Madde 30 - (Taşıyıcının) Adam ve temsilcileri – taleplerin birleştirilmesi 1.  Taşıyıcının  adamları  veya  temsilcilerine  karşı  Konvansiyon un kapsamında bulunan zararlardan doğan bir dava açılırsa, söz konusu adam ve temsilciler, görev sınırları içinde hareket ettiklerini ispat ederlerse,  taşıyıcının  Bu  Konvansiyon  uyarınca  ileri  sürebileceği hükümler ve sorumluluk sınırlarından yararlanabilecektirler. 2.  Böyle  bir  halde,  taşıyıcı,  adamları  ve  temsilcilerinden  tahsil edilebilecek miktarların toplamı anılan sınırları aşamaz.                                                  21  Bu türden tazminatlara ilişkin olarak bkz. Edelman, James / Varuhas, James / Colton, Simon: McGregor on Damages, 20. Bası, Londra, 2017, 12. Bölüm vd; Merhacı, Selin Özden: Karşılaştırmalı Hukukta Cezalandırıcı Tazminat, Ankara, 2013. 388Ankara Üni. Hukuk Fak. Dergisi, 69 (2) 2020: 369-398         Uluslararası Hava Yolu Taşımasına İlişkin…  3.  Yük taşıması hariç olmak üzere, eğer zararın söz konusu adam veya temsilcilerin, zarar vermek kastıyla veya zarar oluşmasının kuvvetle muhtemel olduğunun bilinciyle pervasız bir şekilde gerçekleştirilen icrai veya ihmali bir hareketinden kaynaklandığı ispat edilirse, bu maddenin birinci ve ikinci fıkra hükümleri uygulanmaz. Madde 31- Şikâyetlerin vakitli şekilde ihbarı 1.  Teslim almaya yetkili kişi tarafından kayıt edilmiş bagaj veya yükün bir şikâyet vaki olmadan tesellümü, söz konusu bagaj ve yükün iyi durumda  ve  taşıma  belgelerine  veya  3  ve  4.  Maddenin  ikinci fıkrasında bahsedilen başka tür bir yöntem ile muhafaza altına alınan kayıtlara uygun şekilde teslim edildiğine karinedir. 2.  Hasar halinde, teslim almaya yetkili kişi hasarın öğrenilmesinden sonra derhal ve en geç, kayıtlı bagaj için tesellüm tarihinden itibaren yedi gün ve yük için tesellüm tarihinden itibaren on dört gün içinde, taşıyıcıya şikâyette bulunmalıdır. Gecikme halinde, en geç bagaj veya yükün söz konusu kişinin emrine hazır edildiği tarihten itibaren yirmi bir gün içinde şikâyette bulunulmalıdır.  3.  Şikâyet yazılı şekilde yapılmalı ve yukarıdaki süreler içinde verilmeli veya gönderilmelidir. 4.  Eğer yukarıdaki süreler içinde herhangi bir şikâyette bulunulmazsa, taşıyıcının aldatıcı şekilde hareket ettiği haller hariç olmak üzere, taşıyıcıya karşı herhangi bir dava açmak mümkün olmaz. Madde 32 – Sorumlu kişinin ölümü Sorumlu  kişinin  ölümü  halinde,  bu  Konvansiyon  hükümleri  uyarınca kendisinin terekesini hukuken temsil edenlere karşı dava açılabilir. Madde 33 – Yargı yetkisi 1.  Tazminat  davası,  davacının  seçimine  bağlı  olarak,  Taraf  Devlet topraklarından  birinde  bulunan,  taşıyıcının  mukim  olduğu,  esas işyerinin  veya  sözleşmenin  yapılmasına  aracılık  eden  işyerinin bulunduğu yer ya da varış yeri mahkemelerinden birinde açılmalıdır. 2.  Yolcu ölümü veya yaralanmasından kaynaklanan zararlarda, dava bu maddenin birinci fıkrasında bahsedilen mahkemelerden birinde veya kaza  tarihinde  yolcunun  asli  ve  daimi  olarak  ikamet  ettiği  ve taşıyıcının, kendi veya ticari bir sözleşme uyarınca başkasının hava aracı ile, havayolu ile yolcu taşıması konulu, oraya giden ya da oradan 389Selim CİĞER                                                           Ankara Üni. Hukuk Fak. Dergisi, 69 (2) 2020: 369-398  kalkan uçuş hizmetlerini yönettiği bir Taraf Devlet topraklarında bulunan ve kendisine ya da kendisi ile ticari bir sözleşme ilişkisi içinde bulunduğu başka bir taşıyıcıya ait olan veya bunlar tarafından kiralanan  ve  hava  yolu  ile  yolcu  taşıma  işini  yönettiği  mülkün bulunduğu yer mahkemelerinde açılabilir. 3.  İkinci fıkra hükümleri uyarınca, a.  Ticari  sözleşme,  bir  temsilcilik  sözleşmesi  haricinde, taşıyıcılar arasında yapılan ve havayolu ile yolcu taşımasına ilişkin müşterek hizmet sağlamaya yönelik hükümler içeren bir sözleşmedir. b.  Asli ve daimi ikametgâh, yolcunun kaza tarihindeki sabit ve daimi  tek  ikamet  yeridir.  Yolcunun  tabiiyeti  bu  husus açısından belirleyici unsur değildir. 4.  Usule  ilişkin  hususlar  davanın  görüldüğü  mahkemenin  hukuku uyarınca belirlenir. Madde 34 – Tahkim 1.  Bu  madde  hükümleri  uyarınca,  yük  taşıma  sözleşmesi  tarafları taşıyıcının sorumluluğuna dair bütün uyuşmazlıkların tahkim yolu ile çözümleneceğini kararlaştırabilirler. Bu türden bir anlaşma yazılı olarak yapılacaktır. 2.  Tahkim  yargılaması,  talepte  bulunanın  tercihiyle,  33.  Madde de belirtilen yerlerden birinde gerçekleşecektir. 3.  Hakem  veya  tahkim  heyeti  bu  Konvansiyon  hükümlerini uygulayacaktır. 4.  Bu maddenin ikinci ve üçüncü fıkra hükümleri her tahkim şartı ve anlaşmasının bir parçası olarak kabul edilecektir ve söz konusu şart veya anlaşmanın buna aykırı hükümleri geçersiz olacaktır. Madde 35 – Dava tahditleri 1.  Eğer varma yerine ulaşma tarihinden veya uçağın varması gereken ya da  taşımanın  sonlandığı  tarihten  itibaren  iki  yıl  içerisinde  dava açılmazsa tazminat hakkı düşer. 2.  Bu sürenin hesaplanma usulüne ilişkin olarak davanın görüldüğü mahkemenin hukuku esas alınacaktır.  390Ankara Üni. Hukuk Fak. Dergisi, 69 (2) 2020: 369-398         Uluslararası Hava Yolu Taşımasına İlişkin…  Madde 36 – Mütevali taşıma  1.  1. Maddenin üçüncü fıkrasında belirtilen tanıma uyması ve taşımanın çeşitli mütevali taşıyıcılar tarafından ifa edilecek olması halinde, yolcu,  bagaj  ve  yük  kabulünde  bulunan  her  taşıyıcı  bu Konvansiyon da  düzenlenen  kurallara  tabidir  ve  sözleşmenin taşımanın taşıyıcının hâkimiyeti altında gerçekleşen kısmıyla ilgili olduğu kadarıyla taşıma sözleşmesinin bir tarafı olarak kabul edilir. 2.  Bu mahiyetteki taşımalarda, yolcu veya yolcu dolayısıyla tazminat talebine yetkili kişi, açık bir anlaşma ile ilk taşıyıcının taşımanın tümü için  sorumluluğu  üstlendiği  hallerin  haricinde,  sadece  kaza  veya gecikmenin gerçekleştiği esnada taşımayı ifa eden taşıyıcıya karşı istemde bulunabilir. 3.  Bagaj ve yük taşıması halinde, yolcu veya gönderen ilk taşıyıcıya karşı dava hakkına, yolcu veya tesellüme yetkili gönderilen ise son taşıyıcıya karşı dava hakkına sahip olacaktır ve ayrıca her biri mahv, zıya,  hasar  ve  gecikme  gerçekleştiği  esnada  taşımayı  ifa  eden taşıyıcıya karşı istemde bulunabilir. Bu taşıyıcılar yolcu, gönderen veya gönderilene karşı müteselsilen sorumlu olacaklardır. Madde 37 – Üçüncü kişilere rücu hakkı Bu Konvansiyon un hiçbir kısmı, Konvansiyon hükümleri uyarınca zarardan sorumlu olan kişinin bir başkasına rücu hakkı olup olmadığı hususunda bir kısıtlama getirmez. Dördüncü Kısım - Karma Taşıma Madde 38 – Karma taşıma  1.  Kısmen  hava  ve  kısmen  başka  bir  taşıma  yolu  ile  taşınarak  ifa edilecek  bir  karma  taşıma  faaliyetinde,  18.  Maddenin  dördüncü fıkrası saklı kalmak şartıyla, bu Konvansiyon hükümleri, hava yolu ile  taşımanın  1.  Madde  hükümleri  kapsamında  olması  kaydıyla, sadece hava yolu ile taşımaya uygulanır. 2.  Bu  Konvansiyon un  hiçbir  hükmü,  karma  taşıma  faaliyetinde tarafların hava yolu taşıma senedine, bu Konvansiyon un hava yolu ile taşımaya ilişkin hükümlerine uyulması kaydıyla,  diğer taşıma yollarına dair hükümler eklemelerine engel değildir.  391Selim CİĞER                                                           Ankara Üni. Hukuk Fak. Dergisi, 69 (2) 2020: 369-398  Beşinci Kısım – Akdi Taşıyıcıdan Farklı bir Kişi Tarafından İfa Edilen Hava Yolu ile Taşıma Madde 39 – Akdi taşıyıcı – fiili taşıyıcı Bu Kısım hükümleri, (bundan sonra akdi taşıyıcı olarak anılmakta olan) bir kimsenin asli olarak bir yolcu, gönderen veya yolcu ya da göndereni temsilen hareket eden bir başkası ile bu Konvansiyon un uygulanacağı bir taşıma sözleşmesi yapması ve (bundan sonra fiili taşıyıcı olarak anılmakta olan) başka bir kimsenin, akdi taşıyıcıdan aldığı yetki ile taşımanın tamamı veya bir kısmını ifa etmesi halinde, fakat bu kısma ilişkin olarak bu Konvansiyon hükümleri uyarınca bir mütevali taşıyıcı olmamak şartıyla, uygulanır. Aksi ispatlanmadıkça, söz konusu yetkinin varlığı kabul edilir. Madde 40 – Akdi ve fiili taşıyıcının şahsi sorumlulukları Eğer  bir  fiili  taşıyıcı,  39.  Madde de  anılan  sözleşme  uyarınca,  bu Konvansiyon un uygulanacağı bir taşımanın tamamı veya bir kısmını ifa ederse, hem akdi taşıyıcı hem de fiili taşıyıcı, bu Kısım hükümlerince aksi düzenlenmedikçe, ilki sözleşmede öngörülen taşımanın tümü, ikincisi ise sadece ifa ettiği kısmı için bu Konvansiyon hükümlerine tabi olacaktır. Madde 41 – Müşterek sorumluluk 1.  Taşımanın fiili taşıyıcı tarafından ifa edilen kısmı ile bağlantılı olarak, fiili taşıyıcı ve onun adam ya da temsilcilerinin görev sınırları içinde hareket ettikleri sırada gerçekleşen fiil ve ihmalleri aynı zamanda akdi taşıyıcının fiil ve ihmalleri olarak kabul edilecektir. 2.  Taşımanın fiili taşıyıcı tarafından ifa edilen kısmı ile bağlantılı olarak, akdi taşıyıcı ve onun adam ya da temsilcilerinin görev sınırları içinde hareket ettikleri sırada gerçekleşen fiil ve ihmalleri aynı zamanda filli taşıyıcının fiil ve ihmalleri olarak kabul edilecektir. Fakat, bu türden fiil veya ihmallerden hiçbiri taşıyıcıyı Madde 21, 22, 23 ve 24 te belirtilen miktarları aşacak bir tutardan dolayı sorumluluğa maruz bırakmaz. Akdi taşıyıcının özel bir sözleşmeyle bu Konvansiyon tarafından  getirilmeyen  yükümlülükleri  üstlenmesi  veya  bu Konvansiyon tarafından sağlanan hak veya defilerden feragat etmesi ya da Madde 22 de düzenlenen varış yerinde tesellümde menfaat bulunduğuna  ilişkin  özel  bildirim,  buna  rıza  göstermedikçe,  fiili taşıyanı bağlamaz. Madde 42 – Şikâyet ve talimatların muhatabı Bu  Konvansiyon  uyarınca  taşıyıcıya  yapılacak  şikâyet  veya  verilecek talimatlar  ister  akdi  ister  fiili  taşıyıcıya  yöneltilsin  aynı  etkiye  sahip 392Ankara Üni. Hukuk Fak. Dergisi, 69 (2) 2020: 369-398         Uluslararası Hava Yolu Taşımasına İlişkin…  olacaklardır. Fakat, 12. Madde de belirtilen talimatlar sadece akdi taşıyıcıya yöneltilirse geçerli olacaklardır. Madde 43 – (Taşıyıcıların) Adam ve temsilcileri Fiili taşıyıcı tarafından ifa edilen taşıma faaliyetleri ile bağlantılı olarak, fiili ya da akdi taşıyıcının adam ve temsilcileri, görev sınırları içinde hareket ettiklerini ispatlamak şartıyla, bu Konvansiyon uyarınca adamı veya temsilcisi oldukları  taşıyıcıya  uygulanabilecek  sorumluluk  şartları  ve  sınırlarından yararlanmaya  yetkilidirler,  meğerki  bu  Konvansiyon  hükümleri  uyarınca sorumluluk  sınırlarından  yararlanmalarına  engel  teşkil  edecek  şekilde davrandıkları ispatlansın. Madde 44 – Zararın birleştirilmesi Fiili taşıyıcı tarafından ifa edilen taşıma faaliyetleri ile bağlantılı olarak, fiili ya  da  akdi  taşıyıcıdan,  veya  onların  görev  sınırları  içinde  hareket  eden adamları  ve  temsilcilerinden  tahsil  edilebilecek  tutarların  toplamı,  bu Konvansiyon uyarınca akdi ya da fiili taşıyıcıya karşı hükmedilebilecek en yüksek  miktarı  geçemez,  bununla  beraber  bahsi  geçenlerden  hiçbiri  o kimsenin yararlanabileceği sınırları aşan miktarlardan sorumlu tutulamaz. Madde 45 – Taleplerin muhatabı Fiili taşıyıcı tarafından ifa edilen taşıma faaliyetleri ile bağlantılı olarak, davacının seçimine tabi olacak şekilde, o taşıyıcıya veya akdi taşıyıcıya ya da ikisine karşı birlikte veya ayrı ayrı tazminat davası açılabilir. Eğer dava taşıyıcılardan sadece birine karşı açılırsa, o taşıyıcı, usul ve etkileri davanın görüldüğü mahkemenin hukukuna tabi olmak kaydıyla, diğer taşıyıcının da davaya katılmasını istemek hakkına sahiptir.  Madde 46 – Ek yargı yetkisi Madde 45 te bahsedilen tazminat davaları, davacının seçimine bağlı olarak, Taraf  Devletler den  birinin  topraklarında,  ya  33.  Madde  uyarınca  akdi taşıyıcıya karşı dava açılabilecek mahkemede veya fiili taşıyıcının mukim olduğu ya da esas işyerinin bulunduğu yerdeki yetkili mahkemede açılmalıdır. Madde 47 – Sözleşme hükümlerinin geçersizliği Akdi ya da fiili taşıyıcıyı bu Kısım uyarınca sorumluluğundan kurtarmayı ya da  bu  Konvansiyon  uyarınca  uygulanacak  olandan  daha  düşük  bir  sınır belirlemeyi  amaçlayan  bütün  sözleşme  hükümleri  geçersizdir,  fakat  bu hükümlerin geçersizliği bu Konvansiyon hükümlerine tabi kalmaya devam edecek olan sözleşmenin bütününün de geçersiz olduğu anlamına gelmez. 393Selim CİĞER                                                           Ankara Üni. Hukuk Fak. Dergisi, 69 (2) 2020: 369-398  Madde 48 – Akdi ve fiili taşıyıcıların birbirileri ile ilişkileri Madde 45 in haricinde, bu Kısımda bulunan hükümlerin hiçbiri taşıyıcıların, rücu ve tazminat hakları da dâhil olmak üzere, kendi aralarındaki hak ve yükümlülükleri etkilemez. Altıncı Kısım – Diğer Hükümler Madde 49 – Emredici olarak uygulama Bu Konvansiyon hükümlerini, ister uygulanacak hukuku belirleyerek, ister yargı  yetkisine  ilişkin  hükümleri  değiştirerek,  ihlal  etmek  maksadı  ile taraflarca taşıma sözleşmesinde kararlaştırılan hükümler ve taraflarca, zarar meydana gelmeden önce, müzakere edilen özel sözleşmeler geçersiz olacaktır. Madde 50 – Sigorta  Taraf  Devletler  taşıyıcıların  bu  Konvansiyon dan  doğan  hukuki sorumluluklarını teminat altına alan yeterli bir sigorta koruması sağlamalarını zorunlu kılacaklardır. Bir taşıyıcı, faaliyet gösterdiği Taraf Devlet tarafından bu Konvansiyon dan doğan hukuki sorumluluğunu teminat altına alan yeterli bir  sigorta  korumasına  sahip  olduğuna  dair  kanıt  göstermeye  mecbur kılınabilir. Madde 51 – Olağanüstü şartlarda ifa edilen taşıma Taşıma belgelerine dair Madde 3 ila 5, Madde 7 ve 8 hükümleri taşıyıcının mutat  faaliyetleri  kapsamının  dışında,  olağanüstü  şartlarda  ifa  edilen taşımalara uygulanmaz. Madde 52 – Gün tanımı Bu Konvansiyon da kullanılmış gün sözü, iş gününü değil, takvim gününü ifade eder.  Yedinci kısım – Son hükümler Madde 53 – İmza, onay ve yürürlüğe giriş 1.  Bu  Konvansiyon  Montreal de  10  ila  28  Mayıs  1999  arasında düzenlenen  Uluslararası  Hava  Hukuk  Konferansı na  katılan Devletler in 28 Mayıs 1999 tarihinde imzasına açık olacaktır. 28 Mayıs  1999 dan  sonra,  Konvansiyon  bu  Madde nin  6.  Fıkrası hükümlerince yürürlüğe girene kadar Montreal de Uluslararası Sivil Havacılık Örgütü merkezinde imzaya açık olacaktır. 394Ankara Üni. Hukuk Fak. Dergisi, 69 (2) 2020: 369-398         Uluslararası Hava Yolu Taşımasına İlişkin…  2.  Bu  Konvansiyon,  aynı  şekilde,  Bölgesel  Ekonomik  Entegrasyon Örgütlerince de imzaya açık olacaktır. Bu Konvansiyon uyarınca, bir Bölgesel Ekonomik Entegrasyon Örgütü belirli bir bölgede bulunan bağımsız  Devletler  tarafından  oluşturulan  ve  bu  Konvansiyon tarafından düzenlenen belirli meseleler hususunda yetkisi olan ve usulünce  bu  Konvansiyon u  imzalamaya ve  onaylamaya,  kabule, tasvibe  ve  katılmaya  mezun  olan  bir  örgütü  ifade  eder.  Bu Konvansiyon da  Taraf  Devlet  veya  Taraf  Devletlere  yapılan atıflar, 1. Maddenin ikinci fıkrası, 3. Maddenin birinci fıkrasının (b) bendi, 5. Maddenin (b) bendi, Madde 23, 33, 46 ve Madde 57 nin (b) bendi  haricinde,  Bölgesel  Ekonomik  Entegrasyon  Örgütlerini  de kapsar. 24. Madde uyarınca, Taraf Devletlerin çoğunluğu ve Taraf Devletlerin  üçte  birine  yapılan  atıflar,  Bölgesel  Ekonomik Entegrasyon Örgütleri ne uygulanmaz. 3.  Bu  Konvansiyon,  imzalayan  Devlet  ve  Bölgesel  Ekonomik Entegrasyon Örgütleri nin onayına tabi olacaktır. 4.  Bu Konvansiyonu imzalamayan herhangi bir Devlet veya Bölgesel Ekonomik Entegrasyon Örgütü de Konvansiyon u her zaman kabul veya tasvip edebilir ya da Konvansiyon a katılabilir. 5.  Onay, kabul, tasvip veya katılma belgeleri, burada Tevdi Makamı olarak  tayin  edilen  Uluslararası  Sivil  Havacılık  Örgütü ne  tevdi edilecektir. 6.  Bu  Konvansiyon,  otuzuncu  onay,  kabul,  tasvip  veya  katılma belgesinin Tevdi Makamı na tevdi edildiği tarihten itibaren altmış gün sonra, bu tür bir belgeyi tevdi etmiş olan Devletler için yürürlüğe girecektir. Bir Bölgesel Ekonomik Entegrasyon Örgütü tarafından tevdi  edilen  bir  belge  bu  fıkra  hükümleri  uyarınca  dikkate alınmayacaktır. 7.  Diğer Devlet ve Bölgesel Ekonomik Entegrasyon Örgütleri için, bu Konvansiyon onay, kabul, tasvip veya katılma belgelerinin tevdi edildiği tarihten itibaren altmış gün içinde yürürlüğe girecektir. 8.  Tevdi makamı, tüm imzalayanlara ve Taraf Devletler e, (a) Konvansiyon a atılan her bir imzayı ve imza tarihini (b) Her bir onay, kabul, tasvip ve katılma belgesinin tevdiini ve tevdi edildiği tarihi (c) Bu Konvansiyon un yürürlüğe giriş tarihini 395Selim CİĞER                                                           Ankara Üni. Hukuk Fak. Dergisi, 69 (2) 2020: 369-398  (d) Bu Konvansiyon uyarınca sorumluluk sınırlarının  her bir yeniden değerlendirilmesinin yürürlüğe giriş tarihini (e) Madde 54 uyarınca gerçekleşen feshi. derhal bildirecektir. Madde 54 – Fesih 1.  Her Taraf Devlet, Tevdi Makamı na yazılı şekilde bildirmek suretiyle Bu Konvansiyon u feshedebilir.   2.  Fesih, bildirimin Tevdi Makamı tarafından alındığı tarihten itibaren yüz seksen gün sonra geçerlilik kazanacaktır. Madde 55 – Diğer Varşova Konvansiyonu enstrümanları ile ilişkisi Bu Konvansiyon  1.  Bu Konvansiyon a Taraf Devlet lerin aynı zamanda taraf olduğu (a) Varşova da 12 Ekim 1929 da imzalanan (bundan böyle Varşova Konvansiyonu  olarak  adlandırılacak)  Uluslararası  Hava  Yolu Taşımasına  ilişkin  Bazı  Kuralların  Birleştirilmesine  dair Konvansiyon (b) Lahey de 28 Eylül 1955 te düzenlenen ve Varşova da 12 Ekim 1929 da imzalanan Uluslararası Hava Yolu Taşımasına ilişkin Bazı Kuralların Birleştirilmesine dair Konvansiyon u tadil eden (bundan böyle Lahey Protokolü olarak adlandırılacak) Protokol (c) Guadalajara da  18  Eylül  1961 de  imzalanan  (bundan  böyle Guadalajara  Konvansiyonu  olarak  adlandırılacak),  Varşova Konvansiyonu na ek olarak, Akdi Taşıyıcıdan Başka bir Kimse Tarafından İfa Edilen Uluslararası Hava Yolu Taşımasına ilişkin Bazı Kuralların Birleştirilmesine dair Konvansiyon (d) Guatemala Şehrinde 8 Mart 1971 de imzalanan ve Varşova da 12 Ekim 1929 da imzalanan Uluslararası Hava Yolu Taşımasına ilişkin  Bazı  Kuralların  Birleştirilmesine  dair  Konvansiyon un Lahey de 28 Eylül 1955 de düzenlenen Protokol ile değiştirilmiş halini tadil eden (bundan böyle Guatemala Şehri Protokolü olarak adlandırılacak) Protokol (e) Montreal de 25 Eylül 1975 te imzalanan ve Varşova da 12 Ekim 1929 da imzalanan Uluslararası Hava Yolu Taşımasına ilişkin Bazı Kuralların Birleştirilmesine dair Konvansiyon un Lahey ve 396Ankara Üni. Hukuk Fak. Dergisi, 69 (2) 2020: 369-398         Uluslararası Hava Yolu Taşımasına İlişkin…  Guatemala Şehri Protokolleri ile değiştirilmiş halini tadil eden (bundan böyle Montreal Protokolleri olarak adlandırılacak) 1 ila 3 nolu Ek Protokol ve 4 nolu Montreal Protokolü uyarınca, Taraf Devletler arasında ya da 2.  Yukarıda (a) ve (e) bentleri arasında sayılan bir veya birden fazla hukuki enstrümana taraf olması sebebiyle, tek bir Taraf Devlet in topraklarında gerçekleşecek  uluslararası hava yolu taşımasına uygulanacak diğer kurallara göre üstün nitelikte olacaktır. Madde 56 – Birden fazla hukuk sistemine sahip Devletler 1.  Eğer bir Devlet, içerisinde bu Konvansiyon tarafından düzenlenen meselelere dair uygulanabilecek farklı hukuk sistemlerinin bulunduğu iki veya daha fazla bölgesel birime sahipse, imza, onay, kabul, tasvip veya katılma tarihinde Bu Konvansiyon un tüm bölge birimlerine veya sadece bir veya birden fazlasında uygulanacağını beyan edebilir ve her zaman başka bir beyan ile bu beyanı değiştirebilir. 2.  Bu  türden  beyanlar,  hangi  bölge  birimlerinde  Konvansiyon un uygulanacağını  açıkça  ortaya  koyacak  ve  Tevdi  Makamı na bildirilecektir. 3.  Böyle bir beyanda bulunan bir Taraf Devlet için (a) Madde 23 te ulusal para birimine yapılan atıflar, o Devlet in ilgili  bölge  biriminin  para  birimini  ifade  edecek  şekilde anlaşılacaktır ve (b) Madde 28 te ulusal hukuka yapılan atıflar, o Devlet in ilgili bölge biriminin hukukunu ifade edecek şekilde anlaşılacaktır. Madde 57 – Çekinceler Bu Konvansiyon a her hangi bir çekince konulamaz fakat bir Taraf Devlet her zaman Tevdi Makamına yönelteceği bir bildirim ile bu Konvansiyon un (a) Doğrudan bir Taraf Devlet tarafından, bağımsız bir Devlet in görev ve fonksiyonları uyarınca ticari olmayan amaçlarla, işletilecek ve ifa edilecek uluslararası hava yolu taşımasına ve/veya (b) Bir Taraf Devlet te tescilli veya kiralanmış olan hava araçlarında o Devlet in askeri makamlarınca ve tüm kapasitesi bu makamlarca veya onlar adına ayrılmış, kişi, yük ve bagaj taşımasına  uygulanmayacağını bildirebilir. 397Selim CİĞER                                                           Ankara Üni. Hukuk Fak. Dergisi, 69 (2) 2020: 369-398  Aşağıda belirtilenler, usulünce yetkilendirilmiş temsilcilerinin tanıklığında, bu Konvansiyon u imzalamışlardır. Montreal de bin dokuz yüz doksan dokuz yılında Mayıs ın 28. Gününde İngilizce, Arapça, Çince, Fransızca, Rusça ve İspanyolca dillerinde, her bir metin eşit olarak asıl kabul edilecek şekilde, tamamlanmıştır. Konvansiyon Uluslararası Sivil Havacılık Örgütünün arşivlerine tevdi edilerek muhafaza altına alınacak olup, onaylı suretleri böylelikle Tevdi Makamı tarafından bu Konvansiyon un tüm Taraf Devletleri ne ve Varşova Konvansiyonu, Lahey Protokolü,  Guadalajara  Konvansiyonu,  Guatemala  Şehir  Protokolü  ve Montreal Protokolleri ne Taraf Devletler e iletilecektir.  [İmzalar]        398",
     "Kaynakça": ""
}