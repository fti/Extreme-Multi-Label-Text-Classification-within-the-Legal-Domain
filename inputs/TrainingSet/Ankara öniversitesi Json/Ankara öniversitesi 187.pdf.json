{
     "Tip": "Makale",
     "Dergi İsmi": "",
     "Üniversite İsmi": "Ankara Üniversitesi",
     "Gün": "",
     "Ay": "",
     "Yıl": "2016",
     "Cilt": "65",
     "Sayı": "4",
     "Başlık": "REŞİT OLMAYANLA CİNSEL İLİŞKİ (TCK.m.104)",
     "Title": "The Crime of Sexual Intercourse with Those Who Have Not Achieved Adulthood",
     "Yazar İsmi": [
          "Doç.Dr. Pınar MEMİŞ KARTAL"
     ],
     "Danışman İsmi": "",
     "Anahtar Kelimeler": [
          "Reşit olmayanla cinsel ilişki",
          "çocuk",
          "rıza",
          "evlilik",
          "ensest"
     ],
     "Keywords": [
          "sex with a minor",
          "minor",
          "marriage",
          "consent",
          "incest"
     ],
     "Özet": "Reşit olmayanla cinsel ilişki, on beş on sekiz yaş aralığında olup da fiilin hukuki anlam ve sonuçlarını kavrayabilecek durumda olan, bir başka ifade ile isnad  yeteneği  bulunan  bir  çocuğun  rızası  ile  gerçekleşen  cinsel  ilişki sonrasında  çocuğun  şikayeti  ile  kovuşturulan  bir  suç  tipi  olarak düzenlenmiştir.  Bu  ifade  ile  de  tartışmalı  sorunları  ortaya  koyan  reşit olmayanla cinsel ilişki, herkes tarafından belirtilen yaş aralığında bulunan çocuklara yönelik gerçekleşen mahsus ve incelenmesi gereken tartışmalı bir suç  tipidir.  Cinsiyet  fark  olmaksızın,  kız  veya  erkek  çocuklara  karşı gerçekleşen bu suç tipinin failinin de çocuk olması mümkündür. Nitekim tartışmalı olan sorunlardan birinin de fiilin çocuklar arasında gerçekleşmesi olmakla birlikte daha başka önemli sorunları da içeren reşit olmayanla cinsel ilişki suçu 5237 sayılı TCK yürülüğe girdiği tarihten bu yana tartışılmıştır.",
     "Abstract": "The offence has been defined as sexual intercourse with a consenting minor between the ages of fifteen and eighteen, prosecution of which is subject to complaint by the minor (Art 104/1, Turkish Criminal Code). This definition is controversial and worthy of further analysis. It can be committed against boys or girls of the aforementioned age bracket, and it can also be committed by minors. One of the main controversies is the situation where two consenting minors have sexual intercourse, which happens within the family. These issues have been the subject of heated debate since the promulgation of the Turkish Criminal Code, Act No. 5237",
     "Metin": "Reşit olmayanla cinsel ilişki suçu 5237 sayılı TCK nın ikinci kitabının kişilere  karşı suçlar başlıklı ikinci kısmının cinsel dokunulmazlığa  karşı suçları düzenleyen altıncı bölümünde 104. maddesinde düzenlenmiştir. Buna göre  (1) Cebir, tehdit ve hile olmaksızın, onbeş yaşını bitirmiş olan çocukla cinsel ilişkide bulunan kişi, şikayet üzerine, iki yıldan beş yıla kadar hapis cezası ile cezalandırılır.1   (2) (İptal: Ana.Mah.nin 23/11/2005 tarihli ve E: 2005/103, K: 2005/89 sayılı kararı ile; Yeniden düzenleme: 18/6/2014-6545/60 md.) Suçun mağdur ile arasında evlenme yasağı bulunan kişi tarafından işlenmesi hâlinde, şikâyet aranmaksızın, on yıldan on beş yıla kadar hapis cezasına hükmolunur.   (3) (Ek: 18/6/2014-6545/60 md.) Suçun, evlat edineceği çocuğun evlat edinme öncesi bakımını üstlenen veya koruyucu aile ilişkisi çerçevesinde koruma, bakım ve gözetim yükümlülüğü bulunan kişi tarafından işlenmesi hâlinde, şikâyet aranmaksızın ikinci fıkraya göre cezaya hükmolunur.  5237 sayılı TCK yürürlüğe girdiğinde iki fıkra olarak öngörülmüş ve ikinci  fıkrasında   fail  mağdurdan  beş  yaş  büyük  ise,  şikayet  koşulu aranmaksızın, cezası iki kat arttırılır  şeklinde bir hüküm yer almıştı. Ancak söz  konusu  hüküm  Anayasa Mahkemesi tarafından  23.11.2005 tarihinde hukuki güvenlik, adalet ve eşitlik ilkelerine aykırılık dolayısıyla neredeyse yürürlüğe  girer  girmez  oy  çokluğu  ile  iptal  edilmiştir.  İptal  kararının                                                  1   (3) 18/6/2014 tarihli ve 6545 sayılı Kanunun 60 ıncı maddesiyle bu fıkrada yer alan  altı aydan iki  ibaresi  iki yıldan beş  şeklinde değiştirilmiştir. 2   Anayasa Mahkemesi nin 25.11.2005 Tarih, 2005/103 Esas ve 2005/89 sayılı Kararı ile iptal edilmiştir. Karara göre:  İtiraz konusu kuralla faillerin, mağdurdan beş yaştan büyük olmaları  halinde  yakınma  olup  olmadığına  bakılmaksızın  iki  kat  fazla  ceza  ile cezalandırılmaları öngörülmüştür. Aynı yaştaki mağdurlarla cinsel ilişkide bulunan failler arasında sadece yaş farkına dayanan bir ayrım yapıldığı gibi, faille aralarındaki yaş 2084Ankara Üni. Hukuk Fak. Dergisi, 65 (4) 2016: 2083-2100  Memiş Kartal üzerinden dokuz sene sonra reşit omayanla cinsel ilişki suçunda 18 Haziran 2014 tarih ve 6545 sayılı Kanun ile çeşitli ve önemli değişiklikler yapılmıştır. Yeri geldiğinde ayrıntıları ile inceleyeceğimiz bu değişikliklerden ilki çocukla arasında evlenme yasağı olan bir kişi arasında gerçekleşen cinsel ilişkinin suç olarak düzenlenmesi; diğeri ise suçun nitelikli hallerine ilişkin olarak çocukla evlatlık,  koruyucu  aile  ilişkisi  çerçevesinde  gerçekleşmesi  halinin cezalandırılmasıdır. Söz konusu düzenlemelerle açıkça ifade edilmese bile ensestin suç olarak düzenlendiği ve istismara açık bir çocuğun korunmasının amaçlandığı tespit edilmektedir.  İptal edilen hükmün bir benzeri İsviçre CK.nun da yer almaktadır. İsviçre CK  nun 187. maddesinin ikinci fıkrasında yer alan bu önemli düzenlemeye göre  fail  ile  mağdur  arasındaki  yaş  farkı  üç  seneyi  geçmiyor  ise  fiil cezalandırılmayacaktır. Mukayeseli hukukta bir başka benzer düzenlemeyi İtalyan Ceza Kanunu nda rastlanmaktadır. İtalyan Ceza Kanunu nun 609 quater maddesinde on üç yaşını doldurmuş olan çocukla diğer çocuk arasında yaş farkı üçü aşmıyorsa bir cezasızlık sebebi öngörülmüştür. Bu önemlidir çünkü Türk hukukunda fail ve mağdurun ikisi de küçük olup biri on yedi diğeri  on  beş  ise  durumun  ne  olacağı  ve  açık  bir  hukuki  düzenleme olmadığından konu tartışmalıdır. Gerçekten de iki çocuğun cinsel ilişkisinin akıbeti  2014  yılında  yapılan  değişiklikle  de  giderilmemiş,  Anayasa Mahkemesinin kararının gereği yerine getirilmemiştir. Üstü örtülü bir ensest düzenlemesi yerindedir, ancak iki çocuğun cinsel ilişkisine ilişkin sorun da aynı düzeyde önemlidir.  Reşit olmayanla cinsel ilişki suçunu düzenleyen 5237 sayılı TCK ile ayrı bir suç tipinin getirildiğini söyleyebilmek mümkündür. Biz de çalışmamızda                                                  farkının beşten az olması halinde suçun şikayete bağlı olarak takip edilip edilmemesi hususunda mağdurun iradesi esas alınıp, failin beş yaştan büyük olması durumunda ise, bu irade gözetilmeyerek mağdurlar yönünden farklılık yaratılmıştır. Aynı yaşta olup, aynı eylemin tarafı olan mağdurlar arasında yapılan bu ayırım ile aynı yaştaki kişilere karşı aynı eylemi gerçekleştiren failler arasında sadece yaş farkına dayanılarak yapılan ayrımın, kuralın  belli  yaştaki  çocukların  cinsel  dokunulmazlıklarını  koruma  amacını gerçekleştirmeye elverişli bulunmadığı ve adalet ilkeleriyle de bağdaşmadığı  ifade edilerek 104/2 düzenlemesinin Anayasa nın 2. ve 10. maddelerine aykırılık oluşturduğundan bahisle iptaline hükmetmiştir. Karar için bkz.; 25 Şubat 2006 Tarih ve 26091 sayılı RESMİ GAZETE, sh. 17,( sh. 13-26). 3   KARTAL MEMİŞ, Türk Ceza Hukukunda Çocukların Cinsel İstismarı, sh. 101. 4   CORBOZ Bernard, Les infractions en droit suisse, Volume I, Stampfli Editions SA Berne 2010, sh. 793   2085Reşit Olmayanla Cinsel İlişki...  Ankara Üni. Hukuk Fak. Dergisi, 65 (4) 2016: 2083-2100  bu suçun unsurlarını, nitelikli unsurlarını, suçun özel oluşum biçimlerini ve nihayet kovuşturma usulünü inceleyeceğiz. I. KORUNAN HUKUKİ YARAR Reşit olmayanla cinsel ilişki suçu ile korunan hukuki yararın suçun düzenlendiği  yer  itibariyle  çocuğun  cinsel  dokunulmazlığı  olduğunu söylemek gerekir. Ancak on beş on sekiz yaş aralığında fiilin hukuki anlam ve sonuçlarını anlayabilecek durumda olan ve bazı durumlarda ailesinin izni ya da mahkeme kararı ile evlenmesine izin verilen çocuğun artık cinsel dokunulmazlığının  değil  cinsel  özgürlüğünün  olduğu,  hakkın  kendisinin korunmasının  öncelikli  olması  gerektiği  doktrinde  ifade  edilmektedir. Kanaatimizce reşit olmayanla cinsel ilişki suçu ile korunan hukuki yarar çocuğun cinsel özgürlüğüdür. Bu özgürlük içerisine öncelikli olarak çocuğun kişisel,  ruhsal  ve  bedensel  gelişimi  de  girmektedir.  Tüm  belirtilen  bu değerlerin cinsel özgürlükten bağımsız düşünülmesi de söz konusu değildir. Kişi özgürlüklerini korumayı amaçladığını ifade eden bir kanun ile de bu hükümle korunmak istenen hukuki yarar ancak çocuğun cinsel özgürlüğü olacaktır. Yapılan değişiklikler ile birlikte değerlendirildiğinde üstü kapalı yapılan ensest düzenlemesiyle çocuğun evlenmesi yasak olan kişilere karşı da korunması  cinsel  özgürlüğünün  teminatının  kuvvetlendirildiğini göstermektedir. Kanaatimizde yapılan değişiklikler olumludur. Burada asıl beklenen bu değişikliklerin uygulama ile somutlaşmasıdır.  II. SUÇUN UNSURLARI A. MADDİ UNSUR Reşit  olmayanla  cinsel  ilişki  suçunun  maddi  unsuru  içerisinde  fail, mağdur ve hareketi inceleyeceğiz. 1. Fail Reşit olmayanla cinsel ilişki suçunun faili herkes olabilir. Kanun koyucu fail yönünden cinsiyet ve yaş ayırımı yapmaksızın herkesin fail olabileceğine                                                  5   ŞEN Ersan, Türk Ceza Kanunu Yorumu , İstanbul 2006, sh. 404, ÜNVER Yener, Cinsel Dokunulmazlığa ve Genel Ahlaka Karşı Suçlar, in Türk Ceza Kanunu nun 2 Yılı Teori ve Uygulamadan  Kaynaklanan  Sorunlar,  İstanbul  2008,  sh.  317;  POLAT  Halil,  Reşit Olmayanla Cinsel İlişki Suçu, İçerdiği Sorunlar ve Çözüm Önerileri, in: CHD, Y.5, S. 13, Ağustos 2010, sh. 190.  2086Ankara Üni. Hukuk Fak. Dergisi, 65 (4) 2016: 2083-2100  Memiş Kartal ilişkin bir düzenleme öngörmüştür. 765 sayılı eski TCK dan farklı olarak fiil fail  yönünden  özgü  nitelikte  değildir.  Fail  kadın,  erkek,  çocuk  herkes olabilecektir.  Ancak  fail  yönünden  tartışılması  gereken  bir  sorun bulunmaktadır ki bu da cinsel ilişkiye verilen anlamdır. Maddi unsurun hareket kısmında daha ayrıntılı açıklanacağı için fazla ayrıntıya girmeksizin belirtmek gerekir ki cinsel ilişki kavramından cinsel organların vajinal ya da anal birleşmesi anlaşılmaktadır. Dolayısıyla cinsel saldırı ya da cinsel istismarda ifade edilen cinsel davranış kavramından farklı ve  daha  sınırlı  bir  fiil  söz  konusudur.  Bu  durumda  suç,  cinsel  ilişkiyi gerçekleştirebilecek kişiler arasında söz konusu olabilecek, iki kadın arasında gerçekleşen  fiil  cinsel  ilişki  olarak  nitelendirilemeyecek  iken,  iki  erkek arasında  gerçekleşen  ilişki  cinsel  ilişki  olarak  nitelendirilebilecektir. Dolayısıyla  bir  kadının  cinsel  ilişkide  fail  olsa  bile  bunun  ispatı  sorun yaratabilecektir.  Aşağıda  da  belirtildiği  üzere  kanaatimizce  cinsel  ilişki ifadesinin  değiştirilerek  bölüm  içinde  kullanılan  cinsel  davranışın  tercih edilmesi daha yerinde olacaktır. Aksi halde bu belirsizlik Anayasa nın 10. maddesinde yer alan eşitlik ilkesine aykırıdır. Çünkü bir kadın tarafından bir kız çocuğu ile gerçekleşen fiil cinsel ilişki olarak nitelendirilemeyeceğinden eylem suç teşkil etmeyecek, mutlaka eylemde bir erkek olması gerekecektir. Failin çocukla evlilik yasağı olan kişi olması suçun nitelikli haline ilişkin bir durumdur. Failin çocukla evlilik yasağı bulunan bir kişi olması, çocukla evlatlık ya da koruyucu aile ilişkisi içerisinde bulunan bir kişi olması halinde suçun cezası daha ağır olacaktır.  2. Mağdur Reşit olmayanla cinsel ilişki suçu mağdur yönünden özgü bir suçtur. Bu suç ancak on beş on sekiz yaş aralığında fiilin hukuki anlam ve sonuçlarını kavrayabilecek  durumda  olan  kız  ya  da  erkek  çocuğa  karşı  işlenebilir. Çocuğun cinsiyetinin bir önemi yoktur, burada özgü durumu yaratan unsur yaştır. Mağdurun on beş yaşını tamamlamamış olması ya da on beş on sekiz yaş aralığında olup da fiilin hukuki anlam ve sonuçlarını kavrayamayacak durumda olması durumunda artık eylem cinsel istismar olarak nitelendirilecektir.  Suçun mağdurunun on beş yaşını doldurmuş olması gerekir. Madde başlığı reşit olmayanla cinsel ilişki olsa da maddenin içeriğinde mağdurun rüşt durumu ifade edilmediğinden herhangi bir surette mağdurun evlilikle ya da mahkeme kararı ile reşit olması hallerinde dahi bu maddenin uygulanacağı   2087Reşit Olmayanla Cinsel İlişki...  Ankara Üni. Hukuk Fak. Dergisi, 65 (4) 2016: 2083-2100  haklı olarak ifade edilmektedir. Doktrinde mağdur on sekiz yaşından küçük olsa bile evlilikle ya da mahkeme kararı ile reşit olması durumunda reşit olmayanla cinsel ilişki suçunun gerçekleşmeyeceği de ifade edilmektedir. Kanaatimizce cebir, tehdit ve hile olmaksızın gerçekleşen bir cinsel ilişkide evlilik ya da mahkeme kararı ile reşit olmuş mağdura yönelik eylemin 104. madde kapsamında değerlendirilmemesi için madde hükmünün bu kıstaslar belirtilerek değiştirilmesi gereklidir. Aksi halde Ünver in de belirttiği gibi kanunun öngörmediği bir uygulama yapılmış olur ki bu da kanunilik ilkesi ile bağdaşmaz. 3. Hareket Reşit olmayanla cinsel ilişki suçunun hareket unsuru  cebir, tehdit ve hile olmaksızın on beş yaşını bitirmiş çocukla cinsel ilişki dir. Cinsel ilişki bu suçun hareket unsurudur. Reşit olmayanla cinsel ilişki suçunun düzenlendiği bölümde yer alan diğer suç tiplerinden vücuda teması öngören cinsel saldırı ve  cinsel  istismar  fiillerinde  tercih  edilen  terminoloji   cinsel  davranış  olmuştur. İncelediğimiz suçta ise diğerlerinden farklı olarak cinsel ilişki ifadesi tercih edilmiştir. Terminoloji değişikliğine gidilmiş ve cinsel ilişki ifadesinin kanunda yer alması eleştirilmiştir. Cinsel ilişkinin tanımının kişisel olması, değerlendirmelerde hukuki yeknesaklığın sağlanamayacağı, dolayısıyla hukuki güvencenin tesisi edilemeyeceği yönünde şüphe bulunmaktadır. Bu çerçevede cinsel ilişkiyi tanımlamak gerekmektedir. Cinsel ilişki bir tanıma göre, bir kişinin cinsel organının diğer bir kişinin cinsel organına girmesidir.  Bu  sadece  ilişki  olarak  nitelendirilebilecek  ve  yakın  teması gerektiren bir fiil olacaktır. Bir başka tanıma göre cinsel ilişki kanun koyucu herhangi bir ayırıma gitmediğinden anal ve vajinal olarak gerçekleşen duhul fiili olarak tanımlanmaktadır. Doktrinde Ünver e göre cinsel ilişki ancak                                                  6   ÜNVER  Yener;   Türk  Maddi  Ceza  Hukukunda  Cinsel  Suçların  Eleştirisel  Olarak İncelenmesi , in: II. Slovenya Uluslararası Hukuk Sempozyumu  Cinsel Suçlar ve Evlilik Hukuku  16/17-05-2013 İstanbul/Türkiye, Seçkin, Mayıs 2014, sh. 46. 7   TANER Fahri Gökçen, Türk Ceza Hukukunda Cinsel Özgürlüğe Karşı Suçlar, Seçkin, 2013, sh. 330.  8   ÜNVER;  Türk Maddi Ceza Hukukunda Cinsel Suçların Eleştirisel Olarak İncelenmesi , sh. 47; ARTUK Mehmet Emin/GÖKÇEN Ahmet/ YENİDÜNYA Caner, Ceza Hukuku Özel Hükümler, Turhan Kitabevi, Ankara 2013, sh.306-307 9   ARTUK/GÖKÇEN/YENİDÜNYA, sh. 308;  10  TEZCAN Durmuş/ ERDEM Mustafa Ruhan/ ÖNOK Murat, Teorik v Pratik Ceza Özel Hukuku, Seçkin, Ankara 2012, sh. 345. 2088Ankara Üni. Hukuk Fak. Dergisi, 65 (4) 2016: 2083-2100  Memiş Kartal nitelikli cinsel saldırı olarak kabul edilmesi gereken bir fiildir. Basit cinsel davranış ile ifade edilmek istenen vücuda herhangi bir organ ya da cisim sokulmaksızın gerçekleşen temaslı şehevi davranışlardır. Halbuki nitelikli cinsel davranışlar vücuda herhangi bir cisim ya da organ sokulmak suretiyle gerçekleşen fiil olup, cinsel ilişki ile karşılanmak istenen eylemi de ifade edebilmektedir. Bu tanım ayrıca hem terminoloji birliğini sağlamaya hizmet edeceği gibi ilk tanıma göre daha geniş ve kapsayıcıdır. Bu açıklamalar çerçevesinde reşit olmayanla cinsel ilişki suçu bağlı hareketli bir suçtur denilebilecektir. Kanaatimizce cinsel ilişki bir kimsenin cinsel organını bir başkasının vajina ya da anüsüne şehevi hislerle sokmasıdır. Biz kanun koyucunun cinsel ilişki ifadesini tercih etmesinden belli bir sınırlama yaratmak istediği ve ancak bu şekilde gerçekleşen bir eylemi cezalandırmak istediği sonucuna ulaşıyoruz. Bu tercih vücuda herhangi bir cisim sokmak suretiyle gerçekleşebilecek, bir başka  ifadeyle  çeşitli  başka  eylemlerle  ihlal  edilebilecek  hukuki  yararın koruma alanını daralttığı için eleştirilmelidir. Çünkü bir kimse cebir, tehdit ve hile içermeyen çeşitli başka cinsel davranışlara da rıza göstermeyebilir ancak eylem suç teşkil etmeyeceğinden ihlal edilen hukuki yarar korunmayacaktır. Bu  nedenle  maddenin  amacına  tam  anlamıyla  hizmet  etmediğinden değiştirilmesi ve ifade birliğinin sağlanması gerektiğini düşünüyoruz.  B. MANEVİ UNSUR Reşit olmayanla cinsel ilişki suçunun manevi unsuru kasttır. Bu suç için genel kast yeterlidir. Kast TCK.m.21 uyarınca suçun kanuni tanımındaki unsurların  bilerek  ve  istenerek  gerçekleştirilmesidir.  Kanaatimizce  cinsel dokunulmazlığa  karşı  suçların  olası  kastla  gerçekleştirilmesi  mümkün değildir.  Failin  hareketi  bilerek  ve  isteyerek  gerçekleştirip,  neticeyi umursamaması hali bu suçlar bakımından söz konusu değildir.  Fail mağdurun yaşı konusunda yanılırsa (TCK.m.30/1) ya da fail işlediği fiilin haksızlık oluşturduğu konusunda kaçınılmaz hataya düşerse bundan yararlanacaktır (TCK.m.30/son). Kanaatimizce failin hataya düştüğü iddiası dikkatli  bir  şekilde  değerlendirilmelidir.  Aksi  halde  bu  fiillerin  cezasız kalması ihtimali karşısında önemli sorunlarla karşılaşılaşılacak ve mağdurlar bir kez daha mağdur olabileceklerdir.                                                  11  ÜNVER,   Türk Maddi Ceza Hukukunda Cinsel Suçların Eleştirisel Olarak İncelenmesi  sh. 47. Aksi, fakat eleştirel görüş için bkz. TEZCAN/ERDEM/ÖNOK, sh. 345.   2089Reşit Olmayanla Cinsel İlişki...  Ankara Üni. Hukuk Fak. Dergisi, 65 (4) 2016: 2083-2100  C. HUKUKA AYKIRILIK UNSURU Cinsel  dokunulmazlığa  karşı  suçlar  bakımından  en  fazla  tartışılan kavramlardan biri de rızadır. Toplumun ve yargının algısının cebir yoksa rıza vardır olması bu suçlarla mücadeleyi neredeyse imkansız hale getirmekte ve katmerli  mağduriyet  yaratmaktadır.  Reşit  olmayanla  cinsel  ilişki  suçu bakımından  herhangi  bir  hukuka  uygunluk  sebebi  bulunmamaktadır. Kanaatimizce mağdurun rızası hukuka uygunluk sebebi yönünden de bu suçun gerçekleşmesi  bakımından  hukuken  geçerli  bir  rızanın  varlığı  önemlidir. Hukuken geçerli bir rıza söz konusu ise TCK.m.104 söz konusu olabilecektir, aksi  halde  ifsat  edilmiş  bir  rıza  ile  gerçekleşen  eylem  TCK.m.103 te öngörülen çocukların cinsel istismarı suçunu meydana getirecektir.  D. NİTELİKLİ UNSURLAR Reşit olmayanla cinsel ilişki suçunun nitelikli halleri 18 Haziran 2014 tarih 6545 sayılı Kanunla 104. maddeye eklendi. Maddeye ikinci fıkra olarak on beş yaşını doldurmuş bir çocukla arasında evlilik yasağı bulunan bir kişinin cinsel ilişkisi ağırlaştırıcı sebep olarak öngörüldü; üçüncü fıkra olarak da fiilin evlatlık ya da koruyucu aile ilişkisi içerisinde koruma, bakım ve gözetim yükümlülüğü bulunan kişi tarafından gerçekleştirilmesi ağırlaştırıcı sebep olarak düzenlendi. Bu fiil bakımından tıpkı diğer cinsel dokunulmazlığa karşı suçlar da olduğu gibi suçu hafifleten bir sebep söz konusu değildir. Halbuki bu  fiilin  özelliği  nedeniyle  on  beş  yaşını  doldurmuş  iki çocuk  arasında gerçekleşen  cinsel  ilişki  bakımından  bir  cezasızlık  hükmü  ya  da  suçu hafifleten bir düzenleme getirilmeli, bu eksiklik giderilmeliydi. 1. Suçun  Mağdur  İle  Evlenme  Yasağı  Bulunan  Kişi  Arasında Gerçekleşmesi Reşit  olmayanla  cinsel  ilişki  suçunun  ilk  nitelikli  unsuru  bu  suçun mağdur ile aralarında evlenme yasağı olan bir kişi tarafından gerçekleştirilmesidir. Burada üstü örtülü bir ensest düzenlemesi söz konusudur. Ensest ya da fücur, evlenmeleri yasak olan akraba arasındaki evlenmeleri ve evlenme                                                  12  SANCAR YALÇIN Türkan; Türk Ceza Hukukunda Kadın, Seçkin, Ankara 2013, sh. 198214. 13  SANCAR YALÇIN, Türk Ceza Hukukunda Kadın, sh.199. 14  ÜNVER,   Türk Maddi Ceza Hukukunda Cinsel Suçların Eleştirisel Olarak İncelenmesi  sh. 48; AYDIN Murat, Çocuklarin Cinsel İstismarı ve Reşit Olmayanla Cinsel İlişki Suçu, Seçkin, Ankara 2014, sh. 94. 2090Ankara Üni. Hukuk Fak. Dergisi, 65 (4) 2016: 2083-2100  Memiş Kartal dışı  ilişkileri  olarak  tanımlanmaktadır.  Bir  başka  tanımda  ise  ensest,  evlenmeleri yasak olan reşit kişiler arasındaki rızaya dayalı cinsel ilişki  olarak tanımlanmıştır. Burada reşit belirlemesinden maksat eylemin bunlar arasında suç teşkil etmediğini; reşit olmayan kişiler arasında gerçekleşmesi durumunda ise suç sayılacağını ifade etmektir. Evlilik yasakları içerinde kabul edilen ebeveyn, dayı, amca, yeğen, teyze ile evlilik yapılmaması aile hukukun temel bir kuralıdır. Belirtilen bu kişiler arasında  aşk  türü  bir  ilişki  olsa  da  bunların  hukuken  evlilikleri  geçerli değildir. Türk hukukunda evlenmeleri yasak olan kişiler Medeni Kanun un hısımlık bahsini düzenleyen 129. maddesinde düzenlenmiştir. Buna göre;  Aşağıdaki kimseler arasında evlenme yasaktır: 1. Üstsoy ile altsoy arasında; kardeşler arasında; amca, dayı, hala ve teyze ile yeğenleri arasında, 2. Kayın hısımlığı meydana getirmiş olan evlilik sona ermiş olsa bile, eşlerden biri ile diğerinin üstsoyu veya altsoyu arasında, 3. Evlât edinen ile evlâtlığın veya bunlardan biri ile diğerinin altsoyu ve eşi  arasında. .  Görüldüğü  gibi  şayet  ceza  kanunlarında  ensest  ile  ilgili düzenleme yapılacak ise ve kıstas da evlilik yasağı ise bu hüküm ensestin maddi konusunu oluşturabilecektir.  Ensest toplumdan topluma değişen bakış açısı ve yargıların bileşkesi olarak pek çok disiplini içinde barındırır. Bu nedenle ensest ancak sosyoloji, psikoloji, kriminoloji ve tıp biliminin verileri ile tanımlanacak bir olgudur. İtalyan Ceza Kanunu 564. maddesinde yer verdiği ensesti  aile ahlakı na karşı bir suç saymış, Alman Ceza Kanunu  şahsi hale, evlilik birliğine ve aileye                                                  15  DÖNMEZER Sulhi, Genel Adap ve Aile Düzenine Karşı Cürümler, İstanbul Üniversitesi Hukuk Fakültesi Yayını, Sulhi Garan Matbaası, İstanbul 1975, sh. 17 vd; ARTUK Mehmet Emin, Kadına Yönelik Cinsel İstismara Örnek Olarak Evlilik İçi Irza Geçme ve Fücur, in: Kadına Yönelik Şiddete Karşılaştırmalı Hukukun Yaklaşımı, İstanbul Barosu Kadın Hakları Uygulama Merkezi, Yayın no:1, Şubat 2002, sh. 38-39 (sh.31-48) 16  SANCAR  Türkan  Yalçın/YAŞAR  Nimet,   Ensest,  Genel  Ahlak  ve  Alman  Anayasa Mahkemesi Kararı , in TBBD, S.80, 2009, sh. 245-299; GENÇ Şura/ ÇOŞKUN Seçil,  Ensest , in: TBBD, S.106, 2013, sh. 215-261; SANCAR Türkan Yalçın, Ensest ve Tartışmada  Genel  Ahlak  Engeli,  in:  Güncel  Hukuk,  Aralık  2008,  sh.23-24;  ŞEN Ersan/BAŞARIR Tuğçe, Ensest Mağdurlarından Birisi:  Kadın , in: TBBD, 2012/99, sh.317 vd., (sh. 317-340). 17  CABALLERO, Droit du Sexe, sh. 695. 18  DÖNMEZER Sulhi, Toplumbilim, Beta, 1999, sh 151-152 ve 201; Yazar fücur tabusunun evrensel olduğunu ve hemen tüm toplumlarda yasak bir eylem olduğunu belirtmektedir.    2091Reşit Olmayanla Cinsel İlişki...  Ankara Üni. Hukuk Fak. Dergisi, 65 (4) 2016: 2083-2100  karşı suçlar  başlıklı bölümde (m. 173) ensesti düzenlemiş; Avusturya Ceza Kanunu fiili  cinsel dokunulmazlık ve cinsel özgürlük  içerisinde ele almış (m. 211). İsviçre kanun koyucusu da aileye ilişkin değerlerden hareket ederek ensesti  aileye karşı  (m.213) işlenen bir suç saymıştır. Ensesti suç olarak öngören Fransız hukukunda ise ensest yeni bir kavram değildir. Fransız ceza hukukunda ensest, 8 Şubat 2010 tarihli 2010-121 sayılı Kanun ile suç olarak düzenlenmiştir.  Fransız  CK.   nun  222-31-1  ve  Fr.  CK.m.222-31-2 da düzenlenen hüküm çocuğa karşı ırza geçme, ırza tasaddi ve sarkıntılık olarak mağdur üzerinde otorite hakkını haiz aile içinde, bir büyüğün, erkek ya da kız kardeşin veya herhangi bir kişinin ki buna aile bireyi gibi ortak yaşam sürdürülen  kişi  de  dahil  (concubin)  eylemi  olarak  öngörmüştür.  Fransız hukukunda  aile  içi  ortak  yaşam  ve  aile  bireyi  gibi  yaşamak  kıstası uygulanmıştır. Kan bağının bir önemi yoktur. Mağdur çocuk bakımından cinsel istismarda olan yaş aralığı bu suç bakımından öngörülmemiştir. Bütün çocuk ve ergin küçükler (0-18 yaş) suçun korunan maddi konusudur.  İngiliz hukukunda da ensest suç olarak öngörülmüştür.  Aile İçi Cinsel Suçlar   olarak  düzenlenen  ensest  filleri,  2003  tarihli  Cinsel  Suçlar Kanunu nun 25 ila 29. maddeleri arasında düzenlenmiştir. Burada belirtilen suçlar; Çocuğun aile bireyleriyle cinsel faaliyet (m.25); Aile bireyini cinsel faaliyete teşvik etme (m.26); Aile ilişkileri (m.27); Evlilik istisnası (m.28) ve Aile ilişkisi kurulmadan önce gerçekleşen cinsel ilişki (m.29) dır. Bu grup suçların gerçekleşebilmesi için ailevi ilişki içinde olmaları gerektiği ifade edilmekte ve aile ilişkileri de Kanun un 27. maddesinde ayrıntılı olarak tanımlanmaktadır. Buna göre, genel hatlarıyla aile ilişkilerinden maksat; evlat edinme hali, ebevey, büyük anne, büyük baba, kardeşler, ebeveynlerden biri                                                  19  SANCAR/YAŞAR; Ensest,  Genel Ahlak  ve Alman Anayasa Mahkemesi nin Kararı sh. 249 vd. 20  GUILIANI Fabienne,  L écriture du crime: L inceste dans les archives judiciaires françaises (1791-1898) , in L Atelier du Centre de recherches historiques (En ligne), 05/2009, mis en ligne le 02 Octobre 2009, consulté le 10 Février 2004, URL: http://acrh.revues.org/1582; DOI: 10.4000/acrh.1582.  21  JORF n°0033 du 9 février 2010 page 2265 texte n° 1; LOI n° 2010-121 du 8 février 2010 tendant à inscrire l'inceste commis sur les mineurs dans le code pénal et à améliorer la détection et la prise en charge des victimes d'actes incestueux; Le paragraphe 3, intitulé : « De l'inceste commis sur les mineurs », comprend deux articles 222-31-1 et 222-31-2. 22  RASSAT, Marie-Laure, Inceste et Droit pénal, sh. 2614 vd.  23  United Kingdom Report for ELSA in İnternational Research Project ELSA for children, sh. 1803-1804. 24  İngiliz  Cinsel  Suçlar  Yasaları  ile  ilgili  bkz.,  http://www.legislation.gov.uk/all?title= sexual%20offences%20act, erişim tarihi: 15.01.2014 2092Ankara Üni. Hukuk Fak. Dergisi, 65 (4) 2016: 2083-2100  Memiş Kartal tarafından kardeşler, teyze, hala, amca, dayı, aynı evde yaşanan kişi ve bunun yakınları, ev içinde yaşayan ya da daha önce yaşamış olan kişiler, kuzenler, yeğenler olarak ifade edilmektedir.  Reşit olmayanla cinsel ilişki suçuna eklenen bu hükümle ilgili doktrinde bir görüş bu düzenlemenin ayrı bir özgü faillik düzenlemesi olduğunu ifade etmektedir. Ensest niteliği gereği çok failli bir suçtur. Bu durumun faillik ve mağdurluk yönünden daha açık bir şekilde hükümde belirtilmesi maddenin uygulanabilirliğini sağlamak açısından yerinde olacaktır. Aksi halde yaşı büyük olan ya da cinsel ilişkide duhulü gerçekleştirecek olan karine olarak fail olarak nitelendirilebilecek ve gerçek mağduriyet gözden kaçırılabilecektir. 2. Suçun Evlat Edineceği Çocuğun Evlat Edinme Öncesi Bakımını Üstlenen veya Koruyucu Aile İlişkisi Çerçevesinde Koruma, Bakım ve Gözetim Yükümlülüğü Bulunan Kişi Tarafından Gerçekleşmesi Reşit olmayanla cinsel ilişki suçu bakımından yapılan son değişiklik 104.maddeye eklenen 3. fıkradır. Buna göre  Suçun evlat edineceği çocuğun evlat edinme öncesi bakımını üstlenen veya koruyucu aile ilişkisi çerçevesinde koruma,  bakım  ve  gözetim  yükümlülüğü  bulunan  kişi  tarafından gerçekleştirilmesi halinde, şikayet şartı aranmaksızın ikinci fıkraya göre cezalandırılır. . Yerinde bir değişiklik olmuştur. Özellikle evlat edinilen ya da koruyucu aile yanına yerleştirilen çocuklar bakımından yasal bir boşluk olduğu önceden de ifade edilmekte ve hüküm eleştirilmekteydi. Bu nedenle istismarı  kolay  olabilecek  ya  da  istismarı  kolaylaştırabilecek  nitelikteki durumların, kurumların kontrolü, denetimi ve fiil yönünden caydırıcılığın temini bakımından yerinde bir değişikliktir.  Evlat edinmenin şartları MK da yer almaktadır. Hükümde evlat edinme öncesi  bakımını  üstlenen  kişinin  bir  çocuğu  kendi  çocuğu  olarak  bakıp                                                  25  ORMEROD David, Smith and Hogan s Criminal Law, 13th EditionOxford University Press, 2011, sh.766-767.  26  ÖZBEK Veli Özer /KANBUR Nihat/DOĞAN Koray/BACAKSIZ Pınar /TEPE İlker , Türk Ceza Hukuku Özel Hükümler, Seçkin 2012, Ankara, sh. 364. 27  NUHOĞLU Ayşe; İstanbul Barosu tarafından düzenlenen 9 Kasım 2013 tarihli ‘Cinsel Dokunulmazlığa Karşı Suçlar ve Değişik Önerilerin Değerlendirilmesi  konulu paneldeki sunumundan. 28  Türk MK nunda  Evlat Edinme  305 ila 320. maddeler arasında düzenlemiştir. Burada evlat edinmenin koşulları ve evlat edinmenin iptaline ilişkin düzenlemeler yer almaktadır. Evlat edinme ile ilgili bkz., ÖZTAN Bilge: Aile Hukuku, 3. Bası, Ankara 2000, sh. 444; AKINTÜRK Turgut: Aile Hukuku, 7. Bası, C. II, İstanbul 2002, sh.371. BELEN Herdem,   2093Reşit Olmayanla Cinsel İlişki...  Ankara Üni. Hukuk Fak. Dergisi, 65 (4) 2016: 2083-2100  büyütmek yükümlülüğü getirmekte, çocuğu koruma, kollamanın yanı sıra, eğitim,  öğretim,  sağlık,  fiziksel  ve  ruhsal  gerçek,  doğal  bir  ebeveynin yapabileceklerini yapmaktır. Bununla birlikte Türk hukukunda korunmaya muhtaç çocukların aile ortamında yetiştirilmesi, topluma kazandırılmaları için öngörülen  koruyucu aile  kurumuna da yer verilmiştir. Koruyucu aile, evlat edinme  gibi  doğrudan  ve  tamamen  bir  kişi  ya  da  aileye  yükümlülük getirmemekle birlikte, çocuk üzerinde bir takım hak ve yetkiler vermekte ve çocukla vakit geçirme imkanı tanımaktadır. Konuya ilişkin düzenlemelerde öncelikle Çocuk Hakları Sözleşmesi nin 20. maddesi, 4721 sayılı Türk MK  nun 347. maddesi ve 2828 sayılı Sosyal Hizmetler Kanunu nun koruyucu aileyi öngören 23. maddesi ve Koruyucu Aile Yönetmeliği uyarınca yasal alt yapısı olan bu kurumun da kanaatimizce ceza kanunu yönünden dikkate alınması  önemli  bir  adımdır.  Her  ne  kadar  ihmal  ve  istismara  uğramış çocukları korumak maksadıyla öngörülmüş bir kurum da olsa kanunun çocuğu  korumakla  yükümlü  olduğu  düşünüldüğünde  bu  konuda  açıklık bırakmamış olması önemlidir. III. SUÇUN ÖZEL OLUŞUM BİÇİMLERİ A. Teşebbüs Reşit  olmayanla  cinsel  ilişki  suçu  teşebbüse  uygundur.  Suç  cinsel ilişkinin  gerçekleşmesi  ile  tamamlanır.  Cinsel  ilişki  olarak  ifade  edilen eylemin hareket kısmı neticeden ayrılabilir olması dolayısıyla teşebbüs söz konusu olabilecektir (TCK.m.35). Bu  suçta  gönüllü  vazgeçme  de  söz  konusudur  (TCK.m.36).  Failin gerçekleştirdiği kısım esasen suç oluşturduğu takdirde bundan dolayı sorumlu olacağı belirtilmiştir. Örneğin mağdur rızası ile failin evine gidip, cinsel ilişkiye girmeden fail bundan vazgeçerse mağdurun failin evinde olması dolayısıyla hürriyeti tahdit suçundan sorumlu olup olmayacağı tartışılabilir. Kanaatimizce burada hürriyeti tahdit suçu oluşmaz, gerçekten de hukuken                                                  Yeni Medeni Kanun Hükümleri Uyarınca Evlat Edinme, BETA, İstanbul 2000; RUHİ Ahmet Cemal, Türk Hukukunda Evlat Edinme ve Evlat Edinme ile İlgili Yabancı Mahkeme Kararlarının Türkiye'de Tanınması, Seçkin, Ocak 2003; ÖZUĞUR, Ali İhsan , Seçkin; Nisan 2010;  29  Koruyucu aile ile ilgili ayrıntılı bilgi için bkz., http://www.koruyucuaile.gov.tr/tr.; 30  KUŞGÖZOĞLU  Tülin,  İhmal  ve  İstismara  Uğrayan  Çocuklar  Açısından  Koruyucu Aile,http://sosyalhizmetuzmani.org/cocukesirgemekurumu.htm,  10.02.2007;in: http://www.slideshare.net/tulinkus/ihmal-ve-istismara-urayan-ocuklar-aisindan-koruyucuaile; erişim tarihi: 08.03.2014. 2094Ankara Üni. Hukuk Fak. Dergisi, 65 (4) 2016: 2083-2100  Memiş Kartal geçerli bir rıza ve bunu tanıyan bir hukuk düzeninde artık hürriyeti tahditten söz edebilmek mümkün olmayacaktır.  B. İştirak Reşit olmayanla cinsel ilişki suçuna iştirak mümkündür. Bu suç iştirakin her türü ile işlenebilir. Yargıtay ın kararları da bu yöndedir. Ancak bu suçun özgü bir suç olması dolayısıyla TCK.m.40/2 uygulama alanı bulmaz, çünkü bu suç mağdur yönünden özgüdür, fail yönünden değildir.  Şeriklerden  birinin  gönüllü  vazgeçmesi  halinde  (TCK.m.41)  sadece vazgeçen şerik bundan yararlanır.  C. İçtima Reşit olmayanla cinsel ilişki suçunda içtima bakımından zincirleme suç hükümleri uygulanacaktır. Eylemin aynı  kişiye  karşı değişik zamanlarda birden  fazla  kere  işlenmesi  halinde  TCK.m.43/1  mümkün  olabilecektir. Yargıtay Ceza Genel Kurulu cinsel istismar ile reşit olmayanla cinsel ilişki suçlarını tartıştığı bir kararında yer alan karşı görüşte reşit olmayanla cinsel ilişkinin zincirleme biçimde gerçekleştiği şu şekilde ifade edilmiştir:  Suç tarihinde  mağdurenin  onyedi,  sanığın  ondokuz  yaş  içerisinde  olduğu, mağdure ve sanığın olay öncesinde en az iki üç ay duygusal arkadaşlıkları bulunduğu, Ocak ayında birden fazla kez cinsel ilişkiye girdikleri, mağdurenin vücudunda  meydana  gelen  değişiklikleri  farkeden  teyzesinin  mağdureyi hastaneye  götürerek  test  yaptırması  üzerine  beş  ay  bir  haftalık  hamile olduğunun anlaşıldığı, bu tarihten iki ay sonra tekrar hastaneye gidildiğinde zorla cinsel istismara maruz kaldığını söylemesi üzerine hastane yetkililerinin suç duyurusunda bulunduğu, aynı tarihlerde mağdurenin de şikâyetçi olduğu, ancak  dosya  içeriğine  göre  sanığın  fiilinin  zorla  olduğuna  dair  delil bulunmadığı, hamileliğin ortaya çıkması üzerine mağdurenin olayın zorla gerçekleştiğini iddia ettiği, mağdurenin istinabe yoluyla beyanının alındığı celsede dinlenen uzman bilirkişinin, mağdurenin olayın anlam ve sonuçlarını kavrayabilecek  düzeyde  olduğunu  belirttiğine  göre  sanığın  eyleminin                                                  31  Yargıtay 14. Ceza Dairesi, E. 2015/1052, K. 2015/11362, T. 7.12.2015; karar için bkz. http://www.kazanci.com/kho/ibb/files/dsp.php?fn=14cd-20151052.htm&kw= re%C%9Fit+olmayanla+cinsel+ili%C%9Fki #fm.  Erişim  tarihi. 10.09.2016    2095Reşit Olmayanla Cinsel İlişki...  Ankara Üni. Hukuk Fak. Dergisi, 65 (4) 2016: 2083-2100  zincirleme  biçimde  reşit  olmayanla  cinsel  ilişki suçunu  oluşturduğu 32. Yargıtay ın zincirleme suç bakımından tartışmalı olmasa da bu içtima halinin reşit olmayanla cinsel ilişki suçu bakımından gerçekleşebileceğini ifade eden bu kararı gibi daha pek çok kararı bulunmaktadır. IV. KOVUŞTURMA USULÜ Reşit olmayanla cinsel ilişki suçunun basit hali şikayete tabidir. Bu suçun nitelikli halleri bakımından şikayet şartı aranmaksızın resen soruşturma ve kovuşturma yapılacaktır. Reşit olmayanla cinsel ilişki bakımından değişiklik öncesi eleştirilen ve sonrasında da dikkate alınmamış olduğu tespit edilen bir husus şikayet ile ilgilidir. Suçun şikayete tabi olduğu ifade edilmiştir. Ancak bu  şikayet  hakkının  kime  ait  olduğu  belirsiz  kaldığı  ifade  edilmiştir. Kanaatimizce burada şikayet hakkı çocuktadır. Bu konuda şikayet hakkını ebeveynin kullanması durumunda da şikayetin geçerli olarak kabul edilmesi gerekecektir.  Reşit olmayanla cinsel ilişki suçunun basit hali şikayete tabi olmakla birlikte,  şikayete  bağlı  suçlarda  uygulanma  imkanı  bulan  uzlaşma CMK.m.253 /5 te yer alan açık düzenleme karşısında uygulanmayacaktır.  Şikayet süresi altı aydır (TCK.m.73). Şikayet süresi geçtikten sonra açılan davalar düşer. Yargıtay 14. Ceza Dairesi nin cinsel istismar olarak bakmaya başldığı sonrasında eylemin reşit olmayanla cinsel ilişki olduğu tespitinde bulunduğu kararında;  eylemin soruşturulması ve kovuşturulması şikayete bağlı olup 5237 sayılı TCK'nın 104. maddesinde düzenlenen reşit olmayanla cinsel ilişki suçu kapsamında değerlendirilmesi gerektiği, şikayetin ise  altı  aylık  kanuni  süresinden  sonra  08.04.2012  tarihinde  yapılması nedeniyle sanık hakkında çocuğun nitelikli cinsel istismarı suçundan açılan                                                  32  YCGK,  E.  2015/425,  K.  2016/61,  T.  16.2.2016  kararı  için  bkz. http://www.kazanci.com/kho/ibb/files/dsp.php?fn=cgk-2015425.htm&kw= re%C%9Fit+olmayanla+cinsel+ili%C%9Fki #fm,  erişim  tarihi: 10/09/2016. 33  Yargıtay ın  14.  Ceza  Dairesi  ile  YCGK nun  kararları  için  bkz. http://www.kazanci.com/kho/ibb/files/dsp.php?fn= re%C%9Fit+olmayanla+cinsel+ili%C%9Fki #fm, erişim tarihi: 10/09/2016. 34  ÜNVER, Türk Maddi Ceza Hukukunda Cinsel Suçların Eleştirisel Olarak İncelenmesi, sh. 49. 35  Yargıtay 14. Ceza Dairesi, E. 2014/504, K. 2015/11856, T. 17.12.2015, karar için bkz. http://www.kazanci.com/kho/ibb/files/dsp.php?fn=14cd-20157075.htm&kw= re%C%9Fit+olmayanla+cinsel+ili%C%9Fki #fm  2096Ankara Üni. Hukuk Fak. Dergisi, 65 (4) 2016: 2083-2100  Memiş Kartal kamu davasında eylem reşit  olmayanla cinsel ilişki suçunu oluşturmakla birlikte süresinde şikayette bulunulmadığı nazara alınarak kamu davasının düşmesine karar verilmesi gerekirken dava konusu yapılmayan eylemleri de kapsayacak şekilde mahkûmiyet hükmü kurulması,  şeklinde vermiş olduğu kararında şikayet süresi kaçırıldığından bahisle dava düşmektedir.  Reşit olmayanla cinsel ilişki suçunda görevli mahkeme 5235 sayılı Adli Yargı İlk Derece Mahkemeleri ile Bölge Adliye Mahkemelerinin Kuruluş, Görev  ve  Yetkileri  Hakkında  Kanunun  11  ve  12.  maddeleri  birlikte değerlendirildiğinde asliye ceza mahkemesidir. Yetkili mahkeme ise genel kural uyarınca suçun işlendiği yer mahkemesidir (CMK.m.12). Reşit olmayanla cinsel ilişki suçunun müeyyidesi de son değişiklikle arttırılmıştır. Buna göre suçun basit hali iki yıldan beş yıla kadar hapis; nitelikli  halleri  ise  on  yıldan  on  beş  yıla  kadar  hapis  cezasıdır.  Ceza müeyyidesinin arttırılması ile caydırıcılığın sağlanabileceği, suçla mücadele edilebileceği düşüncesi doğru değildir. Kara rakamlar arasında yer alan cinsel dokunulmazlığa karşı suçların en zor bölümünü teşkil eden aile içi cinsel istismar da özellikle mücadele edilmesi gereken bir alandır. Ancak ceza yaptırımının bu denli ağır olması suç faillerini daha korkusuz yapmakta ve cinsel suçun sonucunda mağduru öldürmeleri kolaylaşmaktadır. Bu da suçla mücadeleyi değil suçu arttıran bir yaklaşımdır.  Cinsel dokunulmazlığa karşı suçlarla ilgili bir başka önemli düzenleme ise yine 18 Haziran 2014 tarihinde 6545 sayılı Kanun ile 5275 sayılı Ceza ve Güvenlik Tedbirlerinin İnfazı Hakkında Kanun un mükerrirlere ve bazı suç faillerine özgü infaz rejimi ve denetimli serbestlik tedbirini düzenleyen 108. maddesinde  yapılan  değişikliktir.  Söz  konusu  maddenin  9  ve  devamı                                                  36  (9) (Ek: 18/6/2014-6545/82 md.) Birinci fıkradaki koşullu salıverme süreleri, 26/9/2004 tarihli ve 5237 sayılı Türk Ceza Kanununun 102 nci maddesinin ikinci fıkrasında tanımlanan cinsel saldırı suçundan, 103 üncü maddesinde tanımlanan çocukların cinsel istismarı suçundan, 104 üncü maddesinin ikinci ve üçüncü fıkrasında tanımlanan reşit olmayanla cinsel ilişki suçundan, 188 inci maddesinde tanımlanan uyuşturucu veya uyarıcı madde imal ve ticareti suçundan dolayı hapis cezasına mahkûm olanlar hakkında da uygulanır. 188 inci madde hariç olmak üzere bu suçlardan dolayı hapis cezasına mahkûm olanlar hakkında, cezanın infazı sırasında ve koşullu salıverildikleri takdirde denetim süresi içinde, aşağıdaki tedavi veya yükümlülüklerden bir veya birkaçına infaz hâkimi tarafından karar verilir: a) Tıbbi tedaviye tabi tutulmak b) Tedavi amaçlı programlara katılmak c) Suçun mağdurunun oturduğu ve çalıştığı yerleşim bölgesinde ikamet etmekten yasaklanmak d) Mağdurun bulunduğu yerlere yaklaşmaktan yasaklanmak e) Çocuklarla bir arada olmayı gerektiren bir  ortamda  çalışmaktan  yasaklanmak  f)  Çocuklar  hakkında  bakım  ve  gözetim yükümlülüğünü gerektiren faaliyet icra etmekten yasaklanmak (10) (Ek: 18/6/2014-6545/82   2097Reşit Olmayanla Cinsel İlişki...  Ankara Üni. Hukuk Fak. Dergisi, 65 (4) 2016: 2083-2100  fıkralarında cinsel dokunulmazlığa karşı suçlardan biri olan reşit olmayanla cinsel ilişki suçunun failleri hakkında tedavi uygulanacağı ifade edilerek doktrinde de haklı olarak bir çeşit kimyasal hadımlaştırmanın önünün açıldığı ifade edilmiştir. Ceza ve güvenlik tedbirlerinin insan haklarına uygun olması gerektiğinin  sürekli olarak  vurgulandığı  bir  hukuk  devletinde  bu tip  bir uygulamanın varlığı ve uygulanmasının tespitinin de yönetmeliğe bırakılmış olması tartışmalıdır.",
     "Kaynakça": "AKINTÜRK Turgut: Aile Hukuku, 7. Bası, C. II, İstanbul 2002 ARTUK Mehmet Emin, Kadına  Yönelik Cinsel İstismara  Örnek Olarak Evlilik  İçi  Irza  Geçme  ve  Fücur,  in:  Kadına  Yönelik  Şiddete Karşılaştırmalı  Hukukun  Yaklaşımı,  İstanbul  Barosu  Kadın  Hakları Uygulama Merkezi, Yayın no:1, Şubat 2002, (sh.31-48) ARTUK  Mehmet  Emin/GÖKÇEN  Ahmet/  YENİDÜNYA  Caner,  Ceza Hukuku Özel Hükümler, Turhan Kitabevi, Ankara 2013 AYDIN Murat, Çocuklarin Cinsel İstismarı ve Reşit Olmayanla Cinsel İlişki Suçu, Seçkin, Ankara 2014 BELEN Herdem, Yeni Medeni Kanun Hükümleri Uyarınca Evlat Edinme, BETA, İstanbul 2000 CABALLERO, Droit du Sexe; L.G.D.J. Paris 2010 CORBOZ  Bernard,  Les  infractions  en  droit  suisse,  Volume  I,  Stampfli Editions SA Berne 2010 ÇAKMUT  YENERER  Özlem,  Türk  Hukukunda  Kastrasyon  Tıbbi Müdahalesi ve Yeni Gelişmeler, in: II. Türkiye-Slovenya Uluslar arası Hukuk Sempozyumu- Cinsel Suçlar ve Evlilik Hukuku  16/17-05-2013 İstanbul/Türkiye, Seçkin, Ankara 2014                                                  md.) Dokuzuncu fıkra hükümleri çocuklar hakkında uygulanmaz. (11) (Ek: 18/6/20146545/82 md.) Bu maddenin dokuzuncu fıkrasının uygulanmasına ilişkin usul ve esaslar, Sağlık Bakanlığının görüşü alınmak suretiyle Adalet Bakanlığı tarafından hazırlanan yönetmelikle düzenlenir. 37  ÖZBEK Veli Özer, İnfaz Hukuku, 5. Baskı, Seçkin, Ankara 2014, sh.388. 38  ÇAKMUT YENERER Özlem, Türk Hukukunda Kastrasyon Tıbbi Müdahalesi ve Yeni Gelişmeler, in: II. Türkiye-Slovenya Uluslar arası Hukuk Sempozyumu- Cinsel Suçlar ve Evlilik Hukuku  16/17-05-2013 İstanbul/Türkiye, Seçkin, Ankara 2014, sh. 139 (133-140). 2098Ankara Üni. Hukuk Fak. Dergisi, 65 (4) 2016: 2083-2100  Memiş Kartal DÖNMEZER Sulhi, Toplumbilim, Beta, 1999 DÖNMEZER Sulhi, Genel Adap ve Aile Düzenine Karşı Cürümler, İstanbul Üniversitesi Hukuk Fakültesi Yayını, Sulhi Garan Matbaası, İstanbul 1975 GENÇ Şura/ ÇOŞKUN Seçil,  Ensest , in: TBBD, S.106, 2013, (sh. 215-261) GUILIANI  Fabienne,   L écriture  du  crime:  L inceste  dans  les  archives judiciaires françaises (1791-1898) , in L Atelier du Centre de recherches historiques (En ligne), 05/2009, mis en ligne le 02 Octobre 2009, consulté le  10  Février  2004,  URL:  http://acrh.revues.org/1582;  DOI: 10.4000/acrh.1582 KARTAL MEMİŞ Pınar, Türk Ceza Hukukunda Çocukların Cinsel İstismarı, Der Yayınevi, İstanbul 2014 KUŞGÖZOĞLU Tülin, İhmal ve  İstismara Uğrayan Çocuklar Açısından Koruyucu Aile,http://sosyalhizmetuzmani.org/cocukesirgemekurumu.htm NUHOĞLU, Ayşe; İstanbul Barosu tarafından düzenlenen 9 Kasım 2013 tarihli  ‘Cinsel  Dokunulmazlığa  Karşı  Suçlar  ve  Değişik  Önerilerin Değerlendirilmesi  konulu paneldeki sunumu ORMEROD David, Smith and Hogan s Criminal Law, 13th EditionOxford University Press, 2011 ÖZBEK Veli Özer, İnfaz Hukuku, 5. Baskı, Seçkin, Ankara 2014 ÖZBEK  Veli  Özer  /KANBUR  Nihat/DOĞAN  Koray/BACAKSIZ  Pınar /TEPE İlker, Türk Ceza Hukuku Özel Hükümler, Seçkin, Ankara 2012 ÖZTAN Bilge: Aile Hukuku, 3. Bası, Ankara 2000 ÖZUĞUR, Ali İhsan , Seçkin; Nisan 2010 POLAT Halil, Reşit Olmayanla Cinsel İlişki Suçu, İçerdiği Sorunlar ve Çözüm Önerileri, in: CHD, Y.5, S. 13, Ağustos 2010 RASSAT Marie-Laure, Inceste et Droit Pénal, JCP, 1974, TOME I RUHİ Ahmet Cemal, Türk Hukukunda Evlat Edinme ve Evlat Edinme ile İlgili Yabancı Mahkeme  Kararlarının Türkiye'de Tanınması, Seçkin, Ankara 2003 SANCAR YALÇIN Türkan; Türk Ceza Hukukunda Kadın, Seçkin, Ankara 2013   2099Reşit Olmayanla Cinsel İlişki...  Ankara Üni. Hukuk Fak. Dergisi, 65 (4) 2016: 2083-2100  SANCAR Türkan Yalçın, Ensest ve Tartışmada Genel Ahlak Engeli, in: Güncel Hukuk, Aralık 2008, sh.23-24 SANCAR Türkan Yalçın/YAŞAR Nimet,  Ensest, Genel Ahlak ve Alman Anayasa Mahkemesi Kararı , in TBBD, S.80, 2009, sh. 245-299 ŞEN Ersan, Türk Ceza Kanunu Yorumu , İstanbul 2006 ŞEN Ersan/BAŞARIR Tuğçe, Ensest Mağdurlarından Birisi:  Kadın , in: TBBD, 2012/99, sh.317 vd., (sh. 317-340) TANER Fahri Gökçen, Türk Ceza Hukukunda Cinsel Özgürlüğe Karşı Suçlar, Seçkin,  2013; TEZCAN  Durmuş/  ERDEM  Mustafa  Ruhan/  ÖNOK Murat, Teorik v Pratik Ceza Özel Hukuku, Seçkin, Ankara 2012 ÜNVER Yener, Cinsel Dokunulmazlığa ve Genel Ahlaka Karşı Suçlar, in Türk Ceza Kanunu nun 2 Yılı Teori ve Uygulamadan Kaynaklanan Sorunlar, İstanbul 2008 ÜNVER Yener;  Türk Maddi Ceza Hukukunda Cinsel Suçların Eleştirisel Olarak İncelenmesi , in: II. Slovenya Uluslararası Hukuk Sempozyumu  Cinsel  Suçlar  ve  Evlilik  Hukuku   16/17-05-2013  İstanbul/Türkiye, Seçkin,"
}