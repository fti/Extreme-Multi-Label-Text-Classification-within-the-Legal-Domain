{
     "Tip": "Makale",
     "Dergi İsmi": "",
     "Üniversite İsmi": "Ankara Üniversitesi",
     "Gün": "",
     "Ay": "",
     "Yıl": "2016",
     "Cilt": "65",
     "Sayı": "4",
     "Başlık": "TÜRK CEZA MUHAKEMESİNDE İSTİNAF",
     "Title": "Appeal in Turkish Criminal Procedure",
     "Yazar İsmi": [
          "Prof. Dr. Muharrem ÖZEN"
     ],
     "Danışman İsmi": "",
     "Anahtar Kelimeler": [
          "İstinaf",
          "Bölge Adliye Mahkemesi",
          "Yargılama",
          "Ön İnceleme",
          "Kanun Yolu"
     ],
     "Keywords": [
          "Appeal",
          "Regional Court of Justice",
          "Adjudication",
          "Preliminary Examination",
          "Right to Appeal"
     ],
     "Özet": "Bölge  adliye  mahkemeleri  5235  sayılı  Adlî  Yargı  İlk  Derece Mahkemeleri İle Bölge Adliye Mahkemelerinin Kuruluş, Görev ve Yetkileri Hakkında Kanun ile düzenlenmiştir. Bölge adliye mahkemeleri, başkanlık, başkanlar kurulu, daireler, bölge adliye mahkemesi Cumhuriyet başsavcılığı, bölge adliye mahkemesi adalet komisyonu ve müdürlüklerden oluşur. Böylece iki dereceden ibaret bulunan yargı sistemi üç dereceli hale gelmiştir. İstinaf da bir kanun yolu olarak nitelendirilmektedir. İlk derece mahkemesi kararının gerek maddi mesele ve gerekse hukuksal açıdan denetimini sağlayan kanun yoluna istinaf adı verilmektedir. Klasik yani geniş anlamda istinafta ilk verilen son  karar  yok  sayılarak  yeni  bir  muhakeme  gerçekleştirilir.  Adalet Bakanlığının değerlendirmelerine göre ilk derece mahkemelerince verilen kararların yaklaşık %90 nı istinaf incelemesi ile kesinleşecek ve dolayısıyla ceza  yargılaması  makul  sürede  tamamlanmış  olacaktır.  Ayrıca  istinaf mahkemeleri hem maddi hem de hukuki denetim yaparak maddi gerçeğe ulaşılmasına daha çok hizmet edecektir. Böylece Yargıtay daha az cezai uyuşmazlığa bakarak ve sadece hukuki denetim yaparak içtihat oluşturma görevini gereği gibi yerine getirecektir.",
     "Abstract": "Regional Courts of Justice are regulated by the 5235 numbered Law on the Establishment, Duties and Authorities of the Judiciary Courts of First Instance and Regional Courts of Justice. The regional courts of justice consist presidency,  presidential  board,  chambers,  prosecution  office,  justice commission and directorates. Thus, the judicial system, which consists of two grades, has become three grades. Appeal is also referred to as a legal remedy. The right to appeal provides carnal and legal control of first instance courts  decisions. In the classic sense, viz. in the broad sense, a new judgment is made by  ignoring  the  first  decision  which  is  given  first.  According  to  the assessments of the Ministry of Justice, about 90% of the decisions made in the first instance courts will become final with an appeal examination and thus the criminal proceedings will be completed within a reasonable time. In addition, the appellate courts will serve more to achieve substantive truth by conducting both material and legal supervision. The Court of Cassation will thus fulfill the task of creating jurisprudence by looking at less criminal jurisdiction and conducting only juridical inspection.",
     "Metin": "Bölge  adliye  mahkemeleri  5235  sayılı  Adlî  Yargı  İlk  Derece Mahkemeleri İle Bölge Adliye Mahkemelerinin Kuruluş, Görev ve Yetkileri Hakkında  Kanun  ile  düzenlenmiştir.  Bu  mahkemeler  5320  sayılı  Ceza Muhakemesi Kanununun Yürürlük Ve Uygulama Şekli Hakkında Kanun un 25. maddesi uyarınca bölgelerin coğrafi durumları ve  iş  yoğunluğu göz önünde  tutularak  belirlenen  yerlerde,  Hâkimler  ve  Savcılar  Yüksek Kurulu nun  olumlu  görüşü  alındıktan  sonra  Adalet  Bakanlığı nca kurulacaktır. Bölge adliye mahkemelerinin yargı çevrelerinin belirlenmesine, değiştirilmesine veya bu mahkemelerin kaldırılmasına Adalet Bakanlığının önerisi üzerine Hâkimler ve Savcılar Yüksek Kurulunca karar verilir ve bu kararlar Resmî Gazetede yayımlanır. Bölge adliye mahkemeleri, başkanlık,1                                                  1   Bölge adliye mahkemesi başkanının, mahkemeyi temsil etmek, bölge adliye mahkemesi başkanlar kuruluna ve adalet komisyonuna başkanlık etmek, başkanlar kurulu ile komisyon kararlarını yürütmek, mahkemenin uyumlu, verimli ve düzenli çalışmasını sağlamak, genel yönetim işlerini yürütmek ve bu yolda uygun göreceği önlemleri almak, bölge adliye 2332Ankara Üni. Hukuk Fak. Dergisi, 65 (4) 2016: 2331-2388  Özen başkanlar kurulu,2 daireler, bölge adliye mahkemesi Cumhuriyet başsavcılığı, bölge adliye mahkemesi adalet komisyonu ve müdürlüklerden oluşur. (5320 sayılı Kanun md. 27). Böylece iki dereceden ibaret bulunan yargı sistemi üç dereceli hale gelmiştir.5                                                  mahkemesi memurlarını denetlemek veya denetletmek, personelden kendisine doğrudan bağlı olanlar hakkında ilgili kanunda belirtilen disiplin cezalarını uygulamak, hükme bağlanan işlerde adlî yargı ilk derece mahkeme hâkimlerine ve savcılarına verilen not fişlerini  mercilerine  göndermek,  kanunlarla  verilen  diğer  görevleri  yapmak  şeklinde görevleri bulunmaktadır. (5320 sayılı Kanun m. 34). 2   Bölge adliye mahkemesi başkanlar kurulu, bölge adliye mahkemesi başkanı ile daire başkanlarından oluşur. Bölge adliye mahkemesi başkanının bulunmadığı hâllerde kurulun başkanlığını daire başkanlarından kıdemli olanı yerine getirir. Daire başkanının mazereti hâlinde, o dairenin kıdemli üyesi kurula katılır. (5320 sayılı Kanun m. 28). Bölge adliye mahkemesi başkanlar kurulunun bölge adliye mahkemesi hukuk ve ceza dairelerinin numaralarını ve aralarındaki işbölümünü belirlemek, daireler arasında çıkan iş bölümü uyuşmazlıklarını karara bağlamak, hukukî veya fiilî nedenlerle bir dairenin kendi üyeleri ile toplanamadığı  hâllerde  ilgisine  göre  diğer  dairelerden  kıdem  ve  sıraya  göre  üye görevlendirmek, re'sen veya bölge adliye mahkemesinin ilgili hukuk veya ceza dairesinin ya da  Cumhuriyet  başsavcısının,  Hukuk  Usulü  Muhakemeleri  Kanunu  veya  Ceza Muhakemeleri Usulü Kanununa göre istinaf yoluna başvurma hakkı bulunanların, benzer olaylarda bölge adliye mahkemesi hukuk veya ceza dairelerince verilen kesin nitelikteki kararlar arasında ya da bu mahkeme ile başka bir bölge adliye mahkemesi hukuk veya ceza dairelerince verilen kesin nitelikteki kararlar arasında uyuşmazlık bulunması hâlinde bu uyuşmazlığın  giderilmesini  gerekçeli  olarak  istemeleri  üzerine,  kendi  görüşlerini  de ekleyerek Yargıtay Birinci Başkanlığından istemek, kanunlarla verilen diğer görevleri yerine  getirmek  şeklinde  görevleri  bulunmaktadır  ve  başkanlar  kurulunun  eksiksiz toplanması ve çoğunlukla karar vermesi gereklidir. (5320 sayılı Kanun m. 35). 3   Her bölge adliye mahkemesinde bir bölge adliye mahkemesi adalet komisyonu bulunur. Komisyon, bölge adliye mahkemesi başkanının başkanlığında, Hâkimler ve Savcılar Yüksek Kurulunca daire başkanları arasından belirlenen bir asıl üye ile bölge adliye mahkemesi Cumhuriyet başsavcısından oluşur. Hâkimler ve Savcılar Yüksek Kurulu ayrıca daire başkan veya üyeleri arasından bir yedek üye belirler. Başkanın yokluğunda en kıdemli daire başkanı, Cumhuriyet başsavcısının yokluğunda Cumhuriyet başsavcıvekili ve asıl üyenin yokluğunda yedek üye komisyona katılır. Komisyon eksiksiz toplanır ve çoğunlukla karar verir. (5320 sayılı Kanun m. 31). Bölge adliye mahkemesi adalet komisyonunun bölge adliye mahkemelerinin hâkim ve savcıları dışında kalan personeli hakkında, kanunlarla adlî yargı ilk derece mahkemesi adalet komisyonuna verilen tüm görevleri yerine getirmek ve kanunlarla verilen diğer görevleri yapmak şeklinde görevleri bulunmaktadır. (5320 sayılı Kanun m. 42). 4   Bölge adliye mahkemesi başkanlığında, dairelerinde, Cumhuriyet başsavcılığında ve adalet komisyonunda birer yazı işleri müdürlüğü, Cumhuriyet başsavcılığında ayrıca bir idarî işler müdürlüğü ile ihtiyaç duyulan diğer müdürlükler kurulur. Her müdürlükte bir müdür ile yeterli sayıda memur bulunur. Müdürlüklerde çalışanların atama, disiplin ve diğer özlük işlerinde adlî yargı ilk derece mahkemelerinde görevli personelin tâbi oldukları hükümler uygulanır. (5320 sayılı Kanun m. 32). 5   CEZA MUHAKEMESİNDE İSTİNAF, Ankara 2016, s. 25.   2333Türk Ceza Muhakemesinde...  Ankara Üni. Hukuk Fak. Dergisi, 65 (4) 2016: 2331-2388  Bölge adliye mahkemeleri hukuk ve ceza dairelerinden oluşur. Her bölge adliye mahkemesinde en az üç hukuk ve en az iki ceza dairesi bulunur. Gerekli hâllerde dairelerin sayısı, Adalet Bakanlığının önerisi üzerine Hâkimler ve Savcılar Yüksek Kurulunca artırılıp azaltılabilir. Dairelerde bir başkan ile yeteri kadar üye bulunur. (5320 Sayılı Kanun md. 29).  Ceza daireleri, 5320 Sayılı Kanun un 37. maddesi uyarınca adlî yargı ilk derece ceza mahkemelerince verilen ve kesin olmayan hükümlere ve kararlara karşı yapılacak başvuruları inceleyip karara bağlamak; yargı çevresi içerisinde bulunan adlî yargı ilk derece ceza mahkemeleri arasındaki yetki ve görev uyuşmazlıklarını  çözmek;  yargı  çevresindeki  adlî  yargı  ilk  derece  ceza mahkemeleri hâkimlerinin davayı görmeye hukukî veya fiilî engellerinin çıkması hâlinde, o davanın bölge adliye mahkemesi yargı çevresi içerisinde başka bir adlî yargı ilk derece ceza mahkemesine nakli hakkında karar vermek görev ve yetkisine sahiptir. Her daire, bir başkan ve iki üyenin katılmasıyla toplanır. Görüşmeler gizli yapılır, kararlar çoğunlukla verilir. Hukukî veya fiilî nedenlerle bir daire toplanamazsa, başkanlar kurulunun kararıyla diğer dairelerden, bu da mümkün olmazsa, Hâkimler ve Savcılar Yüksek Kurulunca diğer bölge adliye mahkemelerinden yetkili olarak görevlendirilen üyelerle eksiklik  tamamlanır.  Daire  başkanının  hukukî  veya  fiilî  nedenlerle bulunamaması halinde dairenin en kıdemli üyesi daireye başkanlık yapar. (5320 sayılı Kanun md. 46). Her bölge adliye mahkemesinde bir Cumhuriyet başsavcılığı bulunur. Bölge adliye mahkemesi Cumhuriyet başsavcılığı, Cumhuriyet başsavcısı ve                                                  6   Bölge adliye mahkemesi daire başkanlarının dairelerinde uyumlu, verimli ve düzenli bir çalışmanın  gerçekleşmesini  ve  işlerin  makul  süre  içinde  incelenmesini  ve  karara bağlanmasını sağlamak, dairenin kendi kararları arasında meydana gelen farklılık ve uyumsuzlukların giderilmesi için tedbirler almak, dosya hakkında rapor hazırlayacakları tespit etmek ve kararların yazılmasını sağlamak; personelin sicil raporlarını düzenlemek, izin isteklerini düşünceleriyle birlikte adalet komisyonuna aktarmak, dairede görevli yazı işleri müdürlüğünün işleyişini denetlemek ve personel hakkında ilgili kanunda belirtilen disiplin cezalarını uygulamak, kanunlarla verilen diğer görevleri yapmak şeklinde görevleri bulunmaktadır. (5320 sayılı Kanun m. 38). 7   Bölge adliye mahkemesi üyelerinin daire başkanı tarafından verilen dosyaları gerekli şekilde ve  zamanında  inceleyerek  heyete  sunmak,  rapor  hazırlamak  ve  kararlarını  yazmak, dairelerindeki duruşma ve müzakerelere katılmak, dairenin uyumlu, verimli ve düzenli çalışmasının sağlanmasında ve işlerin makul süre içinde incelenip karara bağlanmasında daire başkanına yardım etmek, ilgili kanun uyarınca daire başkanı tarafından verilen diğer görevleri yapmak görevleri bulunmaktadır. (5320 sayılı Kanun m. 39). 8   Bölge adliye mahkemesi Cumhuriyet başsavcısının bölge adliye mahkemesi Cumhuriyet başsavcılığını temsil etmek, Cumhuriyet başsavcılığının verimli, uyumlu ve düzenli bir şekilde çalışmasını sağlamak, bölge adliye mahkemesinin genel yönetim işlerini yürütmek, 2334Ankara Üni. Hukuk Fak. Dergisi, 65 (4) 2016: 2331-2388  Özen yeteri kadar Cumhuriyet savcısından oluşur. En kıdemli Cumhuriyet savcısı, Cumhuriyet başsavcıvekili olarak görev yapar. (5320 sayılı Kanun md. 30).  A. İSTİNAF KAVRAMI Anayasa nın 138/4. maddesi uyarınca yasama ve yürütme organları ile idare, mahkeme kararlarına uymak zorundadır; bu organlar ve idare, mahkeme kararlarını hiçbir suretle değiştiremez ve bunların yerine getirilmesini geciktiremez. Bu nedenle yargılama makamlarınca verilen kararların incelenmesi ve bu  kararlardaki  hataların  giderilmesi  yine  yargılama  makamlarınca gerçekleştirilir.10  Yargılama  makamınca  verilen  karardaki  hatalar  ya  da hukuka aykırılıklar sübuta ve/veya hukuki soruna ilişkin hatalar ya da hukuka aykırılıklardır.  Söz  konusu  kararlarda  hatanın  ya  da  hukuka  aykırılığın bulunduğu iddiasıyla ortaya çıkan uyuşmazlığın çözülmek üzere kural olarak uyuşmazlık konusu kararı veren makamdan başka bir yargılama makamı önüne götürülmesi şeklindeki hukuki çare, kanun yolu olarak nitelendirilir. Ancak yargılamanın yenilenmesinde olduğu üzere istisnai olarak uyuşmazlık konusu kararı veren makama başvurulması da öngörülebilir.11  İstinaf  da  bir  kanun  yolu  olarak  nitelendirilmektedir.  İlk  derece mahkemesi  kararının  gerek  maddi  mesele  ve  gerekse  hukuksal  açıdan denetimini sağlayan kanun yoluna istinaf adı verilmektedir.                                                  bölge adliye mahkemesine gelen ceza davalarına ilişkin hüküm ve kararlara ait dosyaların incelenerek  yazılı düşünce ile birlikte ilgili daireye gönderilmelerini ve duruşmalara katılmayı  sağlamak,  ceza  dairelerinin  kararlarına  karşı  gerektiğinde  kanun  yollarına başvurmak,  dairelerin  benzer  olaylarda  kesin  olarak  verdikleri  kararlar  arasındaki uyuşmazlığın giderilmesi için başkanlar kuruluna başvurmak, bölge adliye mahkemesi Cumhuriyet  savcılarının  ilerleme  belgelerini  düzenlemek,  bölge  adliye  mahkemesi Cumhuriyet  savcıları  üzerinde  gözetim  ve  denetim  yetkisini  kullanmak,  cumhuriyet başsavcılığı  müdürlüklerini  ve  personelini  denetlemek  veya  denetletmek,  cumhuriyet başsavcılığında  görevli  personel  hakkında  ilgili  kanunda  belirtilen  disiplin  cezalarını uygulamak, kanunlarla verilen diğer görevleri yapmak şeklinde görevleri bulunmaktadır. (5320 sayılı Kanun m. 40). 9   Bölge adliye mahkemesi Cumhuriyet savcılarının bölge adliye mahkemesine gelen ceza davalarına ilişkin hüküm ve kararlara ait dosyalardan kendilerine verilenleri inceleyerek yazılı düşüncesiyle birlikte ilgili daireye göndermek ve duruşmalara katılmak, ceza daireleri kararlarına  karşı  gerektiğinde  kanun  yollarına  başvurmak,  Cumhuriyet  başsavcısının vereceği diğer görevleri yapmak ve kanunlarla verilen diğer görevleri yapmak şeklinde görevleri bulunmaktadır. (5320 sayılı Kanun m. 41). 10  KUNTER, Nurullah, Muhakeme Hukuku Dalı Olarak Ceza Muhakemesi Hukuku, İstanbul 1989, s. 1007. 11  TOROSLU, Nevzat/FEYZİOĞLU, Metin, Ceza Muhakemesi Hukuku, Ankara 2015, s. 320-321.   2335Türk Ceza Muhakemesinde...  Ankara Üni. Hukuk Fak. Dergisi, 65 (4) 2016: 2331-2388  İstinaf  kavramı   burun,  ön  ve  uç   anlamına  gelen   enf   kökünden türetilen ve bir işe yeniden başlamayı,12 sözün başını ifade etmektedir. İlk derece  mahkemelerince  verilen  son  kararlardaki  hataları  ve  hukuka aykırılıkları gidermek amacıyla kabul edilmiş bir kanun yolu olan istinaf, henüz kesinleşmemiş son kararlara karşı kabul edilen bir yol olduğundan olağan kanun yoludur.  İstinaf kanunyoluyla beraber davaların uzayacağı bir gerçektir. Klasik yani geniş anlamda istinafta ilk verilen son karar yok sayılarak yeni bir muhakeme  gerçekleştirilir.  Yani  uyuşmazlık,  ilk  derece  mahkemesinin önünde cereyan eden yargılamadan tümüyle bağımsız olarak yeni ortaya çıkan değişiklikler  ve  herhangi  bir  sınırlama  olmaksızın  ileri  sürülebilen  yeni deliller ve olaylar da dikkate alınarak karar verilmektedir. Söz konusu geniş anlamda  istinaf  anlayışında,  ilk  derece  mahkemesince  incelenen  ve değerlendirilen vakıalardan bağımsız olarak ikinci derecede görev yapan istinaf mahkemesinde muhakeme tekrarlanır. Vakıaların yeniden incelenmesi sebebiyle istinaf mahkemelerine olay mahkemesi de denilmektedir. İstinaf mahkemesince, ilk derece muhakemesinden tamamen bağımsız olarak ve yeni delil  ve  olaylar  göz  önünde  tutularak  karar  verilir.  İstinafta  kontrol muhakemesi değil, yepyeni ve tekrar muhakeme yapılması söz konusudur. Dar anlamda istinafta ise, ilk derece mahkemesince gerçekleştirilen yargılama istinaf mahkemesinin önünde  baştan  sona  aynen  tekrarlanmaz ve  maddi vakıalar bakımından yalnızca gereken hususlarda yeniden incelenerek karara varılması söz konusu olur. Maddî sorun, öğrenme muhakemesi yapılarak incelenmekle birlikte, muhakemede sözlülük ve doğrudan doğruyalık ilkeleri ancak karara esas alınabilecek deliller yönünden uygulanır. İlk muhakeme, baştan  sona  aynen  tekrarlanmaz  ve  maddî  vakıalar  yalnızca  gereken hususlarda  yeniden  incelenerek  karara  varılır.  İstinaf  mahkemesi  bütün delillerle temasa geçmez. Sadece önemli veya tereddütlü hususlarda veya yeni delil, olay mevcutsa deliller toplanır. Günümüzde genel eğilimin dar anlamda istinaftan  yana  olduğu  görülmektedir.  Zira  ilk  yargılamanın  baştan  sona tekrarlanması,  davaların  istenmeyecek  şekilde  uzamasına  neden  olur.14 Sonradan ortaya çıkan dar anlamda istinafta ise bütün delillerle doğrudan doğruya temas kabul edilmemektedir.15                                                   12  CENTEL, Nur/ZAFER, Hamide, Ceza Muhakemesi Hukuku, İstanbul 2011, s. 761, dp. 99. 13  DEVELİOĞLU, Ferit, Osmanlıca – Türkçe Ansiklopedik Lügat, Ankara 1982. 14  KURU, Baki/ARSLAN, Ramazan/YILMAZ, Ejder: Medeni Usul Hukuku, Ankara 2009, s. 637. 15  KUNTER, s. 1047. 2336Ankara Üni. Hukuk Fak. Dergisi, 65 (4) 2016: 2331-2388  Özen Türk hukuk sisteminde öngörülen istinafın da dar anlamda istinaf yani bir  bakıma  genişletilmiş  temyiz  niteliğinde  olduğu  kabul  edilmektedir.17 Temyizde yalnızca hukuki bakımdan denetim söz konusu olsa da bazı hallerde bunun maddi bakımdan da denetimin kabul edilmesi halleri genişletilmiş temyiz  olarak  nitelendirilmektedir.18  Mahkeme  yalnızca  gerekli  gördüğü noktalar bakımından öğrenme muhakemesi yapmak suretiyle daha önce ilk derece mahkemesince gerçekleştirilen tespitleri kontrol etmektedir.19 Alman ceza  muhakemesi  sisteminde  de  istinaf  muhakemesinin  hem  yeni  bir muhakeme hem de son kararı kontrol muhakemesi olduğu kabul edildiğinden dar  anlamda  istinafın  kabul  edildiği  söylenmelidir.20  Böylece  ilk muhakemenin baştan sona gerçekleştirilerek davaların istenmeyecek ölçüde uzamasının önüne geçilmesi ve adaletin gecikmemesi sağlanmaktadır.21 B. İSTİNAF KANUNYOLUNUN İÇ HUKUKUMUZA GİRİŞİ ve MANTIĞI İstinaf kanunyolu ilk olarak feodalitenin yıkılmasının ardından ortaya çıkmıştı. Krallıkların kuvvetlenmesi amacıyla kral mahkemelerinin yetkisinin artması gerekliydi. Zira Paris parlamentosunun varlığının sebebi de buydu. Zaman  içinde  vilayetlerde  de  parlamentolar  kuruldu.  Bu  parlamentolar yetkilerini  senyörlerden  almayıp,  krallardan  almaktaydılar.  Bu  nedenle istinafın ortaçağda ortaya çıkmasının nedeni hukuki gerekçelerden ziyade siyasi gerekçelerdi.22  Diğer  hukuk  sistemlerine  bakıldığında,  istinaf  mahkemelerinin tarihçesinin çok da eski olmadığı görülmektedir.23 Zira uzun bir süre boyunca ağır ceza mahkemelerinin yetki alanına giren suçlarda istinaf mahkemelerine başvuru olanağı, bu mahkemelerde sanığın suçlu olup olmadığına halktan hâkimler olan jüriler tarafından karar verilmesi ve halkın iradesinin üzerinde                                                  16  GÖKCAN, Hasan Tahsin,  İstinaf Yasayolunda İspat ve Delilleri Değerlendirme Esasları , TAAD, Y. 3, S. 10, Temmuz 2013, s. 421. 17  SARIGÜL, s. 7; KUNTER/YENİSEY/NUHOĞLU, s. 1685; ÖZTÜRK/ERDEM, s. 843 18  YENİSEY, Feridun,  Temyizin Genişletilmesi Sorunu , İÜHFM, Cilt 52, Sayı 1-4: 19861987: Ord. Prof. Dr. Sulhi Dönmezer'e Armağan, s. 117. 19  ÇINAR, Ali Rıza:  Ceza Yargılamasında İstinaf Yolu , Prof. Dr. Ali Naim İnan a Armağan, Ankara 2009, s. 1160 vd. 20  YENİSEY, İstinaf, s. 6. 21  YILMAZ, s. 8. 22  KUNTER, s. 1045. 23  GÜNDÜZ, Orçun,  Türk Ceza Muhakemesi Hukukunda İstinaf , Yeditepe Üniversitesi Hukuk Fakültesi Dergisi, C.II, S.2, s. 71 vd.   2337Türk Ceza Muhakemesinde...  Ankara Üni. Hukuk Fak. Dergisi, 65 (4) 2016: 2331-2388  bir iradenin olmayacağının kabul edilmesi nedeniyle kabul edilmemiştir.24 İtalya 1951, Fransa ise 2000 yıllarında yürürlüğe koydukları kanunlarda ağır cezalık işler hakkında istinafa gitme yolunu açmıştır. Almanya da ise ceza hâkimliklerinin  ve  asliye  ceza  mahkemelerinin  yetkisine  giren  suçlar bakımından istinaf kabul edilmiş ancak ağır cezalık suçlar bakımından istinaf kanunyolu  öngörülmemiştir.25  Bu  incelemede  CMK da  öngörülen  istinaf kanunyoluna ilişkin açıklamalarda bulunulacaktır. 5271 sayılı Ceza Muhakemesi Kanunu (CMK) ile istinaf kanunyolu Türkiye deki ceza adalet sistemine tekrar girmiştir. İstinaf ilk kez 1808 tarihli Fransız  Ceza  Muhakemesi  Yasası ndan  alınan  1879  tarihli  Usul-ü Muhakemat-ı Cezaiye Kanun-ı Muvakkat ile hukuk sistemine girmiştir.26 Ancak Cumhuriyet kurulduktan sonra 1924 tarihli ve 469 sayılı yasa ile iyi işlemediği,  istinaf  mahkemelerinin  kendi  hâkimlerinin  olmaması,  başka mahkemelerin üyelerinin bir araya gelmesiyle oluşması, hem ilk derece hem de istinaf mahkemeleri olarak çalışmaları, görev yapan hâkimlerin hukuk eğitimi  almamış,  mübaşirlikten  ve  tutanak  kâtipliğinden  gelen  kişiler olmasından dolayı işlerin uzaması ve yanlış kararların çıkması, beklenen faydayı  vermemesi  ve  işleri  uzattığı  gerekçesiyle  bu  yol  ve  mahkeme kaldırılmıştı.27  Daha  sonra  her  ne  kadar  bu  mahkemelerin  yerine  üst mahkemelerin kurulması şeklinde bir durum söz konusu olmuşsa da üst mahkemeler  kurulmamıştır.  Ancak  üst  mahkemelerin  ya  da  istinaf mahkemelerinin kurulmasının ardından eskiden bidayet yani olay mahkemesi olarak adlandırılan mahkemelerin artık ilk mahkeme olarak nitelendirilmesi yerinde olacaktır. Ancak 1932 tarihinden itibaren 1948, 1952, 1963, 1977 ve 1978 tasarılarında istinaf mahkemelerinin tekrar kurulması yönünde çabalar gösterilmiştir.28  1993  tasarısında  söz  konusu  durum   üst  mahkeme                                                  24  ÖZTÜRK, Bahri/ERDEM, Mustafa Ruhan: Uygulamalı Ceza Muhakemesi Hukuku, Ankara 2007, s. 846. 25  CEZA MUHAKEMESİNDE İSTİNAF EL KİTABI, AB Eşleştirme Projesi, Türkiye Adalet Bakanlığı, Hollanda Yargı Konseyi, İsveç Ulusal Mahkemeler İdaresi, Mart 2007, s. 6. 26  YENİSEY, İstinaf, s. 7-8; ÇINAR, Ali Rıza, Türk ve Alman Ceza Yargılama Hukukunda İstinaf, Ankara 2010, s. 243. 1412 sayılı CMUK döneminde örneğin Vergiler Temyiz Komisyonunun  gerçekleştirdiği  temyiz  değil  istinaf  yargılamasıdır,  zira  söz  konusu komisyonda hem hukuki hem de maddi yönden denetim yapılmaktadır. Ayrıntılı bilgi için bkz. KUNTER, s. 1043. 27  YENİSEY, Feridun: Ceza Muhakemesi Hukukunda İstinaf ve Tekrar Kabulü Sorunu, İstanbul 1979, s. 38. 28  YENİSEY, İstinaf, s. 8-9. 2338Ankara Üni. Hukuk Fak. Dergisi, 65 (4) 2016: 2331-2388  Özen kanunyolu  olarak, 2002 tasarısındaysa  istinaf  olarak kavramlaştırılmıştır.29 İstinaf mahkemeleri 1924 yılında 469 sayılı yasayla birlikte kaldırılmasına karşın Türk hukukunun gündeminden çıkmamıştır. İstinaf mahkemelerinin gerekliliği konusunda hem bilim insanları arasında hem de uygulamada her ne kadar bir görüş birliğine varılamasa da ağırlıklı görüşün istinaftan yana olduğu söylenmelidir.30  İstinaf mahkemelerinin kurulabilmesi önce 1.6.2005 tarihinde yürürlüğe giren 5235 sayılı Kanun geçici 2. maddesi ile 2 yıl ertelenmiş, 5320 sayılı Kanun un 8/1 c. 132 maddesiyle uygulaması geri bırakılmıştır. 29525 sayılı ve 7.11.2015 tarihli Resmi Gazete de yayınlanan Adalet Bakanlığı nın Bölge Adliye Mahkemeleri ve Bölge İdare Mahkemelerinin Tüm Yurtta Göreve Başlayacakları Tarihe İlişkin Kararda 5235 sayılı Kanun un 25. ve geçici 2. maddesi  uyarınca  kurulan  ve  yargı  çevreleri  belirlenen  bölge  adliye mahkemelerinin  20.07.2016  tarihinde  tüm  yurtta  göreve  başlayacakları belirtilmiştir. 5235 sayılı Kanun un 25 vd. maddeleri uyarınca kurulması öngörülen ve tamamlanan bölge adliye mahkemeleri istinaf mahkemesi olarak görev yapacaklardır.  5235 sayılı Kanun un geçici 2. maddesi uyarınca istinaf mahkemelerinin kuruluşları, yargı çevreleri ve tüm yurtta göreve başlayacakları tarihin Resmi Gazete de  ilan  edileceği  belirtilmişti.  Bu  hükümden  hareketle  Adalet Bakanlığı nın  Bölge  Adliye  Mahkemelerinin  Kurulmasına  İlişkin  Kararı 26543 sayılı 5.6.2007 tarihli Resmi Gazete de yayınlanmıştır. Söz konusu kararda 5235 sayılı Adli Yargı İlk Derece Mahkemeleri ile Bölge Adliye Mahkemelerinin Kuruluş, Görev ve Yetkileri Hakkında Kanun un 25 inci                                                  29  ÖZBEK,  Veli  Özer/KANBUR,  Mehmet  Nihat/DOĞAN,  Koray/BACAKSIZ, Pınar/TEPE, İlker: Ceza Muhakemesi Hukuku, Ankara 2014, s.788. 30  ÇINAR, İstinaf, s. 246. 31   Geçici Madde 2- Adalet Bakanlığı, bu Kanunun yürürlüğe girdiği tarihten itibaren en geç iki yıl içinde 25 inci maddede öngörülen bölge adliye mahkemelerini kurar. Bölge adliye mahkemelerinin kuruluşları, yargı çevreleri ve tüm yurtta göreve başlayacakları tarih, Resmî Gazetede ilân edilir. Bölge adliye mahkemeleri göreve başlamadan önce Hâkimler ve Savcılar Yüksek Kurulunca bu mahkemelerin başkanları, daire başkanları ve üyeleri ile Cumhuriyet başsavcısı ve savcılarının atamaları yapılır. Bölge adliye mahkemelerinde görev yapacak diğer personelin atamaları da aynı süre içinde yapılır.  32   Bölge adliye mahkemelerinin, 26.9.2004 tarihli ve 5235 sayılı Adlî Yargı İlk Derece Mahkemeleri ile Bölge Adliye Mahkemelerinin Kuruluş, Görev ve Yetkileri Hakkında Kanunun geçici 2 nci maddesi uyarınca Resmî Gazetede ilân edilecek göreve başlama tarihinden önce aleyhine temyiz yoluna başvurulmuş olan kararlar hakkında, kesinleşinceye kadar Ceza Muhakemeleri Usulü Kanununun 322 nci maddesinin dördüncü, beşinci ve altıncı fıkraları hariç olmak üzere, 305 ilâ 326 ncı maddeleri uygulanır.    2339Türk Ceza Muhakemesinde...  Ankara Üni. Hukuk Fak. Dergisi, 65 (4) 2016: 2331-2388  maddesi uyarınca Hâkimler ve Savcılar Yüksek Kurulu nun olumlu görüşü alınarak bölgelerin coğrafi durumları ve iş yoğunluklarına göre; İstanbul, Bursa, İzmir, Ankara, Konya, Samsun, Adana, Erzurum ve Diyarbakır da istinaf mahkemelerinin kurulduğu belirtilmişti.33 Yani toplamda 9 farklı ilde 9 tane istinaf mahkemesi kurulmuştu. HSYK nın  7.6.2011  tarih  187  sayılı  kararında  9  bölge  adliye mahkemesine  (İstanbul,  Bursa,  İzmir,  Ankara,  Konya,  Samsun,  Adana, Erzurum,  Diyarbakır)  ilaveten,  Antalya,  Gaziantep,  Kayseri,  Sakarya, Trabzon ve Van da yeni bölge adliye mahkemelerinin kurulduğu belirtilmişti. Yeni kurulan altı bölge adliye mahkemesiyle birlikte toplamda on beş bölge adliye mahkemesinin yargı çevreleri HSYK nın 7.6.2011 tarih 187 sayılı kararıyla belirlenmişti.34 Ancak 29.2.2016 tarihli 53 karar nolu Hâkimler ve                                                  33  HSYK nın yine 26543 sayılı 5.6.2007 tarihli Resmi Gazete de yayınlanan 15.5.2007 tarihli 206 numaralı kararındaysa; İstanbul Bölge Adliye Mahkemesinin yargı çevresinin; İstanbul, Kırklareli,  Edirne,  Tekirdağ,  Kocaeli,  Sakarya  ve  Düzce;  Bursa  Bölge  Adliye Mahkemesinin yargı çevresinin, Bursa, Çanakkale, Balıkesir, Kütahya, Bilecik ve Yalova; İzmir Bölge Adliye Mahkemesinin yargı çevresinin, İzmir, Manisa, Uşak, Aydın, Denizli ve Muğla; Konya Bölge Adliye Mahkemesinin yargı çevresinin, Konya, Afyonkarahisar, Isparta, Burdur, Antalya, Aksaray ve Karaman; Adana Bölge Adliye Mahkemesinin yargı çevresinin,  Adana,  Mersin,  Niğde, Kayseri,  Hatay,  Osmaniye,  Kahramanmaraş, Adıyaman,  Gaziantep,  Malatya  ve  Kilis;  Ankara  Bölge  Adliye  Mahkemesinin  yargı çevresinin, Ankara, Eskişehir, Bolu, Zonguldak, Karabük, Bartın, Kastamonu, Çankırı, Çorum, Kırıkkale, Kırşehir, Nevşehir ve Yozgat; Samsun Bölge Adliye Mahkemesinin yargı çevresinin, Samsun, Sinop, Amasya, Tokat, Sivas, Ordu, Giresun, Gümüşhane, Trabzon, Rize ve Artvin; Erzurum Bölge Adliye Mahkemesinin yargı çevresinin, Erzurum, Erzincan, Bingöl,  Muş,  Ağrı,  Iğdır,  Kars,  Ardahan  ve  Bayburt;  Diyarbakır  Bölge  Adliye Mahkemesinin yargı çevresinin, Diyarbakır, Elazığ, Tunceli, Şanlıurfa, Mardin, Batman, Siirt,  Bitlis,  Van, Şırnak ve  Hakkâri  illerinin  mülki  hudutlarını  kapsayacak  şekilde belirlenmesine karar verilmiştir. Bkz. 26543 sayılı 5.6.2007 tarihli Resmi Gazete 34  Bu karara göre İstanbul bölge adliye mahkemesinin yargı çevresinin İstanbul, Kırklareli, Edirne, Tekirdağ; Bursa bölge adliye mahkemesi yargı çevresinin, Bursa, Çanakkale, Balıkesir, Kütahya, Bilecik, Yalova; İzmir bölge adliye mahkemesi yargı çevresinin, İzmir, Manisa, Uşak, Aydın, Denizli ve Muğla; Konya bölge adliye mahkemesi yargı çevresinin, Konya, Afyonkarahisar, Aksaray ve Karaman; Adana Bölge adliye mahkemesi yargı çevresinin Adana, Mersin, Hatay ve Osmaniye; Ankara bölge adliye mahkemesi yargı çevresinin Ankara, Eskişehir, Karabük, Kastamonu, Çankırı, Kırıkkale ve Kırşehir; Samsun bölge adliye mahkemesi yargı çevresinin Samsun, Sinop, Amasya, Tokat, Ordu ve Çorum; Erzurum bölge adliye mahkemesi yargı çevresinin Erzurum, Erzincan, Tunceli, Ağrı, Iğdır, Kars, Ardahan ve Bayburt; Diyarbakır bölge adliye mahkemesi yargı çevresinin Diyarbakır, Elazığ, Mardin, Batman, Siirt, Şırnak ve Bingöl; Antalya bölge adliye mahkemesi yargı çevresinin Antalya, Burdur ve Isparta; Gaziantep bölge adliyemahkemesi yargı çevresinin Gaziantep, Adıyaman, Kahramanmaraş, Kilis ve Şanlıurfa; Kayseri bölge adliye mahkemesi yargı çevresinin Kayseri, Malatya, Nevşehir, Niğde, Sivas ve Yozgat; Sakarya bölge adliye 2340Ankara Üni. Hukuk Fak. Dergisi, 65 (4) 2016: 2331-2388  Özen Savcılar Yüksek Kurulu Kararında bölge adliye mahkemelerinin öncelikle yedi merkezde faaliyete geçmesi, her bölge için daire sayısının arttırılarak Yargıtay daki ihtisaslaşmaya benzer şekilde ihtisas dairelerinin oluşturulması ve  böylece  uygulamada  birliğin  temin  edilerek  içtihat  farklılıklarının azalacağı belirtilerek ve verimliliğin sağlanabilmesi için yedi bölge adliye mahkemesinin yargı alanlarının yeniden belirlenmesi öngörülmüştür. Böylece Antalya bölge adliye mahkemesi yargı çevresinin, Afyonkarahisar, Antalya, Burdur,  Denizli,  Isparta,  Mersin;  Ankara bölge  adliye  mahkemesi  yargı çevresinin  Ankara,  Aksaray,  Bartın,  Bolu,  Çankırı,  Düzce,  Eskişehir, Kırıkkale,  Karaman,  Karabük,  Kastamonu,  Kayseri,  Kırşehir,  Konya, Nevşehir,  Niğde,  Sivas,  Yozgat,  Zonguldak;  Erzurum bölge  adliye mahkemesi yargı çevresinin Ağrı, Ardahan, Artvin, Bayburt, Bingöl, Bitlis, Erzincan, Erzurum, Gümüşhane, Hakkâri, Iğdır, Kars, Muş, Tunceli, Van; Gaziantep bölge  adliye  mahkemesi  yargı  çevresinin  Adana,  Adıyaman, Batman,  Diyarbakır,  Elazığ,  Gaziantep,  Hatay,  Kahramanmaraş,  Kilis, Malatya, Mardin, Osmaniye, Siirt, Şanlıurfa, Şırnak; İstanbul bölge adliye mahkemesi  yargı  çevresinin,  Bilecik,  Bursa,  Edirne,  İstanbul, Kırklareli, Kocaeli, Sakarya, Tekirdağ, Yalova; İzmir bölge adliye mahkemesi yargı çevresinin Aydın, Balıkesir, Çanakkale, İzmir, Kütahya, Manisa, Muğla, Uşak; Samsun bölge adliye mahkemesi yargı çevresinin, Amasya, Çorum, Giresun,  Ordu,  Rize,  Samsun,  Sinop,  Tokat,  Trabzon  illerinin  mülki hudutlarını kapsayacak şekilde yeniden düzenlenmesine 29.2.2016 tarihinde karar verilerek bu karar 1 Mart 2016 Tarihli ve 29640 Sayılı Resmî Gazete de yayınlanmıştır. C. İSTİNAF KANUNYOLUNDA GENEL ÇERÇEVENİN BELİRLENMESİ CMK da  istinaf  muhakemesine  ilişkin  hükümler  incelendiğinde; davaların uzamasının önüne geçilmesi düşüncesinin hâkim olduğu, maddî gerçeğin  ortaya  çıkarılması  ve  muhakemenin  makul  sürede  bitirilmesi ilkelerinin dengelenmek istendiği ve ilk derece muhakemesinin, her durumda yeni baştan tekrarını engelleyecek hükümler getirildiği görülmektedir. İstinaf mahkemesi,  yeniden muhakeme yapılmadan sonuca ulaşılmasına olanak bulunmayan durumlarda , davaya başından itibaren bakarak karar verecektir.                                                  mahkemesi yargı çevresinin Sakarya, Bartın, Bolu, Düzce, Kocaeli ve Zonguldak; Trabzon bölge adliye mahkemesi yargı öçevresinin Trabzon, Artvin, Giresun, Gümüşhane ve Rize; Van bölge adliye mahkemesi yargı çevresinin Van, Bitlis, Hakkâri ve Muş illerinin mülki hudutlarını kapsayacak şekilde belirlenmesine karar verilmiştir.   2341Türk Ceza Muhakemesinde...  Ankara Üni. Hukuk Fak. Dergisi, 65 (4) 2016: 2331-2388  Bu nedenle CMK da kabul edilen istinaf yolu daha önce de belirtildiği üzere  dar anlamda istinaf  niteliğindedir. Günümüzde genel eğilimin dar anlamda istinaftan  yana  olduğu  söylenebilir.  Zira  ilk  muhakemeyi  baştan  sona tekrarlamak,  davaların  istenmeyecek  şekilde  uzamasına  neden  olabilir. Adaletin tam olarak gerçekleşmemesinin yanı sıra, adaletin gecikmemesinde de kamu yararının bulunduğu göz ardı edilmemelidir. Zorunluluk gerektirmedikçe yargılama makamlarının meşgul edilmemesi ve davaların çabuklaştırılması amacıyla, önemli sayılan kararlar bakımından kanunyoluna  gidilebilmesi,  önemsiz  sayılacak  kararlar  bakımındansa kanunyoluna  kesin  oldukları  gerekçeleriyle  gidilemeyeceği  kabul edilmektedir.35  Ancak  söz  konusu  hal  yalnızca  kesinleşmemiş  kararlar hakkında  başvurulabilen  olağan  kanunyolları  bakımından  geçerli  olup, kesinleşmiş  kararlar  bakımından  gidilebilecek  olağanüstü  kanunyolları bakımından geçerli değildir.36  Olağan  kanunyollları  kendi  içinde   asıl  derece  veya  ikinci  derece  kanunyolu ve  hukuki derece  kanunyolu olmak üzere ikiye ayrılır. İkinci derece kanunyolunda uyuşmazlık konusunun hem maddi hem de hukuki yönden incelenmesi yapılmaktayken; hukuki derece kanunyolunda kararın yalnızca hukuki yönden incelenmesi söz konusudur. İkinci derece kanunyolu uyuşmazlık konusu yapılan kararın ara karar ya da son karar olmasına göre itiraz  ve  istinaf  olmak  üzere  iki  çeşitken;  hukuki  derece  kanunyoluysa temyizdir.37 İstinaf olağan kanunyolunun bir çeşidi olan asıl ya da ikinci derece kanunyolu içinde yer alır.38  İstinaf ilk derece mahkemesinin son kararlarının hukuki ya da maddi sebeplerle kaldırılarak, yeniden bir son karar verilebilmesi için açılan bir kanunyolu  davasının  ve  bu  dava  üzerine  gerçekleştirilen  muhakemenin adıdır.39 CMK da istinaf istemini karar bağlayacak olan üst mahkeme bölge adliye mahkemesi olarak gösterilmiştir. İstinaf yargılamasını gerçekleştirecek makam bölge adliye mahkemelerinin ceza daireleridir.40                                                  35  KUNTER, S. 1011. 36  TOROSLU/FEYZİOĞLU, s. 321-322. 37  TOROSLU/FEYZİOĞLU, s. 322. 38  ÖZBEK/KANBUR/DOĞAN/BACAKSIZ/TEPE,  s.  787.  Ancak  Alman  doktrininde istinaf ikinci bir ilk derece muhakemesi olarak nitelendirilmektedir. Bkz. ROXIN, Claus, Strafverfanrenrecht, München 1987, s. 335. 39  KUNTER, s. 1042. 40  TOROSLU/FEYZİOĞLU, s. 338. 2342Ankara Üni. Hukuk Fak. Dergisi, 65 (4) 2016: 2331-2388  Özen İstinafın CMUK döneminde kabul edilmemiş olması durumu AİHM tarafından  AİHS e  aykırı  bulunmamaktadır.  Zira  AİHS e  eklenen  ve 22.1.1984 te imzaya açılıp Türkiye tarafından imza altına alınan 7 numaralı protokolün 2/1. maddesinde suçluluk ve mahkûmiyet kararlarına karşı üst mahkemeye başvurmayı, kural olarak insan haklarından saymış ve bu yolun temyizden ya da istinaftan biriyle sağlanabileceğini belirterek sadece hukuki bakımdan kanunyolu ile yetinilmesini insan haklarına aykırı görmemiştir.41 CMK,  1412  sayılı  Ceza  Muhakemeleri  Usulü Kanununun  (CMUK) aksine ilk derece mahkemelerinin son kararlarına karşı itiraz niteliğinde olan istinaf kanunyolunu kabul etmiştir.42 Belirtelim ki, ceza muhakemesi faaliyeti neticesinde verilen bir karar ne kadar çok farklı makam önünde incelenirse, gerçeğe ulaşma imkânı da o derece artar. Zira kararın önüne götürüldüğü her makam, kararı tekrar inceleyerek, bir önceki makamca kaçırılan bazı hususları yakalayabilir  ve  hukuki  gerçekliğe  ulaşılabilir.  Ancak  bu  amacı gerçekleştirmeye hizmet eden kanunyollarının, bütün ceza muhakemesinin son amacı olan adaletin mümkün olduğu kadar çabuk ve tam gerçekleşmesi yönündeki gayeye zarar vermemesi gereklidir.43 Ayrıca ceza muhakemesinin aslında suçsuz kimseler hakkında başlatılması ihtimali, yargılamanın zaman kaybetmeksizin  bitirilmesi  ve  sanıkların  eski  itibarlarına  biran  evvel dönebilmeleri  bakımından  önem  arz  eder.44  Bu  nedenle  muhakeme faaliyetinin belli bir yerde son bulması gereklidir. Uyuşmazlık konusuyla ilgili muhakeme faaliyetine nerede son verileceğiyle ilgili olarak bir dengenin sağlanması,  uyuşmazlıkların  çözümüne  ilişkin  en  iyi  kanunyolu mekanizmalarının öngörülmesi ve bu mekanizmaların yeterli sayıda olması gereklidir.45 Mahkemeler tarafından verilen kararlarda bazı yanlışlıklarla karşı karşıya kalınabilir.46  Yargılama  makamlarınca  verilen  kararlarda  haksızlığın  ve hukuka aykırılığın olması muhtemeldir.47 İnsan tarafından gerçekleştirilen pek çok işlemde olduğu üzere ceza yargılamasında da her zaman hata yapılması                                                  41  KUNTER, s. 1043. 42  TOROSLU/FEYZİOĞLU, s. 337. 43  YÜCE, Turhan Tufan: Türk ve Alman Ceza Muhakemesinde Kanun Yolları, Ankara 1967, s. 13. 44  TOROSLU, Nevzat:  Ceza Yargılamasında Çabuklaştırma Sorunu , Yeni Türkiye Dergisi, Yargı Reformu Özel Sayısı, Ağustos 1996, s. 613. 45  KARAKEHYA, Hakan, Ceza Muhakemesi Hukuku II, Ankara 2015, s. 160. 46  SOYASLAN, Doğan, Ceza Muhakemesi Hukuku, Ankara 2007, s. 519. 47  TOROSLU/FEYZİOĞLU, s. 319-320.   2343Türk Ceza Muhakemesinde...  Ankara Üni. Hukuk Fak. Dergisi, 65 (4) 2016: 2331-2388  ihtimali  vardır.48  Zira  yargıçlar  da  her  insan  gibi  yanılabilirler  ya  da yargıçlarca verilen kararlar tarafları tatmin etmeyebilir. Bu halde tarafların başvurabileceği bazı hukuki çareler öngörülmüştür. Yargılama makamlarınca verilen  kararların,  söz  konusu  kararları  verenlerden  başkaları  tarafından incelenmesi hem hukukun doğru bir şekilde uygulanmasına hem de kişilerdeki adalet duygusunun tatminine hizmet eder.49 Bu nedenle kanun koyucu tarafından yargılama faaliyetlerine ilişkin ortaya çıkması olası hataların düzeltilebilmesine olanak sağlamak amacıyla kanunyolları kurumu öngörülmüştür.50  Muhakeme esnasında gerçekleştirilen hatalar, dışarıdan daha iyi görünür. Dışarıdan hatayı en iyi şekilde görebilecek olanlarsa o kararı veren yargıca görüşlerini bildiren ve bunun hatalı olduğu gören kimselerdir.51 Hâkimler arasındaki bilgi ve tecrübe farkının adaletin dağıtımında farklılıklara neden olmaması gerekir. Kanunyolunun öngörülmesinin nedenlerinden birini de bu husus oluşturur.52 Adli kararlara karşı bir üst makama gidilebilmesi, yani kazai kontrolün harekete geçirilebilmesi yönündeki hak, kişilerin önemli bir ihtiyacı olmakla  birlikte  teminatıdır.53  Herhangi  bir  üst  makamın  denetimine bağlanmayan  bir  hak  arama  yolunun  ise  teminatsız  ve  yetersiz  olduğu söylenmelidir. Hukuk devletinde, hukuk adına yanlış kararların yerine maddi ve  hukuki  bakımdan  doğru  kararların  verilmesi  için  gereken  tedbirler öngörülmelidir.54  Ceza  muhakemesi  açısından  kanunyollarının,  hâkim  bağımsızlığını zedeleyen yönleri tespit edilerek bunlara ilişkin çözüm yolları geliştirilmeli ve bu  doğrultuda  yeni  düzenlemeler  yapılmalıdır.55Anayasa  Mahkemesi kanunyoluna başvurmanın ve kanunyolunda kesin ve hâkimi bağlayıcı bir karar vermenin hâkimin bağımsızlığını ihlal etmediğine karar vermiştir.56 Yargıtay, ülkedeki içtihat birliğinin sağlanabilmesi konusundaki tek mahkeme olma özelliğine sahip bulunmaktadır.57 Kanunyolları bakımından önemli bir                                                  48  YÜCE, Kanun Yolları, s. 1. 49  TOROSLU/FEYZİOĞLU, s. 319-320. 50  TANER, M. Tahir, Ceza Muhakemeleri Usulü, İstanbul 1955, s. 353. 51  KUNTER, s. 1007-1008. 52  EREM, Faruk, Diyalektik Açısından Ceza Yargılaması Hukuku, Ankara 1986, s. 515. 53  ŞENSOY, Naci,  İstinaf , İÜHFM, C. 12, S. 4, 1946, s. 1058. 54  YÜCE, Turhan Tufan: Ceza Muhakemesi Hukukunda Hukuk Devleti Esasları, Erzurum 1968, s. 69.  55  KARAKEHYA, s. 162. 56  AYM 1970/31 E. 1971/21 K. 18.2.1971 T. (bkz. 13890 sayılı 9.7.1971 tarihli Resmi Gazete). 57  KUNTER, Nurullah/YENİSEY, Feridun/NUHOĞLU, Ayşe: Muhakeme Hukuku Dalı Olarak Ceza Muhakemesi Hukuku, İstanbul 2010, s. 1683. 2344Ankara Üni. Hukuk Fak. Dergisi, 65 (4) 2016: 2331-2388  Özen amacı da ülkede içtihat birliğinin sağlanması oluşturur. Zira keyfi ve adaletsiz olmadığını belirten bir hukuk uygulamasının bir hukuk çerçevesi içinde içtihat birliğine ihtiyacı vardır. Bir ülkede yürürlükte olan bir kanun, uygulama alanı bulduğu olaylarda farklı şekilde anlaşılırsa ve farklı içtihatların varlığına sebebiyet verirse artık o ülkede hukuki güvenlikten bahsedilemez. Zira içtihat birliği herkesin kanun önünde eşitliğinin prensibinin sağlanmasında önemli bir yere sahiptir.58 Kanunyolu  şeklindeki  hukuki  çareye  yalnızca  yargılama  makamı kararları için başvurulabileceğinden; örneğin savcının kovuşturmama kararına karşın  CMK da  yargılama  makamına  başvurunun  yapılabilmesinin öngörülmesi kanunyolu kapsamında değildir.59  İstinaf da ilk derece mahkemelerince verilen son kararlardaki hataların ya da hukuka aykırılıkların giderilmesi amacıyla ve henüz kesinleşmemiş kararlara  karşı  kabul  edilen  bir  yol  olduğundan  olağan  kanunyoludur.60 Hâkimlik makamı kararlarına karşı istinaf yoluna başvurulamaz. Ancak istinaf mahkemesinin tayin etmiş olduğu naip hâkiminin kararına karşı mahkeme başkanı nezdinde itiraz edilmesi mümkündür.61 İstinaf sistemine, yargılama faaliyeti ileri ve gelişmiş seviyede olan hemen hemen pek çok devlette yer verilmiştir. İstinafın taraftarlarına göre, ilk derece mahkemelerinin etki altında kalarak karar vermeleri olasıdır. Yine istinafın bizatihi varlığı ilk derece mahkemelerinin daha dikkatli davranmalarını, uyuşmazlığın iki kez incelenmesini ve isabetli bir karar verilebilmesini, Yargıtay ın  işinin  azaltılmasını,  geciken  adalete  mani  olunabilmesini sağlamaktadır.  İstinaf  mahkemelerinin daha fazla hâkimden  oluşması  da güvence vermektedir.62  Bugün için Yargıtay hukuki derece olma görevini aksatacak şekilde istinaf mahkemesiymişçesine,  ancak öğrenme  muhakemesi de  yapamadığından olay mahkemesindeki duruşmada ortaya konan beyan delilleri ne şekilde tutanağa geçirildiyse, bu tutanaklarla yetinerek olayı belirleme hatası ceza  istinafına  olan  ihtiyacı  ortaya  çıkarmaktadır.  Muhakemenin  önemli ölçüde  uzamasını  engelleyecek  tedbirlerin  alınması  koşuluyla  ve  maddi                                                  58  YÜCE, Kanun Yolları, s. 13. 59  KUNTER, s. 1010. 60  YILMAZ, Ejder: İstinaf, Ankara 2005, s. 57-58; YILDIRIM, Kamil, Hukuk Devletinin Gereği İstinaf, İstanbul 2000, s. 45. 61  CEZA MUHAKEMESİNDE İSTİNAF, s. 50. 62  HUKUK MUHAKEMESİNDE İSTİNAF EL KİTABI, s. 7-8.   2345Türk Ceza Muhakemesinde...  Ankara Üni. Hukuk Fak. Dergisi, 65 (4) 2016: 2331-2388  imkânların da gerçekleştirilmesiyle istinaf yolunun kabul edilmesi yerinde bir tercihtir.  Zira  yürürlüğe  girmeden  önce  Yargıtay,  maddi  meselelerle uğraşmaktan hukuki meselelere yeteri kadar vakit ayıramayarak bir içtihat mahkemesi olma görevini yeterince gerçekleştirememektedir.63 Buna karşın tarafımızdan katılmamakla birlikte doktrinde istinaf mahkemesi hâkimlerinin etki  altında  kalmasının  muhtemel  olduğu,  istinafta  gerçekleştirilen incelemenin  daha  dikkatli  olacağının  söylenemeyeceği,  ilk  derece mahkemeleri hâkimlerinde nasıl olsa bir kez daha incelenecek şeklinde bir düşüncenin oluşabilmesinin olası olduğu ve bu nedenle söz konusu hâkimlerin dikkatsiz  davranarak  hüküm  verebilecekleri,64  esasında  istinaf  sisteminin üniter devletten ziyade federal devletler bakımından daha  uygun olduğu yönünde bazı eleştiriler söz konusudur.65 İstinafın söz konusu faydalarına karşın, bazı yazarlarca da istinafı kabul eden ülke sistemlerine bakıldığında istinafın genel bir yol olmaktan ziyade; hafif kabul edilen suçlardan dolayı verilen son kararlarla ilgili olarak kabul edildiği,  ağır  suçlar  bakımındansa  yalnızca  temyiz  yolunun  bulunduğu belirtilmektedir. Nitekim Almanya da ve Fransa da durum böyledir.66 İlk  derece  mahkemesince  hukuka  uygun  bir  şekilde  yargılamanın gerçekleştirilebilmesi için tedbirlerin alınması halinde maddi meselelerde hataya düşülmesinin önlenebileceği ve bu nedenle istinafın gerekli olmadığı ileri sürülebilse de;67 söz konusu halde dahi maddi meselelerde hata yapılması olasıdır ve ayrıca ilk derece mahkemesi önünde tartışılmış delil ve olaylardan lüzumsuz olanlar ayıklanmış olacağından, istinafta sadece aydınlanmamış ve tartışmalı meselelere ağırlık verebilmesi mümkün olacaktır.68 Bölge Adliye Mahkemeleri 20.7.2016 tarihinde göreve başlayacaklarından ve ceza muhakemesi normları bakımından derhal uygulanırlık ilkesi geçerli olduğundan; bölge adliye mahkemelerinin 20.7.2016 tarihi ve sonrasında verilen hükümleri mi yoksa bu tarih ve sonrasında aleyhine kanun yoluna başvurulan hükümleri mi inceleyeceği hususunda tereddütler bulunmaktadır.                                                   63  KUNTER, s. 1047-1048. 64  KUNTER, s. 1045. 65  Mehmet  Handan  Surlu un   Türkiye de  İstinaf  Mahkemelerinin  Kurulmasının Desteklenmesi Projesi  Kapsamında 2-3 Mart 2006 Tarihlerinde Yargıtay da Düzenlenen Konferans Sunuşu, s. 45. 66  KUNTER, s. 1045-1046. 67  AKİL,  Cenk,  İstinafın  Aleyhindeki  ve  Lehindeki  Görüşler  ve  Bu  Görüşlerin Değerlendirilmesi , Kazancı Hukuk Dergisi, Sayı 49-50, 2008, s.40. 68  YILMAZ, s. 23. 2346Ankara Üni. Hukuk Fak. Dergisi, 65 (4) 2016: 2331-2388  Özen 6723 sayılı Kanunun 33. Maddesiyle yapılan değişiklikten önce 5320 sayılı Kanunun 8. maddesinin 1. fıkrası uyarınca hangi tarihten itibaren verilen kararlra karşı istinaf kanun yoluna başvurulacağı tartışılmaktaydı. Gerçekten  5320  sayılı  Kanun un  8/1.  maddesinde   Bölge  adliye mahkemelerinin,  26.9.2004  tarihli  ve  5235  sayılı Adlî Yargı  İlk  Derece Mahkemeleri ile Bölge Adliye Mahkemelerinin Kuruluş, Görev ve Yetkileri Hakkında Kanunun geçici 2 nci maddesi uyarınca Resmî Gazetede ilân edilecek göreve başlama tarihinden önce aleyhine temyiz yoluna başvurulmuş olan kararlar hakkında, kesinleşinceye kadar Ceza Muhakemeleri Usulü Kanununun 322 nci maddesinin dördüncü, beşinci ve altıncı fıkraları hariç olmak üzere, 305 ilâ 326 ncı maddeleri uygulanır  denilmektedir. Yani bölge adliye  mahkemelerinin göreve  başlama  tarihinden evvel aleyhine temyiz yoluna başvurulmuş olan kararlar hakkında temyiz hükümlerinin uygulanacağından bahsedilmiştir. Bu hükümden, bölge adliye mahkemelerinin göreve başlamasından sonra hakkında kanun yoluna başvurulan hükümlerin istinaf kanun yoluna tabi olacağı anlaşılmaktadır. 5320 sayılı Kanunun gerekçesi de bu görüşü doğrular niteliktedir. Bu nedenle mevcut yasal düzenleme uyarınca 20.7.2016 tarihinden evvel sonuçlanmış olmasına karşın henüz kanun yolu süresi dolmamış hükümlere karşı 20.7.2016 tarihi ve sonrasında başvurulacak kanun yolu istinaftır. Ancak söz konusu durum sorunlara neden olabilecek niteliktedir. Zira örneğin 14.7.2016 tarihinde mahkemece hüküm verilmiş ve bu hüküm sanığın yüzüne karşı okunmuşsa ve sanık 19.7.2016 tarihinde bu hükme karşı yasa yoluna başvurmak isterse bu kanunyolu temyizdir. Ancak örneğin söz konusu hükmün sanığın yokluğunda verilmesi ve sanığın hükmü tebliğ tarihinin hükmün verildiği tarihten bir ay sonra olması halinde ise sanığın başvuracağı kanun yolu istinaftır. Bu durumda aynı hükümle ilgili iki farklı  kanun  yolu  incelemesinin  yapılabilmesi  gibi  bir  durum  ortaya çıkacaktır. Söz konusu sorunun çözülebilmesi ve uygulamada ortaya çıkan bu tereddütlerin  giderilmesi  için  başvurulacak  kanun  yolunun  belirlenmesi bakımından hüküm tarihinin esas alınması ve 20.7.2016 tarihi ve sonrasında verilen hükümlere karşı istinaf kanun yoluna başvurulabileceği şeklinde açık bir  yasal  düzenlemenin  yapılması  isabetli  olacaktır.  Bu  tartışmaları  ve tereddütleri ortadan kaldırmak için kanun koyucu yukarıda işaret ettiğimiz üzere, 1.7.2016 tarihinde kabul edilen 6723 sayılı Kanunun 33. Maddesiyle 5320  sayılı  Ceza  Muhakemesi  Kanunun  Yürürlük  ve  Uygulama  Şekli Hakkında Kanunun 8. maddesinin birinci fıkrasında yer alan,  aleyhe temyiz yoluna başvurulmuş olan  ibaresi  verilen  şeklinde değiştirilmiştir. Ayrıca bu  fıkraya  bu  kararlara  ilişkin  dosyalar  bölge  adliye  mahkemelerine   2347Türk Ceza Muhakemesinde...  Ankara Üni. Hukuk Fak. Dergisi, 65 (4) 2016: 2331-2388  gönderilemez şeklinde bir cümle eklenmiştir. Böylece ortaya çıkan tereddüt ortadan kaldırılmıştır. Bu değişiklikle 20.07.2016 tarihine kadar ilk derece mahkemelerince  verilen  hükümler  bakımından  başvurulacak  kanun  yolu istinaf değil, temyiz kanun yolu olacaktır. Bu tarihten sonra verilen hükümlere karşı ise istinaf kanun yolu söz konusu olacaktır.  Belirtelim ki, 20.7.2016 tarihinden evvel verilen hükümler hakkında istinaf kanun yoluna başvuru yolunun kapatılması ise temyiz yoluna başvuru olanaklı olduğundan AİHM tarafından adil yargılanma hakkı ve Ek 7 nolu protokolün 2. maddesi hükümlerinin ihlali niteliğinde kabul edilmeyecektir. Zira  Avrupa  Konseyi üyesi ülkelerin  bazılarında,  kanun  yoluna  başvuru üzerine yalnızca hukuksal bakımdan diğer bazı ülkelerde ise hem maddi hem de hukuksal bakımdan inceleme yapıldığına işaret eden Ek 7 Nolu Protokolün 2. maddesinin açıklayıcı raporunda protokolün 2. maddesinde kanun yolu denetiminin usul ve esaslarının ilgili sözleşmeci devletlerin iç hukuklarına bırakıldığı belirtilmektedir.69 D. TEMYİZ YARGILAMASINDAN TEMEL FARKLARI Hem istinaf mahkemesi hem de temyiz mahkemesi birer üst mahkemedir. Temyiz kanunyolu ile istinaf kanun yolunun en başta gayeleri farklıdır. Zira temyizde  hukukî,  istinafta  ise  hem  maddî  sorun  hem  de  hukukî  sorun incelenmektedir. Ayrıca temyiz ve istinaf arasında hukukî sorunun inceleme gayesi açısından arada fark vardır.  İstinaf kanun yoluyla amaçlanan belli bir olayla ilgili doğru bir kararın verilmesi  olup  temyizde  olduğu  gibi  ülke  içinde  hukukun  aynı  şekilde uygulanmasının sağlanması değildir.70 Klâsik temyizdeki gayeyi, hukukun ülke  içinde  bir  örnek  uygulanmasının  sağlanması  ve  yüksek  mahkeme kararları ile hukukun gelişmesine rehberlik etmek; istinafta ise gayeyi, somut olayda  adil  karar  verilmesini  sağlamak  oluşturmaktadır.  İlk  derece mahkemelerince  verilen  son  kararlarla,  fiilin  sanık  tarafından  işlenip işlenmediği sorununu oluşturan maddi meseleyle beraber, suçu işlediği kabul edildiğinde suçun niteliğinin ne olduğu ve cezanın belirlenmesi konularını içeren hukuki mesele hükme bağlanmaktadır.                                                   69  KAYMAZ, Seydi,  Ceza Muhakemesi Hukukunda İstinaf Kanunyoluna İlişkin Bazı Değerlendirmeler , s. 11. s. 1-3. 70  TOROSLU/FEYZİOĞLU, s. 338. 2348Ankara Üni. Hukuk Fak. Dergisi, 65 (4) 2016: 2331-2388  Özen İstinaf yolunun benimsenmediği sistemlerde, denetim görevini üstlenen Yargıtay  yalnızca  hukuki  meseleyi  denetlemektedir.  İstinaf  ilk  derece mahkemesinin nihai kararlarının denetlenmesini sağlayan ilk ve asıl denetim yoludur.  Yani  temyiz  kanun  yolundan  farklı  olarak  istinafta  hem  yerel mahkemece yapılan maddi tespitler ve hem de uygulanan normun yerindeliği açısından bir denetleme yapılmaktadır. Olağan  kanun  kanun  yolu  olması  nedeniyle  istinaf  davası  açılması, temyiz  kanunyolunda  olduğu  gibi  kararın  kesinleşmesini  önlediğinden mahkûmiyet kararlarının uygulanmasına, yani cezaların yerine getirilmesine de engel olur. İstinaf davası açılmasının diğer bir sonucu da, uyuşmazlığın geliştirici  bir  biçimde  ikinci  derece  mahkemesi  tarafından  yeniden incelenmesidir. Bu durum geliştirici, aktarıcı etki olarak nitelendirilebilir. İstinaf mahkemesinin, uyuşmazlığı maddî ve hukukî yönleri ile tekrar ele almasına  ve  karar  vermesine   davanın  yeniden  görülmesi   olarak nitelendirilmekte, istinaf yargılamasında  davanın yeniden görülmesi  kuralı geçerli olup temyiz kanun yolunun aksine bozma istisnadır. Kanun koyucu; temyizden farklı olarak, istinaf mahkemesi Cumhuriyet başsavcılıklarına sunulması gereken belge ve delilleri ekleme yetkisi vermiştir (CMK md. 278). İstinaf mahkemesi Cumhuriyet Başsavcılığınca belge ve delil eksikliğinin giderilmesi, muhakemenin hızlandırılmasını sağlayacak bir tedbirdir.  Temyiz  mahkemesinde  ek  delil  sunarak  bunların  tartışılmasını sağlamaksa mümkün değildir. Buna karşın istinaf mahkemesinde ilk derece mahkemesinde tartışılmamış bilgi ve belgeleri tartışmak ve ek delil sunmak, gerekirse tutuklama kararı bile vermek söz konusu olmaktadır. İstinaf kanun yolunda ilk derece mahkemelerince verilen son kararlar hem maddi yönden yani mahkemelerin delillerin tespiti, değerlendirilmesi ve sübut  konusundaki  yanılgıları  bakımından  hem  de  hukuki  yönden  yani mahkemelerce sabit kabul edilen olaylarla ilgili olarak hukuk normlarının uygulanmasında hata yapılıp yapılmadığı yönünden inceleme yapılacaktır. Bu incelemeyle,  Yargıtay ın  maddi  sorunlarla  ilgilenmeyip  yalnızca  hukuki sorunlarla uğraşması yani tam anlamıyla bir temyiz makamı gibi davranması sağlanacaktır.71 Yani istinafta yeni bir olay yargılaması yapılarak, hata tespit edildiği takdirde eski hüküm bozulur ve yeni bir hüküm verilecektir. İlk derece mahkemesince verilen hükümde iki husus inceleme altına alınacaktır; birincisi fiilin sanık tarafından işlenip işlenmediği yani maddi sorun; ikincisi ise, sanık                                                  71  TOROSLU/FEYZİOĞLU, s. 337-338.   2349Türk Ceza Muhakemesinde...  Ankara Üni. Hukuk Fak. Dergisi, 65 (4) 2016: 2331-2388  tarafından  gerçekleştirilen  fiilin  suç  teşkil  edip  etmediği,  ne  şekilde muhakeme yapılacağı ve söz konusu fiile hangi cezanın verilmesi gerektiği yani  hukuki  sorundur.  Şayet  söz  konusu  bu  iki  hususun  kanun  yolu denetiminde  incelenmesi  kabul  edilmişse  bu  kanun  yolu  istinaf  olarak adlandırılmaktadır. İstinafla temyizin birbirinden ayrılmasına neden olan en önemli özelliği, istinafta gerektiğinde delil de incelenerek esas hakkında yeni bir kararın verilmesi mümkünken; temyizde delillerle temas edilerek öğrenme muhakemesinin gerçekleştirilememesidir.72 İstinafta yeni bir olay yargılaması gerçekleştirilir ve hata tespit edildiğinde esas mahkemesince verilen hüküm ıslah edilir, istinafı gerçekleştiren mahkeme hatayı tespit ettikten sonra esas hakkındaki kararını verir, ancak temyizde  kural bozmadır, zira  Yargıtay delillerle bizzat temasa geçmek suretiyle yargılama gerçekleştiremez.74 CMK nın 289. maddesinde öngörülen haller hariç olmak üzere temyizde, yargılama  gerekçeye  bağlı  olarak  yapılabilir.  İstinaf  mahkemesinde  ise, yargılama gerekçeye bağlı olarak yapılmaz. Mahkeme kendiliğinden her tür araştırmayı yaparak hükmü inceleyerek karar verebilir. Temyiz mahkemesi kararına karşı Yargıtay Cumhuriyet Başsavcısı, Yargıtay genel kuruluna itiraz başvurusunda bulunabilir. Buna karşılık istinaf mahkemesi kararına karşı böyle  bir  başvuru  yolu  tanınmamıştır.  Temyiz  mahkemesi  ile  istinaf mahkemesinin  verdiği  kararlar  da  farklıdır.  Zira  istinaf  mahkemesi  işin esasına hükmedebilirken, temyiz mahkemesinin, bazı sınırlı durumlar dışında böyle bir yetkisi yoktur. Almanya da  1971  yılında  başlayan  çalışmalar  neticesinde  1975 te hazırlanan  ve  doktrinin  tartışmasına  açılan  kanun  yollarında  reform                                                  72  KUNTER/YENİSEY/NUHOĞLU, s. 1682-1683. 73  ÇINAR, Ali Rıza, Ceza Yargılamasında Temyiz Yolu, Ankara 2006, s. 178. 74  KUNTER/YENİSEY/NUHOĞLU, s. 1682-1683. 75  Federal Almanya Cumhuriyeti Anayasası m. 92 ila m. 104 arasında  yargı  düzenlenmiştir. Adli Yargı Mahkemeler Kuruluş Yasası m. 12 de ceza mahkemeleri Asliye, Eyalet ve Yüksek Eyalet Mahkemesi olarak öngörülmüştür. Ayrıca temyiz yargılama makamı olarak görev yapan ve federal ceza mahkemesi olan Federal Yargıtay gösterilmiştir. Adli Yargı Mahkemeler Kuruluş Yasası m. 24 uyarınca uyuşmazlık konusu olayda dört yıldan fazla hapis cezasına veya yalnızca yahut diğer ceza ile beraber sanığın bir psikiyatri kliniğine yatırılmasına  ya  da  güvenlik  önlemine  hükmedilmesinin  beklenmediği  hallerde  bu uyuşmazlığa  Asliye Mahkemesi nde bakılacaktır. Asliye  mahkemesi ise kendi içinde yalnızca hükmedilmesi beklenen cezanın iki yıldan fazla özgürlüğü bağlayıcı ceza olmadığı ve şahsi dava yoluyla kovuşturulması mümkün olan suçlarla ilgili yargılama yapmaya yetkili olan ceza hâkimi (m. 24) ve ceza hâkiminin görev alanına girmeyen uyuşmazlıklarla ilgilenen Toplu Asliye Mahkemesi (m. 28) olarak ikiye ayrılmaktadır. Eyalet Mahkemesi ise hem ilk derece mahkemesi olarak hem de asliye ceza mahkemelerinin kararlarına karşı 2350Ankara Üni. Hukuk Fak. Dergisi, 65 (4) 2016: 2331-2388  Özen tasarısında, son kararlara karşı yalnızca genişletilmiş temyiz niteliğinde bir yol önerilmiştir.76 Benzer şekilde doktrinde her ilçede asliye mahkemesinin bir dairesi olacak istinaf mahkemesine hafif ve orta ağırlıktaki suçlarda basitçe tutulacak  bir  ilk  muhakeme  sonunda  başvurulabilmesini;  ağır  suçlar bakımındansa ilk muhakemenin yoğun bir şekilde yapılarak bunlara karşı yalnızca temyiz yoluna gidilmesinin ancak maddi bakımından denetleme ölçütüyle  temyiz  denetiminin  genişletilmesi  önerilmiştir.77  Bu  durum genişletilmiş temyiz olarak nitelendirilmektedir.78 İstinaf  kanun  yolunda  yargılamanın  duruşmalı  yapılması  kuralken; temyiz kanun yolunda yargılamanın duruşmalı yapılması istisnadır. İstinaf kanun yolunda doğrudan doğruyalık ve sözlülük ilkeleriyle bağlı kalınır ve bu nedenle temyizden ayrılır.79 Ayrıca ceza muhakemesine hâkim olan ilkelerin önemli bir kısmının istinaf bakımından da geçerli olacağı belirtilmelidir. Zira bu  durum  hukuk  devleti  ilkesinin  de  bir  gereğidir.  İnsan  haysiyetinin Korunması ilkesi, işkence yasağı, adil yargılama ilkesi, bağımsız ve tarafsız hâkim ilkesi, meram anlatma ilkesi, şüpheden sanık yararlanır ilkesi, halka açıklık ilkesi, özel hayatın gizliliği ilkesi, maddî gerçeğin araştırılması ilkesi, kanuna  aykırı  elde  edilen  delillerin  muhakemede  kullanılmaması  ilkesi, otomatik istinaf hariç olmak üzere davasız yargılama olmaz ilkesi hak arama hakkı, hakları öğrenme hakkı, muhakemenin sonuna kadar suçsuz sayılma hakkı, kimsenin kendisini ve yakınlarını suçlandırıcı beyanlarda bulunmaya zorlanamaması ilkesi, kimsenin başkasının fiilinden dolayı yargılanmaması hakkı, kanunda suç olarak gösterilmemiş bir fiilden dolayı takibata uğramama ve kanunda öngörülmemiş bir cezaya çarptırılmama hakkı, savunma hakkı, kanunî (olağan) hâkim tarafından yargılanma hakkı, tercüman hakkı ve makûl süre içinde yargılanma hakkı, denetim muhakemesine başvurma hakkı istinaf                                                  istinaf başvurusunu inceleyen mahkemedir. (m. 73). Yine Yüksek Eyalet Mahkemesi de hem ilk derece mahkemesi olarak görev yapabilmekte hem de temyiz mahkemesi olarak görev yapmaktadır. (m. 120). Federal Almanya Cumhuriyeti  Anayasası m. 95/1 de yüksek mahkemeler içinde gösterilen Federal Temyiz Mahkemesi gösterilmiştir. Federal Temyiz Mahkemesi nin ceza dairelerinin görevi, Adli Yargı Mahkemeler Kuruluş Yasası m. 130 ve m. 135/1 uyarınca Eyalet Mahkemelerinin ceza daireleri ile ile Ağır Ceza Mahkemelerinin ve Yüksek Eyalet Mahkemesi nin ilk derece mahkemesi olarak vermiş olduğu kararlara karşı temyiz kanunyoluna başvurulduğunda, bu kararları incelemektir.  76  RIESS, Peter:  Ceza Muhakemesinde Kanun Yolarının Yeniden Düzenlenmesi , (Çev: Feridun YENİSEY), İÜHFM, 1977, S. 1-4, s. 658 77  YENİSEY, İstinaf, s. 238. 78  SARIGÜL, Tanju, Ceza Muhakemesi Hukukunda İstinaf, Ankara 2009, s. 7. 79  CENTEL/ZAFER, s. 762.   2351Türk Ceza Muhakemesinde...  Ankara Üni. Hukuk Fak. Dergisi, 65 (4) 2016: 2331-2388  kanunyolunda da geçerlidir.80 Temyiz bakımından Yargıtay ın, yalnız temyiz başvurusunda belirtilen hususlar ile temyiz istemi usule ilişkin noksanlardan kaynaklanmışsa,  temyiz  başvurusunda  bunu  belirten  olaylar  hakkında inceleme yapacağı şeklinde CMK m. 301 de yer verilen düzenlemeye istinaf bakımından yer verilmediğinden istinaf mahkemesi gerek Cumhuriyet savcısı gerekse de tarafların istinaf istinaf yoluna başvururken göstermiş oldukları gerekçelerle sınırlı olmaksızın inceleme yapabilir. İstinaf  yoluna  sanık  lehine  başvurulması  halinde  yeniden  verilecek hükümle belirlenmiş olan ceza önceki hükümle belirlenmiş olan cezadan daha ağır olamaz. (CMK md. 265, 283). Söz konusu hükmün uygulanmasının bazı hukuki sorunlar doğuracağı kanaatindeyiz. Zira madde metninde  sadece  ya da   yalnız   sanık  lehine  başvurulması  şeklinde  bir  ifadeye  yer verilmediğinden, sanık tarafından istinaf yoluna başvurulan her durumda sonuç cezanın sanık aleyhine değiştirilmesi yasağı söz konusudur. Ancak temyiz kanunyolundaysa  yalnız  sanık lehine açılan temyiz davasının aleyhe değiştirmeme mecburiyeti kapsamı içinde düşünülmektedir.81 Temyiz kanun yolunda olduğu gibi düzenlemenin yalnız sanık lehine başvurulması halinde uygulanacağı şeklinde  anlaşılması ve  hükümde  bu şekilde  bir değişiklik yapılması isabetli olacaktır. Ancak istinaf bakımından da temyizde olduğu gibi yalnız sanık lehine istinafa başvurulduğunda aleyhe değiştirme yasağının söz konusu olacağı da ileri sürülmektedir. Bu görüşe göre aksinin kabulünün aleyhe bozma yasağının özüne aykırı olacağı,82 sanığa bir defa istinaf yoluna başvurma hakkının verilmesinin kazanılmış hak kavramını akla getireceği ki bunun kabul edilemeyeceğini, hükümde sanık dışında başka kimselerden söz edilmediği  için  yasa  koyucu  tarafından  yalnız  terimine  yer  verilmediği belirtilmektedir. İstinafa sanık aleyhine başvurulmuşsa bu durumda bölge adliye mahkemesinin kararı bozmasının ardından yeniden yargılama yaparak, bozmadan sonra serbesti ilkesi gereğince dilediği şekilde hüküm tesis etmesi mümkündür.83 Yargıtay ın  dahi  kararlarına  karşı  direnme  mümkünken;  istinaf mahkemelerinin verdiği karara direnilememesi her ne kadar hız artırıcı bir faktör  olsa  da,  sanki  bu  mahkemelerce  hatanın  yapılamayacağının düşünülmesi eleştirilmesi gereken bir husus olup, ilgili ceza dairesine vermiş                                                  80  CEZA MUHAKEMESİNDE İSTİNAF, s. 52- 80. 81  KUNTER/YENİSEY/NUHOĞLU, s. 1712. 82  ÇINAR, İstinaf, s. 177. 83  ÖZBEK/KANBUR/DOĞAN/BACAKSIZ/TEPE, s. 798-799. 2352Ankara Üni. Hukuk Fak. Dergisi, 65 (4) 2016: 2331-2388  Özen olduğu hükmü bir kez daha gözden geçirmesini sağlayacak karar düzeltme başvurusuna imkan veren bir düzenlemenin yapılması yerinde olacaktır.  II.İSTİNAF YOLUNA BAŞVURULABİLECEK KARARLAR İstinaf kanun yolunda ilk derece mahkemelerinin son kararları hem maddî yönden, yani mahkemelerin delillerin tespiti, değerlendirilmesi ve sübut  konusundaki  yanılgıları  yönünden,  hem  de  hukukî  yönden,  yani mahkemelerin sabit kabul ettikleri olaylara hukuk normlarını uygularken hata yapıp yapmadıkları yönünden incelenir.  İstinaf mahkemesi maddî olguları, ilk derece mahkemesinin tespitleriyle bağlı olmaksızın yeniden ve  ilk derece mahkemesinden  bağımsız olarak tartışır;  sözlülük  ve  doğrudan  doğruyalık  ilkeleri  uygulanarak  öğrenme muhakemesi  yapılır.  İstinaf  muhakemesi,  sadece  ilk  derece  mahkemesi kararında  esas  alınan  maddî  olguların  doğruluğunun  denetlendiği  bir muhakeme olmayıp, yeni delil sunabilmek (örneğin tanık dinleme) ve maddî olgu ortaya koyabilmek mümkündür.  Davanın,  ilk  derece  muhakemesindeki  ilkeler  uyarınca  ikinci  kez incelenmesi,  adaletin  güvencesi  sayılmak  gerekir.  O  nedenle  derecelerin çokluğu, muhakeme usulünde bir gelişimin ifadesidir. Hükmün nesnelliğini, tarafsızlığını, kişisellikten uzaklığını sağlar. Deneyimler, davaların ikinci kez duruşmalı olarak incelenmelerinde daha da olgunlaştıklarını göstermişlerdir. A. İSTİNAFIN NEDENİ İstinafın nedenini mahkemelerin son kararları üzerinde bölge adliye mahkemesinin bozma ya da davanın yeniden görülmesi suretiyle denetimine olanak veren hususlar oluşturur. CMK nın 280/1. Maddesinin (a) bendinde istinaf nedenleri  usule veya esasa ilişkin herhangi bir hukuka aykırılık ,  delillerde  veya  işlemlerde  herhangi  bir  eksiklik   ve   ispat  bakımından değerlendirmenin yerinde  olmaması şeklinde  belirtilmiştir. Bölge  adliye mahkemesi, maddi meseleyi incelerken, ilk derece mahkemesinin hüküm verirken  kullandığı  delillerle  yeniden  temas  kurar. Yani  ilk  hükmü  yok sayarak, her şeyi yeni baştan gerçekleştirmez. Aksi halde doktrinde klasik istinaf denilen model söz konusu olurdu. Ancak CMK istinafta yalnızca tartışmalı olan delillerin yeniden incelenmesi yöntemini kabul etmiştir.84                                                  84  KUNTER/YENİSEY/NUHOĞLU, s. 1709.   2353Türk Ceza Muhakemesinde...  Ankara Üni. Hukuk Fak. Dergisi, 65 (4) 2016: 2331-2388  Bölge  adliye  mahkemesi,  istinaf  incelemesi  esnasında  ilk  derece mahkemesince  duruşmada  ortaya  konan  delillere  dayanılarak  olayın belirlenmesine, yani ispatla ilgili maddi sorunun ve belirlenen olayın hukuk normları karşısındaki durumuyla ilgili olan gerçekleştirdiği nitelendirmede ya da değerlendirme ve bundan çıkardığı sonucun üzerinde durur. Bu konularda herhangi bir maddi ya da hukuki hatanın yani olaya en uygun hukuk normunun uygulanıp  uygulanmadığını  ve  uygulanacak  normun  yanlış  uygulanıp uygulanmadığı hususunu araştıracaktır.85  B. BOZMAYI  GEREKTİRECEK  NİTELİKTEKİ  HUKUKA AYKIRILIKLAR İlk derece mahkemesince gerçekleştirilen muhakeme neticesinde verilen kararda bazı muhakeme hukuku normlarının uygulanmaması ya da yanlış uygulanması  şeklindeki  hukuka  aykırılıkların  varlığının  son  karara  etki ettiğini düşünen kanun koyucu söz konusu halleri hukuka kesin aykırılık halleri olarak değerlendirmiştir. Bu hallerde bölge adliye mahkemesi, hukuka aykırılığın son karara etki edip etmediği hususunu araştırmaksızın bozma kararı verecektir. (CMK md. 280/1b.b). Hukuka kesin aykırılık halleri, CMK nın 280/1. maddesinin (b) bendinin CMK nın 289. maddesine yaptırdığı göndermeyle, 289. maddede dokuz bent halinde gösterilmiştir. Söz konusu hükme göre mahkemenin kanuna uygun olarak  teşekkül  etmemiş  olması;  hâkimlik  görevini  yapmaktan  kanun gereğince yasaklanmış hâkimin hükme katılması; geçerli şüphe nedeniyle hakkında ret istemi öne sürülmüş olup da bu istem kabul olunduğu hâlde hâkimin hükme katılması veya bu istemin kanuna aykırı olarak reddedilip hâkimin hükme katılması; mahkemenin kanuna aykırı olarak davaya bakmaya kendini görevli veya yetkili görmesi; Cumhuriyet savcısı veya duruşmada kanunen  mutlaka  hazır  bulunması  gereken  diğer  kişilerin  yokluğunda duruşma yapılması; duruşmalı olarak verilen hükümde açıklık kuralının ihlâl edilmesi; hükmün CMK nın 230.maddesi gereğince gerekçeyi içermemesi; hüküm için önemli olan hususlarda mahkeme kararı ile savunma hakkının sınırlandırılmış olması; hükmün hukuka aykırı yöntemlerle elde edilen delile dayanması hukuka kesin aykırılık hallerini oluşturur.                                                  85  TOROSLU/FEYZİOĞLU, s. 338-339. 2354Ankara Üni. Hukuk Fak. Dergisi, 65 (4) 2016: 2331-2388  Özen C. ALEYHİNE İSTİNAF KANUN YOLUNA BAŞVURULABİLECEK KARARLAR Aleyhine  istinaf  yoluna  başvurulabilen  kararlar  ilk  derce mahkemelerince verilen beraat, ceza verilmesine yer olmadığı, mahkûmiyet, güvenlik tedbirlerine hükmedilmesi, davanın reddi ve düşme kararlarıdır. (CMK md. 223/1, 272/1). CMK nın 223/10. maddesi uyarınca adli yargı dışındaki  bir  yargı  merciine  yönelik  görevsizlik  kararı  da  kanun  yolları bakımından hüküm sayılır ve bu nedenle söz konusu karara karşı kanun yoluna başvurulması mümkündür.  Sanık  hakkında  adli  para  cezasının  yanı  sıra  herhangi  bir  güvenlik tedbirine  hükmedilmiş  olması  halinde,  verilen  hükme  karşı  istinafa başvurulabilmelidir. Zira istinafa başvurmak kural olup, hükmün olağan kanun yolu denetimine kapalı olması istisnadır ve bu itibarla söz konusu kısıtlayıcı hüküm genişletilemez. Son kararlar nedeniyle bazı ara kararlar hakkında da istinaf yoluna başvurulması mümkündür. Hükümden önce verilmesine karşın hükme esas teşkil eden yani, hükmü yaratan ya da başkaca kanun yolu öngörülmemiş olan mahkeme kararlarına karşı hükümle beraber istinaf yoluna başvurulabilir. (CMK  md.  272/2).  Hükme  esas  teşkil  eden  mahkeme  kararı,  ilgili muhakemede mahkemenin takdirini etkileyecek ölçüde önemli karar olarak anlaşılmalıdır.  Yani  verilen  kararın  hüküm  üzerinde,  hükmün oluşturulmasında esaslı bir etkiye sahip olması gereklidir. Bu durumun takdiri bölge adliye mahkemesine aittir. Yine hükmü veren mahkemenin de verilen hükmün aleyhine istinaf yoluna başvurulamayacak bir hükme karşı yapılıp yapılmadığını  denetleme  yetkisi  bulunmaktadır.  Mahkemenin  hükümden evvel verdiği kararlara karşı herhangi bir kanunyolu öngörülmemişse bu kararlara karşı da istinaf yoluna gidilmesi mümkündür. Böylece verilen her bir kararın denetlenebilmesi sağlanmak istenmiştir.87 Yetkililiğe ilişkin olarak verilen kararlar son karara esas teşkil eden ara kararlardır. Yine son karardan evvel verilip de son karara esas teşkil ettiği için son kararla birlikte aleyhine istinaf yoluna başvurulabilen kararlar kovuşturma evresinde mahkeme tarafından verilen kararlardır.88                                                  86  Bk. Yar. CGK 22.11.2005, 10-140/143. 87  ÖZBEK/KANBUR/DOĞAN/BACAKSIZ/TEPE, s. 789. 88  TOROSLU/FEYZİOĞLU, s. 340.   2355Türk Ceza Muhakemesinde...  Ankara Üni. Hukuk Fak. Dergisi, 65 (4) 2016: 2331-2388  Özel ceza kanunlarında temyiz edilebileceği veya haklarında Yargıtay a başvurulabileceği belirtilmiş olup da bölge adliye mahkemelerinin görev alanına  giren  dava  ve  işlere  ilişkin ilk  derece  mahkemelerinin  karar  ve hükümlerine karşı da istinaf yolu açık tutulmuştur (CMK md. 285).  Öte yandan 6706 Sayılı Cezai Konularda Uluslararası Adli İş Birliği Kanununun 18. maddesinin 4. fıkrası uyarınca verilen  iade  kararı doğrudan temyiz edilebilir (CMK md. 285). Bunun gibi temyiz edilebileceği açıkça belirtilmeyen hükümler kural gereği istinafa tabidir.   Böylece diğer özel kanunlarda doğrudan Yargıtay ın görev alanına giren konularda genel bir düzenleme getirilerek bu tür başvuruların bölge adliye mahkemesine yapılacağı düzenlenmiştir. Yani özel kanunlarda temyiz olarak gösterilen kanun yolundan anlaşılması gereken artık istinaftır. Yine denetim makamı olarak Yargıtay gösterilmişse bunun da bölge adliye mahkemeleri olarak  anlaşılması  gereklidir.  Ancak  söz  konusu  hallerde  ilk  derece mahkemesince verilen bir hükmün varlığının gerekliliği unutulmamalıdır.89 İstinafın  aleyhine  ileri  sürülebilecek  en  önemli  hususlardan  birini CMK da öngörülen istinaf sisteminin bazı TCK hükümlerinin temyiz yoluyla Yargıtay ın  önüne  gitmesini  engellemesi  oluşturmaktadır.  Zira  birçok uyuşmazlık konusuyla ilgili olarak istinafa başvurulmakta ve temyiz yolu kapatılarak  içtihat  birliğinin  sağlanması  yönündeki  çabaların  yetersiz kalmasına neden olmaktadır.90 Temyizdeki esas gayeyi hukukun ülkede aynı şekilde uygulanmasının sağlanarak yüksek mahkeme kararlarıyla hukukun gelişimine  rehberlik  edilmesi  oluşturmaktayken,  istinaftaki  gayeyi  somut olayda doğru ve adil bir kararın verilmesinin sağlanması oluşturmaktadır.91 D. ALEYHİNE İSTİNAF KANUN YOLUNA BAŞVURULAMAYAN KARARLAR CMK, önemsiz hatalara ve hukuka aykırılıklara göz yumulabileceği düşüncesinden hareketle ilk derece mahkemesince verilen bazı son kararlara karşı istinaf yoluna başvurulamayacağını kabul etmiştir. Zira tıpkı ilk derece yargılamalarında olduğu üzere kanunyolu yargılamaları uzun, zaman alıcı ve masraflı bir süreçtir. İlk derece mahkemelerince verilen her karara karşı bu                                                  89  ÖZBEK/KANBUR/DOĞAN/BACAKSIZ/TEPE, s. 790. 90  ÇINAR, Temyiz, s. 187; KUNTER/YENİSEY/NUHOĞLU, s. 1684. 91  SARIGÜL, s. 5. 92  TOROSLU/FEYZİOĞLU, s. 341. 2356Ankara Üni. Hukuk Fak. Dergisi, 65 (4) 2016: 2331-2388  Özen yolların açık tutulması bazen elde denilen faydadan çok kamusal zararın ortaya  çıkmasına  neden  olabilecek  niteliktedir.  Nitekim  söz  konusu  hal yargılama  makamlarının  iş  yükünü  arttıracak  ve  bu  makamların  iş yoğunluğundan  ötürü hem önlerine  gelen  davaya  gerektiği kadar zaman ayıramamalarına  neden  olacaktır  hem  de  kesin  hükme  ulaşılmasını zorlaştıracaktır.  Bu  nedenle  kanun  koyucu  denetimden  geçirilmemesini, denetimden geçirilmesine nazaran kamusal menfaat yönünden daha yerinde bulduğu bazı hükümlere karşı istinaf yolunu kapatmıştır.93 Her ne kadar yalnızca  sanık  bakımından  önemsiz  olma  akla  gelmekteyse  de  ceza muhakemesi  bakımından  bir  hatanın  ya  da  hukuka  aykırılığın  göz yumulabilecek şekilde önemsiz sayılabilmesi için bunun hem sanık hem de suçtan zarar gören birey ve devlet bakımından da böyle olması gerekir.94 CMK nın 272/3. maddesi uyarınca hapis cezasından çevrilen adlî para cezaları hariç olmak üzere, sonuç olarak belirlenen üçbin Türk Lirası dâhil adlî  para  cezasına  mahkûmiyet  hükümlerine;95  üst  sınırı  beşyüz  günü geçmeyen adlî para cezasını gerektiren suçlardan beraat hükümlerine; kanunlarda  kesin  olduğu  yazılı  bulunan  hükümlere  karşı  istinaf  yoluna başvurulamaz.98 Söz konusu kararlar verildikleri anda kesin hüküm etkisine                                                  93  KARAKEHYA, .s 169-170. 94  TOROSLU/FEYZİOĞLU, s. 341. 95  CMK nın yürürlüğe girdiği ilk halinde bu husus  sonuç olarak belirlenen ikibin lira dâhil adlî para cezasına mahkûmiyet hükümlerine  şeklinde düzenlenmişti. Ancak söz konusu hüküm  anayasaya  aykırı  olduğu  iddiasıyla  AYM nin  önüne  götürülmüştür.  AYM, mahkûmiyet hükmünün istinaf edilememesini her ne kadar anayasaya aykırı bulsa da kararın verildiği tarih itibariyle henüz ilgili hüküm yürürlüğe girmediği için inceleme kapsamı dışında tutmuştur. Ancak aynı başvuruda yer alan ve söz konusu hükme benzer CMUK m. 305/2 b.1 i 7.10.2010 da yürürlüğe girmek üzere iptal etmiştir. Karar metni için bkz. AYM, E. 2006/65, K. 2009/114, T. 23.7.2009, R.G. 07.10.2009 T. 27369 S. 96  Tam  beşyüz  gün  adli  para  cezasını  gerektiren  suçlarla  ilgili  olarak  ilk  derece mahkemelerince  verilen  beraat  kararlarına  karşı  da  bu  yola  başvurulamaz.  Bkz. ÖZBEK/KANBUR/DOĞAN/BACAKSIZ/TEPE, s. 789. 97  Burada   gerektiren   kavramından  anlaşılması  gereken  temel  ceza  olarak  kanunun öngörmesidir, yine hürriyeti bağlayıcı cezanın seçimlik olarak öngörüldüğü suçlarda bu cezanın mahkeme tarafından seçilmemesi durumu da bu kapsam içinde düşünülmelidir. Yine kararın verildiği temel suçun cezasının yukarı sınırının sınır olarak belirlenen miktarı geçmemesi gereklidir. Ancak suçun mahkeme tarafından yanlış nitelendirilmiş ve kanuna uygun şekilde nitelendirildiğinde örneğin hürriyeti bağlayıcı ceza gerektirdiği anlaşılırsa kesinlik şartının gerçekleşmemesine neden olacağından istinaf yoluna gidilmesi mümkün olmalıdır. Bkz. KUNTER/YENİSEY/NUHOĞLU, s. 1700. 98  Sonuç olarak ceza verilmediğinden, aynı düzeyde olan ceza davasının düşmesi kararı ile benzeri nitelikteki kararların da beraat kararı gibi kesin olarak verilebilmelerinin yorumla kabul edilmesi gerektiği yönünde bkz. KUNTER/YENİSEY/NUHOĞLU, s. 1700.   2357Türk Ceza Muhakemesinde...  Ankara Üni. Hukuk Fak. Dergisi, 65 (4) 2016: 2331-2388  sahiptirler. Ancak bu karar bakımından CMK nın 309. maddesi uyarınca olağanüstü bir kanun yolu olan kanun yararına bozma yoluna gidilebilmesi mümkündür. Güvenlik tedbirlerine ilişkin verilen hükümler bakımından da istinaf yoluna  başvurulması  mümkündür.99  YCGK,  sanığa  ruhsatsız  içki  satma suçundan verilen adli para cezasının, her ne kadar miktarı itibariyle 1412 Sayılı  CMUK un  305.  maddesi  uyarınca  kesin  nitelikte  bulunduğunu belirtmişse de; aynı hükümle sanık hakkında 4250 Sayılı İspirto ve İspirtolu İçkiler İnhisarı Kanunu nun 28. maddesi uyarınca işyerinin bir ay süre ile kapatılmasına da karar verildiğinden hükmün, kesinlik kapsamı ve sınırının dışında kaldığını ve temyiz yasa yoluna tabi hale geldiğini belirtmiştir.100 Benzer durum istinaf yolu bakımından da söz konusu olur. Yine adli para cezası  yasağının  tespiti  bakımından  5275  sayılı  Ceza  ve  Güvenlik Tedbirlerinin  İnfazı  Hakkında  Kanun un  99.  maddesi  uyarınca  bir  kişi hakkında  hükmolunan  her  bir  ceza  diğerinden  bağımsız  olarak  dikkate alınmalıdır. İstinaf  yoluna  başvurmak  için  hükmün  açıklanması  gerektiğinden  hükmün açıklanmasının geri bırakılması na karar verilmiş olması halinde ortada hukuken sonuç doğuran bir hüküm olmadığından istinaf başvurusunda bulunulamaz. Zira hükmün açıklanmasının geri bırakılmasını düzenleyen CMK nun 231. maddesi uyarınca, sanık hakkında duruşma sonunda verilen hüküm kesin nitelikte ise infaz edilmemekte, kesin nitelikte değil ise başvuru süresi işlememektedir. Bu düzenlemenin amacı Kanunda öngörülen beş yıllık denetim süresi içinde sanığı yeni bir kasıtlı suç işlemekten alıkoymaktır. Denetim süresinin iyi halli geçirilmesi halinde düşme kararı verilmektedir. CMK ile birlikte hukuk düzenimize girdiğinden bu yana pek çok soruna yol açan bu tartışmalı kurum, 765 sayılı TCK daki  hapis cezasının ertelenmesi  kurumunun kötü bir kopyasıdır. Mülga TCK ndaki düzenlemeye göre, sanık hakkında verilen mahkûmiyet hükmü kesinleştikten sonra başlayan denetim süresinin iyi halli olarak geçirilmesi halinde mahkûmiyet hükmünün bütün neticeleriyle birlikte ortadan kaldırılması öngörülmekteydi (Mülga 765 sayılı TCK md. 95). Hükmün açıklanmasının geri bırakılması kararlarına karşı ise sadece  itiraz  yolu  açık  bırakılmıştır.  Böylece  istinaf  yoluna  başvurmak suretiyle mahkûmiyet hükmünün hukuka aykırı olduğunu ileri sürme imkânı                                                  99  ÜNVER, Yener/HAKERİ, Hakan: Ceza Muhakemesi Hukuku, Ankara 2014, s. 831. 100  YCGK, 2010/7-183 E. 2010/186 K. 5.10.2010 T. 101 Aksi yönde bkz. YENİSEY/NUHOĞLU, s. 897. 2358Ankara Üni. Hukuk Fak. Dergisi, 65 (4) 2016: 2331-2388  Özen taraflara verilmemiştir. Bu durum esasen mahkûmiyetin yanı sıra herhangi bir güvenlik tedbirine hükmedilmesi halinde soruna yol açmaktadır. Şöyle ki; CMK md. 231 uyarınca açıklanması ertelenen hükmün yanı sıra örneğin eşya veya  kazanç  müsaderesine  karar  verilmiş  olabilir. Hükmün  kesinleşmesi beklenmeden bu kararın yerine getirilmesi halinde telafisi imkânsız sonuçlar ortaya çıkabilir. Ayrıca mahkûmiyet koşuluna bağlı olarak müsadere kararı verilebildiği  hallerde,  açıklanması  ertelenen  hükümden  bağımsız  olarak müsadere  kararının  istinafa  tabi  tutulması  mahkûmiyet  koşulu gerçekleşmediği için Kanuna aykırı olur. Bu durumda CMK md. 256 vd. maddeleri uyarınca ayrı bir müsadere muhakemesi yapılabilir. Öte yandan Kanunda, herhangi bir suçun işlenmesi koşuluna bağlı olmadan müsadere kararı  verilebilecek  hallere  de  yer  verilmiştir.  Örneğin,  TCK nın  54/1. maddesine göre;  suçun işlenmesinde kullanılmak üzere hazırlanan eşya, kamu güvenliği, kamu sağlığı veya genel ahlak açısından tehlikeli olması durumunda müsadere edilir . Böyle bir durumda söz konusu eşyanın her durumda müsadere edilmesi gerekeceğinden bu hükme dayanarak verilen müsadere kararlarına karşı istinaf yolunun açık olduğunu kabul etmek gerekir. YCGK kararlarında istikrar kazanmış uygulamalara göre; hükmün istinaf edilebilir olup olmadığının tespitinde, önödemede belirtilen para cezasının miktarı hüküm tarihi itibariyle kesinlik sınırının üstünde yer alıyorsa önödeme nedeniyle verilen düşme kararına karşı istinaf mümkün kabul edilmelidir.102 E. İSTİNAF  MAHKEMESİNİN  İTİRAZ  İNCELEMESİNİN KAPSAMI İstinaf mahkemesi, yalnız itiraz konusu sorunla sınırlı olmayıp, istinaf davasının  kabul  edilebilirliğini  her  bakımdan  inceleyecektir.  İstinaf mahkemesinin  itirazın  kabulü  ve  reddine  ilişkin  kararları  kesindir;  bu kararlara karşı kanun yolu bulunmamaktadır ve bu kararların geri alınması mümkün değildir. İtirazın, istinaf mahkemesince kabul edilmesi, ilk derece mahkemesinin ret kararının kaldırılması anlamına gelmektedir.  İlk  derece  mahkemesi  kararının  kaldırılması  üzerine  dava  dosyası, muhakemenin devam etmesi için ilk derece mahkemesine yollanır.  İlk derece mahkemesi, istinaf davası süresinde açılmış gibi işlemlerine devam eder.                                                   102  YCGK, 2005/7-61 E. 2005/82 K. 21.6.2005 T.   2359Türk Ceza Muhakemesinde...  Ankara Üni. Hukuk Fak. Dergisi, 65 (4) 2016: 2331-2388  III. İSTİNAF BAŞVURU USULÜ İstinaf yoluna başvuru, istinaf yolu davasının açılmasıdır. İstinaf olağan bir kanunyolu olduğu için olağan kanunyoluna başvurabilenler istinaf yoluna da  başvurarak  istinaf  davası  açabilirler.  CMK  uyarınca  istinaf  yoluna başvurabilmek için istek şartı, süre şartı ve harç şartı olmak üzere üç şart aranmıştır.103 Kural olarak istinaf davası kendiliğinden açılamadığından, bir istem gereklidir. Bu durum  davasız yargılama olmaz  ilkesinin de bir sonucudur. Yine sanıklardan birinin isteği diğerlerinin de istemi olarak değerlendirilemez.104 Başvuruların yazılı şekilde olması yani bir dilekçeyle yapılması her ne kadar kural olsa da tutanağa geçirilmek üzere sözlü başvurunun yapılması da mümkündür. Bu durumda tutanak hakim tarafından onaylanır. (CMK md 273/1).  Başvuru yapılacak makam her ne kadar kural olarak kararı hatalı olduğu iddia edilen makam olsa da (CMK md. 273/1), tutuklu bulunan şüphelinin veya sanığın, zabıt kâtibine veya tutuklu bulunduğu ceza infaz kurumu ve tutukevi müdürüne beyanda bulunmak suretiyle veya bu hususta bir dilekçe vererek istinaf kanunyoluna başvurması mümkündür. Zabıt kâtibine başvuru hâlinde, istinafa başvuru beyanı veya dilekçesi ilgili deftere kaydedildikten sonra bu hususları belirten bir tutanak düzenlenerek tutuklu bulunan şüpheli veya sanığa bir örneği verilir. Kurum müdürüne başvuru hâlinde de aynı işlem yapılarak, tutanak ve dilekçe derhâl ilgili mahkemeye gönderilir. Zabıt kâtibi başvuruyu ilgili deftere kaydeder. Zabıt kâtibince veya kurum müdürünce söz konusu işlemler yapıldığı zaman istinaf için öngörülen süreler kesilmiş sayılır. (CMK md. 263). Tarafların yargılama makamınca verilen bir karardaki hataların ya da hukuka aykırılıkların giderilmesini isteme hakkı, kanun yoluna başvurabilme hakkıdır. Söz konusu hak asıl muhakemede hem iddia makamını işgal edene hem de savunma makamını işgal edene aittir. Bu hakkın kullanılabilmesi için, tarafların bu karardan dolayı zarar görmeleri gerekli olmayıp, kararın tarafları tatmin etmemesi yeterlidir. Olağan kanun yoluna başvurabilenler kural olarak iddia  ve  savunma  makamlarını  işgal  ederek  kararın  kolektif  bir  şekilde                                                  103  TOROSLU/FEYZİOĞLU, s. 341. 104  TOROSLU/FEYZİOĞLU, s. 342. 2360Ankara Üni. Hukuk Fak. Dergisi, 65 (4) 2016: 2331-2388  Özen verilmesine katkıda bulunanlardır.105 Bunların başında ise CMK nın 260/1. maddesi gereği Cumhuriyet savcısı gelmektedir. Cumhuriyet savcısı, sanığın lehine ya da aleyhine olacak şekilde kanun yollarına başvurabilir. (CMK md 260/3). Ağır ceza mahkemelerinde bulunan Cumhuriyet savcıları, ağır ceza mahkemesinin yargı çevresindeki asliye ceza mahkemelerinin; bölge adliye mahkemesinde  bulunan  Cumhuriyet  savcılarıysa  bölge  adliye  mahkemelerinin kararlarına karşı kanun yollarına başvurabilirler. (CMK md. 260/2). Alman  Ceza  Muhakemesi  Kanunu nun  (Al.  CMK)  312.  maddesi uyarınca ceza hâkiminin ve toplu asliye mahkemesinin hükümlerine karşı istinaf yoluna başvurulabilinir. Ağır ceza mahkemesinin kararlarına karşı yalnızca temyiz yoluna başvurulabilir. Hafif suçlar bakımından dahi istinaf yoluna  gidilmesi  mümkünse  de  ağır  suçlar  bakımından  bu  yola başvurulamaması Alman doktrininde eleştirilmektedir.106 Katılan  da  kanun  yoluna başvurabileceği gibi, katılma  isteği karara bağlanmamış,  reddedilmiş  ya  da  katılan  sıfatını  alabilecek  surette  zarar görmüş bulunanların da kanun yoluna başvurabilmesi mümkündür. (CMK md. 260/1). Şayet bu kimse ya da kimseler sebep göstermemişse, bu başvuru sanık aleyhine yapılmış sayılır.107 Şüphelinin ya da sanığın da kanun yoluna başvurması mümkündür. (CMK md. 260/1). Her ne kadar ceza muhakemesinin amacından hareketle şüphelinin ya da sanığın kendi aleyhine dahi kanun yoluna başvurabileceği yönünde görüşler bulunsa da ağırlıklı görüş bu kimselerin yalnızca kendi lehlerine kanun yoluna başvurabileceği şeklindedir. Ancak sanığın, hakkında verilen beraat kararına karşı kararın gerekçesi bakımından istinaf yoluna başvurabilmesi, örneğin yüklenen suçun sanık tarafından işlendiğinin sabit olmaması gerekçesiyle beraat eden sanığın yüklenen fiilin esasında kanunda suç olarak tanımlanmadığı gerekçesiyle beraat kararı verilmesi için istinaf yoluna başvurması mümkündür. Bu başvuru da sanığın lehinedir.108 Müdafi, şüphelinin ya da sanığın açık arzusuna aykırı olmamak koşuluyla kanun yoluna başvurabilir. (CMK md. 261). Ancak şüphelinin ya da sanığın müdafini  bu  haktan  yoksun  kılması,  istediği takdirde  mümkündür.  Yine müdafi  de  yalnızca  şüphelinin  ya  da  sanığın  lehine  kanun  yoluna                                                  105  TOROSLU/FEYZİOĞLU, s. 322-323. 106  KÜHNE, Hans Heiner: Strafprozessrecht, Heidelberg 2003, s. 533. 107  TOROSLU/FEYZİOĞLU, s. 323. 108  TOROSLU/FEYZİOĞLU, s. 324.   2361Türk Ceza Muhakemesinde...  Ankara Üni. Hukuk Fak. Dergisi, 65 (4) 2016: 2331-2388  başvurabilir.109 Vekilin de  vekilliğini üstlendiğini kişilerin açık arzusuna aykırı olmamak koşuluyla kanun yoluna başvurması mümkündür. (CMK md. 261). Şüphelinin veya sanığın yasal temsilcisinin ve eşinin, şüpheliye veya sanığa  açık  olan  kanun  yollarına  süresi  içinde  kendiliklerinden başvurabilmeleri mümkündür. Şüphelinin veya sanığın başvurusuna ilişkin hükümler, şüphelinin veya sanığın yasal temsilcisi ve eşi tarafından yapılacak başvuru ve onu izleyen işlemler için de geçerlidir. (CMK md. 262). Kendilerini ilgilendiren kararlar bakımından tanığın, bilirkişinin ve diğer üçüncü kişilerin kanun yoluna başvurabilmeleri mümkündür. Ara kararlar söz konusu olduğunda bu kimseler itiraz kanun yoluna başvurmaktadırlar. Ancak bir  malın  müsadere  edilmesine  ya  da  edilmemesine  ilişkin  kararlar bakımından istinaf kanun yoluna başvurulması gereklidir. (CMK md. 256, 257, 258). Zira müsadereye ilişkin olarak verilen karar CMK nın 223/1. maddesi uyarınca son karar niteliğindedir.  İstinaf yoluna başvuran kimsenin, ilk derece mahkemesinin hükmüne hangi bakımdan itiraz ettiğini, bu kararın hangi nedenlerle bozulmasını ya da davanın  yeniden  görülmesini  istediğini  dilekçesinde  ya  da  beyanında belirtmesi gereklidir. Yine söz konusu hukuka aykırılığın maddi hukuka mı yoksa muhakeme hukukuna mı ilişkin olduğu da belirtilmelidir.110 Ancak sanığın ve CMK ya göre katılan sıfatını almış olanlar ile katılma isteği karara bağlanmamış, reddedilmiş veya katılan sıfatını alabilecek surette suçtan zarar görmüş bulunanların dilekçe veya beyanında, başvuruya ilişkin nedenlerin gösterilmemesi inceleme yapılmasına engel oluşturmaz. (CMK md. 273/4). Cumhuriyet savcısınınsa, istinaf yoluna başvurma nedenlerini gerekçeleriyle birlikte yazılı isteminde açıkça göstermesi gereklidir. (CMK md. 273/5). Aksi halde savcının istinaf başvurusu incelenmez. Savcının bu istemi ilgililere tebliğ edilerek ilgililer tebliğ tarihinden itibaren yedi gün içinde bu husustaki cevaplarını bildirme olanağına sahiptirler. Böylece AİHS nin 6/3. maddesinin (b)  bendi  uyarınca  silahların  eşitliği  ilkesinin  ve  sanığın  savunmayı hazırlamak amacıyla gerekli kolaylıklara sahip olma hakkının bir gereği olarak  savcının  gerekçelerini  içeren  başvuru  belgesinin  taraflara  tebliği hüküm altına alınmıştır.111                                                  109  TOROSLU/FEYZİOĞLU, s. 324. 110  TOROSLU/FEYZİOĞLU, s. 343. 111  KARAKEHYA, s. 173. 2362Ankara Üni. Hukuk Fak. Dergisi, 65 (4) 2016: 2331-2388  Özen Kabul edilebilir bir başvuruda, başvurulacak mercide ya da başvurulacak kanun yolunda herhangi bir yanılma başvuranın haklarını ortadan kaldırmaz. Bu durumda başvurunun yapıldığı merci, başvuruyu derhâl görevli ve yetkili olan mercie gönderir. (CMK md. 264). Zira önemli olan istinafa başvurma şeklindeki kanun yoluna başvurmak iradesidir. Ancak 22.1.1962 tarihli 2 E. 1 K.  sayılı  İçtihadı  Birleştirme  Kararı  ile  kanun  yoluna  başvurma konusundaki  yanılmaya  ilişkin  düzenlemenin  Cumhuriyet  savcıları bakımından geçerli olmadığı kabul edilmiştir. İlk muhakemede birden fazla sanığın bulunması mümkünken, istinaf muhakemesinde söz konusu sanıkların hepsi bulunmayabilir. Sanıklardan hangisi  istinaf  yoluna  başvurmuşsa  istinaf  muhakemesi  yalnızca  onlar hakkında gerçekleşecektir. Savcılık tarafından istinaf isteminde bulunulması halinde  dahi  yine  sanıklardan  bazıları  hakkında  bu  muhakemenin gerçekleşmesi  söz  konusu  olabilir.  Yine  ilk  muhakemedeki  birleşmenin istinafta  zorunlu  olmadığı  belirtilmektedir.  Ancak  istinaf  mahkemesince verilen son kararların bazı hallerde istinaf etmeyen sanıklara da sirayet etmesi mümkündür.113 Ceza  muhakemesi  yalnızca  uyuşmazlıktan  etkilenen  tarafları  değil, kamuyu da yakından ilgilendiren kamusal bir faaliyettir.  Davasız yargılama olmaz  ilkesi gereğince, yargılama yapılabilmesi için görevlendirilen merciin iddianame düzenleyerek mahkemeye başvurması gereklidir. Söz konusu ilke kural olarak kanunyolları bakımından da geçerlidir. Bu nedenle kanunyoluna başvuru  hakkı  bulunanlar,  kanunyoluna  başvurmadıkça,  kural  olarak kanunyolu  incelemesini  gerçekleştiremezler.  Ancak  bazı  hallerde  sanık hakkında  verilen  hükmün  denetimden  geçmesi,  kanun  koyucunun değerlendirilmesine  göre  kamusal  menfaat  bakımından  gerekli görülmektedir.114 CMK, istisnai olarak bazı mahkûmiyet kararları bakımından istek şartını aramamıştır. İstinafta hiç kimse kanun yoluna başvurmasa dahi başvurulmuş gibi kanun yolu incelemesinin yapılması CMK md. 272/1 de onbeş yıl ve daha fazla hapis cezalarına ilişkin hükümler bakımından bölge adliye  mahkemesince  re'sen  incelemenin  gerçekleştirileceği  şeklinde öngörülmüştür.115  Bu  halde  istinaf  davası sanık  lehine  açılmış  sayılır.116                                                  112  www.kazanci.com 113  KUNTER, s. 1043-1044. 114  KARAKEHYA, s. 170. 115  Otomatik istinaf yolunun kaldırılması ya da bu konuda başsavcılığın yetkili kılınması gerektiği yönünde bkz. KUNTER/YENİSEY/NUHOĞLU, s. 1704. 116  YİBK 17.12.1930, 26/32.   2363Türk Ceza Muhakemesinde...  Ankara Üni. Hukuk Fak. Dergisi, 65 (4) 2016: 2331-2388  Ancak söz konusu hükme karşı, taraflardan birisinin istinafa başvurması halinde artık otomatik değil; başvuru üzerine istinaf incelemesi söz konusu olur. Örneğin yirmi yıllık hapis cezasına ilişkin olarak sanık ve sanık aleyhine olmak üzere savcı istinafa başvurmuşsa, artık inceleme otomatik olarak değil; bunların  başvurusunun  üzerine  gerçekleşir.  Sanık  aleyhine  de  istinafa gidildiğinden bu durumda sanık bakımından aleyhe değiştirme yasağı artık söz konusu olmaz.117 Ancak mehaz Al. CMK da, istinafta 1935 yılına değin lehe kanun  yolu davası üzerine  aleyhte  değiştirmeme  mecburiyeti kabul edilmişken, bu tarihten sonra bu ilkeden vazgeçilmiştir.118 Kural  olarak  kanun  yollarına  başvurma  belli  sürelere  bağlanmıştır. İstinafta hükmün yüze karşı açıklandığı ya da hüküm istinaf yoluna başvurma hakkına  sahip  olanların  yokluğunda  açıklanmışsa  tebliğ  edildiği  tarihten itibaren yedi günlük bir süre öngörülmüştür. (CMK md. 273/1, 273/2). Ağır ceza mahkemelerinde bulunan Cumhuriyet savcıları, mahkemelerinin yargı çevresi içerisindeki asliye mahkemelerinin hükümlerine karşı, kararın o yer Cumhuriyet başsavcılığına geliş tarihinden itibaren yedi gün içinde istinaf yoluna  başvurabilirler.  (CMK  md.  273/3).  Kanun  koyucu  söz  konusu düzenlemeyle  duruşmayı  doğrudan  takip  etmeyen  ağır  ceza  mahkemesi yanındaki Cumhuriyet savcıları bakımından, kararın kendi başsavcılıklarına ulaşmasını  takiben  yedi  gün  içinde  istinaf  yoluna  başvurma  imkânını tanımıştır.119 Sanık, yokluğunda aleyhine verilen hükümlerle ilgili olarak eski hâle getirme isteminde bulunabilir. Eski hâle getirme süresi içinde istinaf süresi işler. Sanığın eski hâle getirme isteminde bulunduğu hâllerde, ayrıca istinaf isteminde de bulunması gerekir. Bu durumda istinaf istemi ile ilişkili işler, eski hâle getirme istemi hakkında karar verilinceye kadar ertelenir. (CMK md. 274). 31.3.2011 tarihli ve 6217 sayılı Yargı Hizmetlerinin Hızlandırılması Amacıyla Bazı Kanunlarda Değişiklik Yapılmasına Dair Kanun un 12. maddesi ile 492 sayılı Harçlar Kanunu nun 13. maddesinin (i) bendinde gerçekleştirilen değişiklikle kamu adına Cumhuriyet savcıları tarafından ceza mahkemelerinden verilen kararlara karşı kanun yolu başvuruları hariç olmak üzere istinaf başvurusu harca tabi tutulmuştur.                                                  117  KARAKEHYA, s. 171 118  KUNTER, s. 1030. 119  KARAKEHYA, s. 171. 120  27905 sayılı 14.4.2011 tarihli Resmi Gazete 2364Ankara Üni. Hukuk Fak. Dergisi, 65 (4) 2016: 2331-2388  Özen Kural olarak kanun yolu incelemesi ya da yargılaması ilgililerin başvuru üzerine  yapılabildiğinden  bu  kişilerin  iradesi  önemlidir.121  İstinaf  kanun yoluna başvurulduktan sonra bundan vazgeçilmesi, mercii tarafından karar verilinceye kadar mümkündür. Ancak, Cumhuriyet savcısı tarafından sanık lehine yapılan başvurudan sanığın rızası olmaksızın vazgeçilemez. Müdafiin veya  vekilin başvurudan vazgeçebilmesi, vekâletnamede bu hususta özel olarak yetkili kılınmış olması koşuluna bağlıdır. Müdafii bulunmayan şüpheli veya sanık; çocuk, kendisini savunamayacak derecede malul veya sağır ve dilsiz ise, bu kişiye istemi aranmaksızın bir müdafi görevlendirildiği hallerde, kendisine  müdafi  atanan  şüpheli  veya  sanıklar  yararına  kanun  yoluna başvurulduğunda veya başvurulan kanun yolundan vazgeçildiğinde şüpheli veya sanık ile müdafiin iradesi çelişirse müdafiin iradesi geçerli sayılır. (CMK md. 266). İstinafa başvurmaktan vazgeçmenin ya da istinaf başvurusunun geri alınması  hallerinde  başvurma  hakkı  düşeceğinden  artık  istinaf  yoluna gidilemez.122  İstinaf  istemi  Almanya da  duruşmada  tartışma  bölümünü neticelenene kadar geri alınabilir. Ancak duruşmalı olarak karar verilmesi gerekiyorsa duruşmanın başlamasının ardından geri alma için karşı tarafın rızası gereklidir. Ancak sanığın kanun yolu başvurusunu geri alması için katılanın rıza göstermesi gerekli değildir. (Al. CMK md. 303). Şayet savcı bu yola sanığın lehine başvurmuşsa artık sanığın rızası olmaksızın geri alma mümkün değildir. (Al. CMK md. 302/1). IV. BAŞVURU ÜZERİNE YAPILACAK İŞLEMLER İstinafa başvurulduğunda önce kabul edilebilirlik sorunu incelenmelidir. İstinaf istemi, kanunî sürenin geçmesinden sonra veya aleyhine istinaf yoluna başvurulamayacak bir hükme karşı yapılmışsa ya da istinaf yoluna başvuranın buna hakkı yoksa kendisine istinaf başvurusu yapılan mahkeme hükmü veren mahkeme bir kararla dilekçeyi reddeder. (CMK md. 276/1). Bu karara  istinaf davasının  kabul  edilebilir  olmaması  kararı   denilmektedir.  İstinaf başvurusunda  bulunan  Cumhuriyet  savcısı  veya  ilgililer,  ret  kararının kendilerine tebliğinden itibaren yedi gün içinde bölge adliye mahkemesinden bu hususta bir karar vermesini isteyebilirler. Bu durumda dosya bölge adliye mahkemesine gönderilir. Ancak, bu nedenle hükmün infazı ertelenemez. (CMK md. 276/2). Bölge adliye mahkemesi itirazı haklı bulduğu takdirde                                                  121  TOROSLU/FEYZİOĞLU, s. 327. 122  TOROSLU/FEYZİOĞLU, s. 328.   2365Türk Ceza Muhakemesinde...  Ankara Üni. Hukuk Fak. Dergisi, 65 (4) 2016: 2331-2388  istinaf davasını kabul edilebilir bulmama veya ret kararının kaldırılmasına karar verir. İstinaf davasının mahkemece kabul edilebilir bulunması halinde gereken işlemlerin yapılması için dosyayı mahkemeye gönderir. Bu durumda mahkemenin  söz  konusu  işlemleri  yapması  zorunludur.123  Bölge  adliye mahkemesince  başvuru  kabul  edilebilir  bulunur  ve  kendisine  yapılan başvuruyu haklı görürse bu durumda mahkûmiyet hükmünün infazı kesilerek, ilgili duruşma işlemleri tekrarlanır ve yeniden hüküm verilir.124 Ancak yapılan itiraza  rağmen  bölge  adliye  mahkemesi  bu  itirazı  reddederse  hüküm kesinleşir.125 Hükmü veren mahkeme, gerçekleştirdiği inceleme neticesinde istinaf dilekçesini  veya  beyanını  kabul  edilebilir  bulursa,  istinaf  dilekçesi  veya beyana ilişkin tutanağın bir örneğini karşı tarafa tebliğ eder. Bu tebliğle amaçlanan, son kararının kesinleşmediğinin ve dilekçede ya da beyanda ileri sürülen nedenlerin karşı tarafça öğrenilerek, karşı tarafın cevap verebilme olanağının sağlanmak istenmesidir.126 Karşı taraf, tebliğ tarihinden itibaren yedi gün içinde yazılı olarak cevabını verebilir. Ancak karşı taraf sanık ise, bir tutanağa bağlanmak üzere zabıt kâtibine yapılacak bir beyanla da cevabını verebilir. (CMK md. 277/2). Cevaba cevap verilmesiyse kabul edilmemiştir. Cevap verildikten veya bunun için öngörülen belirli süre geçtikten sonra dava dosyası, bölge adliye mahkemesine sunulmak üzere, Cumhuriyet Başsavcılığı tarafından bölge adliye mahkemesi Cumhuriyet Başsavcılığına gönderilir.  Savcının istemiyle istinaf kanun yoluna başvurulur ve bu başvuru kabul edilirse  CMK  md.  234/1  uyarınca  kovuşturma  evresine  ait  duruşmadan haberdar edilme, kamu davasına katılma gibi haklar söz konusu olur.127 Kanun yolu  muhakemesinde  davaya  katılma  isteğinde  bulunulamaz.  Ancak,  ilk derece mahkemesinde ileri sürülüp reddolunan veya karara bağlanmayan katılma istekleri, kanun yolu başvurusunda açıkça belirtilmişse incelenip karara bağlanır. (CMK md. 237/2). Bu nedenle ilk defa istinaf aşamasında katılma söz konusu olmamaktadır. Ancak esasında istinafta esas mahkemesi önündeki dava devam ettiğinden ayrı bir özellik söz konusudur. Zira Alman ceza muhakemesi sisteminde yalnızca bir taraf istinafa başvurmuşsa, süre                                                  123  TOROSLU/FEYZİOĞLU, s. 328, 344. 124  KARAKEHYA, s. 172. 125  KUNTER/YENİSEY/NUHOĞLU, s. 1684. 126  TOROSLU/FEYZİOĞLU, s. 344. 127  KUNTER/YENİSEY/NUHOĞLU, s. 1706. 2366Ankara Üni. Hukuk Fak. Dergisi, 65 (4) 2016: 2331-2388  Özen sona ermesine karşın, bu yola başvurmayan tarafın istinaf davasına katılma yolu kabul edilmiştir.  Kabul edilebilirlik incelemesi önce başvurunun yapıldığı ve kararı veren makamca,  daha  sonra  da  başvuruyu  inceleyecek  olan  merci  tarafından gerçekleştirilir. Bu incelemenin neticesinde aleyhine kanunyoluna gidilen kararı veren makam başvuruyu ya reddeder ya da bunu inceleyecek makama gönderir.  Merci  de  aynı  şekilde  önce  kabul  edilebilirlik  incelemesini gerçekleştirerek  kabul  edilebilirlik  şartlarının  gerçekleşmediği  görürse başvuruyu esasını incelemeksizin reddeder, şayet başvuruyu kabul edilebilir olarak  değerlendirirse  başvurunun  esasını  inceler.  İstinaf  kanunyoluna süresinde başvurulması, aleyhine bu yola başvurulan kararın kesinleşmesine engel olur. Karar bir bütünlük arz ettiğinden kesinleşmeme kararın bütünü için söz konusudur. Bu nedenle kısmi kesinleşme ya da kısmi kesinleşmeme gibi bir durum söz konusu olamaz. Ancak örneğin bağlantı nedeniyle birleştirilen muhakemelerde her ne kadar tek gibi görünse de muhakeme sayısınca karar bulunduğundan  bu  kararlardan  hakkında  kanunyoluna  gidilmeyenin kesinleşmesi kısmi kesinleşme olarak kabul edilmemelidir.128 İstinafa  başvurulması,  hakkında  bu  yola  başvurulan  kararın kesinleşmesini önlediğinden mahkûmiyet kararlarının uygulanmasına yani cezaların  yerine  getirilmesine  engel  olur.  Kural  olarak  kanunyoluna başvurulduğunda incelemeyi yapacak merci, başvuru ile bağlı olup başvuruda hatalı olduğu iddia edilen noktaları inceleyebilirse de istinafta bu duruma istisna getirilmiştir. Cumhuriyet savcısı tarafından aleyhine kanun yoluna gidilen kararın, sanık lehine bozulması veya değiştirilebilmesi mümkündür. Cumhuriyet  savcısı,  kanun  yoluna  sanık  lehine  başvurduğunda,  yeniden verilen hüküm önceki hükümde tayin edilmiş olan cezadan daha ağır bir cezayı  içeremez.  (CMK  md.  265,  283).  Söz  konusu  hal   cezanın ağırlaştırılması  yasağı   veya   aleyhte  değiştirme  yasağı   yahut   aleyhte değiştirmeme  mecburiyeti   olarak  adlandırılır.  Burada  amaçlanan  kanun yoluna başvuracak sanığın sonuçta daha kötü bir duruma düşmek korkusuna kapılmaksızın bu hakkını serbestçe kullanmasının sağlanmasıdır. Söz konusu yasak  sonuç  ceza  bakımından  geçerli  olduğundan  suçun  niteliğinin değişmesine  herhangi  bir  engel  yoktur.  Örneğin  mahkeme  ilk  kararında sanığın fiilini hırsızlık olarak değerlendirip sanık hakkında ceza vermişken;                                                  128  TOROSLU/FEYZİOĞLU, s. 328-329.   2367Türk Ceza Muhakemesinde...  Ankara Üni. Hukuk Fak. Dergisi, 65 (4) 2016: 2331-2388  bunu ikinci kararında yağma olarak nitelendirebilir. Ancak bu durumda birinci karardan daha ağır bir ceza verilemez.129 A. KARARI  HAKKINDA  İSTİNAF  YOLUNA  BAŞVURULAN MAHKEMENİN GERÇEKLEŞTİRECEĞİ İŞLEMLER İstinaf başvurusunun aleyhine bu yola gidilen kararı veren mahkemeye yapılması gereklidir. (CMK md. 273/1). Şayet hüküm, istinaf yoluna başvuran Cumhuriyet savcısına veya ilgililere gerekçesiyle birlikte açıklanmamışsa; hükme karşı istinaf yoluna başvurulduğunun mahkemece öğrenilmesinden itibaren gerekçenin, yedi gün içinde tebliğ edilmesi gereklidir. (CMK md. 275/2). Böylece kısa kararın üzerine, mahkemenin hükme ilişkin gerekçelerini görmeden istinafa başvuran kişi gerekçeli kararı görebilme imkânına sahip olur.130 İstinaf isteminde bulunmanın en önemli sonucu hükmün kesinleşmesinin engellenmesidir. (CMK md. 275/1). Şayet mahkûmiyet hükmü verilmişse hükmün infazına başlanmaz. Zira infazın koşulu mahkûmiyet hükmünün kesinleşmiş olmasıdır. (CGTİHK md. 4). Kabul  edilebilir  bulunan  istinaf  incelemesine  ilişkin  dilekçe  ya  da tutanağın  bir  örneği,  cevap  verilebilmesi  için  karşı  tarafa  tebliğ  edilir. Başvuruya ilişkin belgenin bir örneğini alan karşı taraf ise, tebliğ tarihinden itibaren yedi gün içinde bu başvuruya yazılı olarak cevabını bildirir. (CMK md. 277/1). Böylece kanun yolu aşamasında çelişmeli muhakeme ve silahların eşitliği  ilkelerine  uyulmuş  olunur.  Karşı  taraf  sanık  ise,  bir  tutanağa bağlanmak üzere zabıt kâtibine yapılacak bir beyanla da cevabını vermesi mümkündür. Cevap verildikten veya bunun için belirli süre geçtikten sonra dava  dosyası,  bölge  adliye  mahkemesine  sunulmak  üzere,  Cumhuriyet başsavcılığı tarafından bölge adliye mahkemesi Cumhuriyet başsavcılığına gönderilir. (CMK md. 274/2). Yani dava dosyasının bölge adliye mahkemesine gönderilmesi Cumhuriyet başsavcılıkları vasıtasıyla gerçekleşmektedir.131 B. BÖLGE ADLİYE MAHKEMESİ CUMURİYET BAŞSAVCILIĞININ TEBLİĞNAMESİ 01.09.2016  tarihli  Resmi  Gazetede  yayımlanan  674  sayılı  Kanun Hükmünde  Kararnamenin  11.  maddesiyle  5235  sayılı  Kanunun  40.                                                  129  TOROSLU/FEYZİOĞLU, s. 329-330. 130  KARAKEHYA, s. 174. 131  KARAKEHYA, s. 174. 2368Ankara Üni. Hukuk Fak. Dergisi, 65 (4) 2016: 2331-2388  Özen Maddesinin birinci fıkrasının (4) numaralı bendi değiştirilmiş ve böylece bölge adliye mahkemeleri nezdinde kurulan Cumhuriyet Başsavcılıklarının istinaf yargılamasının tezini oluşturan tebliğname düzenlemesi kaldırılmıştır. Gerçekten 5235 sayılı Kanunun 40. Maddesinin birinci fıkrasının (4) numaralı bendinde yer alan   incelenerek yazılı düşünce ile birlikte ilgili daireye gönderilmelerini  ve  duruşmalara   ibaresi   duruşmalarına   şeklinde değiştirilmiştir. Aynı şekilde 674 sayılı Kanun Hükmünde Kararnamenin 12. maddesiyle de 5235 sayılı Kanunun 41. maddesinin birinci fıkrasının (1) numaralı bendinde yer alan  dosyalardan kendilerine verilenleri inceleyerek yazılı düşünceyle birlikte ilgili daireye göndermek ve duruşmalara  ibaresi  dosyaların duruşmalarına şeklinde değiştirilerek, Bölge Adliye Mahkemesi Cumhuriyet  Başsavcılığının  tebliğname  düzenleme  görevi  kaldırılmış  ve sadece duruşmalarda iddia makamını temsil etme yükümlülüğü getirilmiş bulunmaktadır.  Bu  düzenlemenin  isabetli  olmadığı  açıktır.  Zira  kanun yolunda tebliğnamenin yargılamanın genel çerçevesini çizmesi ve yargılama makamından önce savcılığın cezai uyuşmazlıkla ilgili bir değerlendirmesini ortaya  koyması  çok  önem  arz  etmektedir.  Biz  bu  düzenlemenin  bir zorunluluktan kaynaklandığını bu zorunluluğun ortadan kalkması halinde değiştirilen düzenlemelerin yeniden getirileceği düşüncesindeyiz. Bu itibarla değiştirilmeden önceki hükme ilişkin açıklamalarımıza aşağıda yer veriyoruz.  Maddi gerçeği arayan ceza muhakemesinde, bölge adliye mahkemesinin isabetli bir karar verebilmesi için CMK istinaf yoluna başvuranın ve karşı tarafın istinaf konusu karar hakkındaki mütalaaları ile yetinmeyerek ayrıca bölge  adliye  mahkemesi  Cumhuriyet  savcılığının  mütalaasının  gerekli olduğunu  belirtmektedir.  Böylece  bölge  adliye  mahkemesinde gerçekleştirilen muhakemede de kolektiflik sağlanmış olacaktır. Bu nedenle dava dosyası bölge adliye mahkemesi cumhuriyet başsavcılığına geldiğinde incelenerek varsa tebligat eksiklikleri giderildikten ve sunulması gereken belge  ve  deliller  eklendikten  sonra  başsavcılığın  mütalaasını  içeren tebliğnağme hazırlanır. İstinaf mahkemesi Cumhuriyet Başsavcılığınca belge ve delil eksikliğinin giderilmesi, muhakemenin hızlandırılmasını sağlayacak bir tedbirdir. Tebliğnamede, aleyhine istinaf yoluna gidilen kararla ilgili olarak istinaf sebebinin bulunup bulunmadığına, söz konusu sebeplerin neler olduğuna ve yetkili dairenin ne şekilde karar vermesi gerektiğine ilişkin gerekçeli olarak hazırlanan mütalaaya yer verilir.132 Başsavcılık mütalaasını                                                  132  YARDIMCI PERSONEL İÇİN İSTİNAF EL KİTABI, Türkiye Cumhuriyeti nde İstinaf Mahkemelerinin Kuruluşunun Desteklenmesi AB Eşleştirme Projesi, Ankara 2007, s. 6869.   2369Türk Ceza Muhakemesinde...  Ankara Üni. Hukuk Fak. Dergisi, 65 (4) 2016: 2331-2388  hazırlarken  taraflar  tarafından  ileri  sürülen  sebeplerle  bağlı bulunmamaktadır.133  Tebliğname,  bölge  adliye  mahkemesinin  ilgili  dava dosyası incelendikten sonra aleyhine istinafa başvurulan hükme ilişkin olarak ne yönde karar verilmesi gerektiğine dair bölge adliye mahkemesi Cumhuriyet başsavcılığının görüşünü yansıtan tutanak olarak tanımlanabilir. Böylelikle çelişmeli muhakeme ve silahların eşitliği ilkesi hayata geçirilmiş olur. Her bölge adliye mahkemesinin yanında bir cumhuriyet başsavcılığı kurulur. Bu başsavcılıklarda  başsavcı  ve  başsavcı  vekilinin  yanında  yeteri  kadar cumhuriyet  başsavcısı  da  görev  yapar.  (Adli  Teşkilat  Kanunu  md.  30). Tebliğnameler  burada  görev  yapan  cumhuriyet  savcılarınca  cumhuriyet başsavcılığı adına hazırlanır. Dava  dosyası,  tebliğname  ile  birlikte  bölge  adliye  mahkemesi  ceza dairesine  verilir.  Bölge  adliye  mahkemesi  Cumhuriyet  Başsavcılığınca düzenlenen tebliğname ilgililere de tebliğ olunur. (CMK md. 278).134 Söz konusu  tebliğnamede  o  ana  kadar  ileri  sürülmeyen  görüşler  ileri sürülebileceğinden  tebliğnamenin  ilgililere  tebliğ  edilmesi  yerinde  bir tercihtir.135 C. BÖLGE  ADLİYE  MAHKEMESİNCE  GERÇEKLEŞTİRİLECEK ÖN İNCELEME Bölge adliye mahkemesi dosya üzerinden gerçekleştirdiği ön inceleme neticesinde yetkili olmadığı kanaatine varırsa dosyanın yetkili bölge adliye mahkemesine gönderilmesine karar verir. (CMK md. 279/1 b.a). Bir bölge adliye mahkemesinin yargı çevresinde bulunan mahkemeleri arasındaki yetki uyuşmazlıkları  CMK nın  17/2.  maddesi  gereğince  çözülür.  İstinaf mahkemelerinin yargı çevresinde bulunan mahkemeler arasındaki yetki ve                                                  133  TOROSLU/FEYZİOĞLU, s. 345. 134  Ancak 31.1.2011 tarih ve 6217 sayılı Yargı Hizmetlerinin Hızlandırılması Amacıyla Bazı Kanunlarda Değişiklik Yapılmasına Dair Kanun geçici m. 26 ile 23.3.2005 tarih ve 5320 sayılı Ceza Muhakemesi Kanununun Yürürlük ve Uygulama Şekli Hakkında Kanuna eklenen geçici m. 4 uyarınca Bölge adliye mahkemelerinin, 26.9.2004 tarihli ve 5235 sayılı Adlî Yargı İlk Derece Mahkemeleri ile Bölge Adliye Mahkemelerinin Kuruluş, Görev ve Yetkileri Hakkında Kanunun geçici 2 nci maddesi uyarınca Resmî Gazete de ilan edilecek göreve başlama tarihinden altı ay sonra başlamak üzere üç yıl süreyle yapılacak kanun yolu incelemelerinde, bölge adliye mahkemelerinde ve Yargıtay da tebliğname düzenlenmesine ilişkin hükümlerin uygulanmayacağı düzenlenmişti. Ancak 6545 sayılı Türk Ceza Kanunu İle Bazı Kanunlarda Değişiklik Yapılmasına Dair Kanun m. 103 ile bu hüküm 28.6.2014 tarihinde yürürlükten kaldırılmıştır. 29044 sayılı 28.6.2014 tarihli Resmi Gazete. 135  CENTEL/ZAFER, s. 765. 2370Ankara Üni. Hukuk Fak. Dergisi, 65 (4) 2016: 2331-2388  Özen görev uyuşmazlıklarının CMK nın 4/2, 17 ve 268. maddelerinde öngörülen genel  hükümler  gereğince  müşterek  yüksek  görevli  mahkemece  karara bağlanması  öngörülmüş  olup,  uyuşmazlığa  konu  kararları  veren mahkemelerin niteliğine göre müşterek yüksek görevli mahkemenin istinaf mahkemesi olması mümkündür.136  Bölge adliye mahkemesinin yetkili olduğu kanaatine varılırsa, istinaf davasının kabul edilebilir olup olmadığı incelenir. Söz konusu inceleme kararı aleyhine istinaf yoluna başvurulan mahkemenin gerçekleştirdiği incelemeye benzemektedir. İncelemede bölge adliye mahkemesine başvurunun süresi içinde  yapılıp  yapılmadığı,  incelenmesi  istenen  kararın  bölge  adliye mahkemesinde incelenebilecek kararlardan olup olmadığı, başvuranın buna hakkı  bulunup  bulunmadığı  araştırılır.  Şayet  söz  konusu  incelemenin neticesinde  istinaf  başvurusunun  süresi  içinde  yapılmadığı  veya  kararın aleyhine istinaf başvurusu yoluna başvurulabilecek bir karar olmadığı veya istinaf  yoluna  başvuranın  buna  hakkının  bulunmadığı  ya  da  harcının yatırılmadığı yönünde bir sonuca varılırsa istinaf başvurusunun reddine yani istinaf davasını kabul edilebilir görmeme kararı verir. Bu karara itiraz edilmesi mümkündür. (CMK md. 279/1 d.d). İstinaf başvurusunun bulunmadığı ya da geri alındığı haller de söz konusu karar verilmelidir. Böylece bölge adliye mahkemesinin gereksiz bir şekilde davanın üzerinde durması engellenmiş olur.137 Ön  inceleme  esnasında  mahkeme  tarafından  istinaf  davasıyla  ilgili gerekli  işlemlerden  birinin  yapılmadığı,  örneğin  gerekçeli  kararın  tebliğ edilmediği ya da istinaf dilekçesine cevap imkânının karşı tarafa tanınmadığı, aleyhine istinaf yoluna başvurulabilmesi mümkün olmasına karşın henüz son kararın verilmediği ya da verilmesine karşın henüz aleyhine istinaf yoluna başvurulmadığı kanaatine varılırsa dosyanın geri gönderilmesi gereklidir.138 İlk derece mahkemesince istinaf davası bakımından gerekli bir işlem yapılmamışsa, örneğin yüzüne karşı açıklanan hükmü süresinde temyiz eden kişi gerekçeli kararın tebliğini istemesine karşın kendisine gerekçeli karar tebliğ edilmemişse bölge adliye mahkemesi dosyayı ön inceleme neticesinde geri gönderir. Yine muhakemeyi durduran bir neden varsa örneğin sanık milletvekili seçilmişse yine dosyayı incelemeden geri gönderilir.139                                                  136  ÖZTÜRK/ERDEM, s. 847. 137  TOROSLU/FEYZİOĞLU, s. 346. 138  TOROSLU/FEYZİOĞLU, s. 346. 139  ÇINAR, İstinaf, s. 123, 125.   2371Türk Ceza Muhakemesinde...  Ankara Üni. Hukuk Fak. Dergisi, 65 (4) 2016: 2331-2388  D. BÖLGE  ADLİYE  MAHKEMESİNDE  GERÇEKLEŞTİRİLECEK YARGILAMA FAALİYETİ Ön incelemenin olumlu bir şekilde sonuçlanarak istinaf davasının kabul edilmesinin  ardından  uyuşmazlığın  incelenmesine  yani  yargılanmasına geçilir. Bu inceleme dosya üzerinden gerçekleştirilir. Dosyalar önce üyeler arasında  bölüştürülür.  Söz  konusu  aşamada  cumhuriyet  başsavcısının tebliğnamesi, dosya ve dosya ile birlikte sunulan deliller incelenir. (CMK md. 280/1).  Üye  incelediği  dosyayı  kurulda  açıklar  müzakere  yapılır  ve neticesinde karar verilir.140  Dosya  üzerinden  gerçekleştirilen  inceleme  neticesinde  herhangi  bir hukuka  aykırılık  görülmemesi  durumunda  istinaf  isteminin  reddi  kararı verilerek ilk derece mahkemesince verilen hüküm kesinleşecektir.141 Bölge adliye mahkemesinde dosya üzerinden ön inceleme yapılmaksızın doğrudan duruşma aşamasına geçilmez.142 Ancak istinaf mahkemesinde duruşmanın yapılması kuraldır. Yine kural olarak duruşmalı yapılan işlerde halka açıklık ilkesi geçerlidir.143 İstinaf muhakemesinde sanığın hakları ve sorguda ve delil elde etmede yasak yöntemlerle ilgili hususlarda ilk derece mahkemesinden farklı olarak öngörülen bir durum söz konusu değildir.144 Maddi gerçeğe ulaşılamaya çalışılan ceza muhakemesinin duruşma evresinde sözlülük ve doğrudan  doğruyalık  ilkeleri  oldukça  geniş  bir  şekilde  uygulama  alanı bulur.145  Doğrudan  doğruyalık  ilkesi,  mahkemenin  kararını  delillerle doğrudan doğruya, bizzat temasa geçerek vermesi dir, yani kararı verecek olan istinaf mahkemesinin delil sözlü ise dinlemesi, yazılı ise okuması, eşya ya da iz  şeklindeyse  görmesi  gereklidir.  Sanığın  sorgusunun  delillerinin dinlenmesinin  son  iddia  ve  savunmaların  sözlü  yapılması  gereklidir.146 Avrupa İnsan Hakları Mahkemesi Ekbatani/İsveç kararında,  Eğer sistemde istinaf  varsa,  bu  takdirde  esas  mahkeme  önündeki  duruşmadaki  hangi kurallar  6.  madde  hakları  geçerliyse  aynı  haklar  geçerlidir   diyerek              İsveç  hakkında  bir  ihlal  kararı  vermiştir.  Ancak  sistemin  içinde  istinaf                                                             140  TOROSLU/FEYZİOĞLU, s. 347. 141  KUNTER/YENİSEY/NUHOĞLU, s. 1685. 142  ÖZBEK/KANBUR/DOĞAN/BACAKSIZ/TEPE, s. 795. 143  CEZA MUHAKEMESİNDE İSTİNAF, s. 51, 69. 144  ÖZTÜRK/ERDEM, s. 851. 145  KUNTER, s. 1047. 146  CEZA MUHAKEMESİNDE İSTİNAF, s. 74. 2372Ankara Üni. Hukuk Fak. Dergisi, 65 (4) 2016: 2331-2388  Özen yoksa  sırf  temyiz  varsa  temyizin  maddi  meseleyi  inceleyemeyeceğini belirtmiştir.147 İstinaf  kanunyoluna  müracaat  halinde  Ceza  Muhakemesinde  Ses  ve Görüntü  Bilişim  Sisteminin  Kullanılması  Hakkında  Yönetmelik in  22. maddesi uyarınca SESGİB sistemiyle ses ve görüntü kayıtları istinaf merciine gönderilir.148 CMK nın  225/1.  maddesi  gereğince  hükmün,  ancak  iddianamede unsurları gösterilen suça ilişkin fiil ve fail hakkında verilmesi gereklidir. İstinaf incelemesi ilk derece mahkemeleri tarafından verilen son kararların hukuka aykırı oldukları iddiasıyla açılan bir kanun yolu davası sonucunda ortaya çıkan uyuşmazlığı çözmek için yargıçlar tarafından gerçekleştirilen bir faaliyet olduğundan istinaf incelemesini gerçekleştiren yargıçların da yalnızca iddia konusu olan noktaları ele almaları gereklidir. Ancak istinaf incelemesi bakımından söz konusu kuraldan bir ölçüde ayrılındığı görülmektedir. Zira bazı  mahkûmiyet  kararlarına  karşı  istinaf  davası  açılmasa  dahi  açılmış sayılarak  istinaf incelemesinin  yapılmaktadır.  (CMK  md.  272/1).  Ayrıca sanığın ve CMK ya göre katılan sıfatını almış olanlar ile katılma isteği karara bağlanmamış, reddedilmiş veya katılan sıfatını alabilecek surette suçtan zarar görmüş  bulunanların  dilekçesinde  veya  beyanında,  başvuruya  ilişkin nedenlerin  gösterilmemesi  halinde  dahi incelemenin  yapılabileceği  kabul edilmiştir. (CMK md. 273/4). Söz konusu hallerde bölge adliye mahkemesi istinaf dilekçesinde ya da beyanında ileri sürülen hukuka aykırılıklarla bağlı olmadığı gibi, ileri sürülmemiş olsalar dahi son karara etkili olan bütün hukuka aykırılıkları kendiliğinden dikkate alarak buna göre karar verir. Bazı haller bakımındansa istinaf incelemesinin belli hususlarla sınırlandırılması zorunludur. İstinaf yoluna başvuranın Cumhuriyet savcısı olduğu hallerde, Cumhuriyet  savcısı  istinaf  yoluna  başvurma  nedenlerini  gerekçeleriyle birlikte yazılı isteminde açıkça göstermek zorunda olduğundan (CMK md. 273/5), istinaf incelemesinin söz konusu nedenlerle sınırlı olması gereklidir. Aleyhine  istinaf  yoluna  başvurulan  hükmün  konusunu  oluşturan  suç bakımından sanığın ölümü (TCK md. 64), genel af (TCK md. 65), dava zamanaşımı (TCK md. 66), şikâyetten vazgeçme (md. 73/4) gibi haller söz                                                  147  Feridun  Yenisey in   Türkiye de  İstinaf  Mahkemelerinin  Kurulmasının  Desteklenmesi Projesi  Kapsamında 2-3 Mart 2006 Tarihlerinde Yargıtay da Düzenlenen Konferans Sunuşu, s. 55. 148  28060 sayılı 20.09.2011 tarihli Resmi Gazete   2373Türk Ceza Muhakemesinde...  Ankara Üni. Hukuk Fak. Dergisi, 65 (4) 2016: 2331-2388  konusu olduğunda, başka hususlara bakılmaksızın derhal düşme kararının verilmesi gereklidir.149 Bölge  adliye  mahkemesinde  duruşmanın  açılması  durumunda  kural olarak  CMK da  öngörülen  duruşma  hazırlığı,  duruşma  ve  karara  ilişkin hükümler uygulama alanı bulur. Yani ilk derece yargılamasındaki esaslar uyarınca hareket edilir. İlk derece mahkemesince duruşma nasıl açılıp nasıl yürütülüyorsa CMK nın 191. maddesi ve devamı uyarınca istinaf yargılaması da kural olarak aynı şekilde yürütülür. Ancak bu duruma bazı istisnalar getirilmiştir. Buna göre duruşma, CMK tarafından öngörülen genel hükümlere göre başladıktan sonra görevlendirilen üyenin inceleme raporu, ilk derece mahkemesinin  gerekçeli  hükmü  ve  ilk  derece  mahkemesinde  dinlenilen tanıkların ifadelerini içeren tutanaklar ile keşif tutanakları, bilirkişi raporu, bölge  adliye  mahkemesi duruşma  hazırlığı aşamasında toplanan delil ve belgeler, yapılmışsa keşif ve bilirkişi açıklamalarına ilişkin tutanak ve raporlar okunur.  Bölge  adliye  mahkemesinin  duruşmasında  dinlenilmeleri  gerekli görülen tanık ve bilirkişiler çağrılır. (CMK md. 282). Bu aşamada doğrudan soru sorma da dâhil olmak üzere tüm duruşma işlemleri yapılarak gereken karar verilir ve ilk derece mahkemesinde gerçekleştirilen hukuka aykırılık giderilir.150  Bölge adliye mahkemesinin ceza dairesinde gerçekleştirilen duruşmadaki temel hususu, ilk derece mahkemesince verilen hükmün maddi olgu tespiti bakımından  ve  hukukun  uygulanması  yönünden  hukuka  uygun  olup olmadığının denetlenmesi oluşturur. Yeni delil ikame edilmesi ve yeni tanık dinlenilmesi her ne kadar mümkünse de istisna olduğu unutulmamalıdır.151 Ceza  muhakemesinin;  re sen  araştırma  ilkesi,  ispat  esasları  ve  delilleri değerlendirme esaslarıyla ilgili hükümleri istinaf yargılaması sürecinde de söz konusudur. Bu nedenle, ceza muhakemesine hâkim olan tüm ilkelere, delil elde etme ve değerlendirme yasaklarına istinaf denetiminde de uyulmalıdır.152 Sübut konusunda, istinafta ilk derce mahkemesince verilen hükümdeki hataların  bulunması  ve  bunun  düzeltilmesi  amacı  söz  konusu  değildir. İstinafta daha ziyade tümüyle yeni ve kendine özgü bir yargılamayla tüm dosya kapsamı incelenerek, varsa yeni delillerle beraber yeni bir hüküm                                                  149  TOROSLU/FEYZİOĞLU, s. 347-348. 150  ÖZTÜRK/ERDEM, s. 845. 151  KUNTER/YENİSEY/NUHOĞLU, s. 1711. 152  GÖKCAN, s. 452. 2374Ankara Üni. Hukuk Fak. Dergisi, 65 (4) 2016: 2331-2388  Özen verilir. Söz konusu hüküm verilirken ilk derece mahkemesinin tabi olduğu ispat kuralları geçerlidir.153  Bölge adliye mahkemesi savcılığının ve bölge adliye mahkemesinin koşulları sağlandığı takdirde koruma tedbirlerine başvurabilmesi mümkündür. CMK 272 ila 285 maddelerinde düzenlenen istinaf kanun yoluyla ilgili olarak Cumhuriyet  başsavcılığının  tutukluyu  serbest  bırakıp  bırakamayacağı konusunda herhangi bir hükme yer verilmemiştir. Yine 5235 sayılı Kanun un 40 ve 41. maddelerinde de bölge adliye mahkemesi Cumhuriyet başsavcısının ve  Cumhuriyet  savcısının  görev  ve  yetkileri  arasında  da  bu  hususa  yer verilmemiştir. Ancak CMK nın 103/2. maddesi genel bir hüküm niteliğinde olduğundan  istinaf  aşamasında  da  uygulama  alanı  bulması  mümkündür. Tutukluluğun gözden geçirilmesi hususu (CMK md. 108) ve tutukluluk için kanunda öngörülen azami süreler (CMK md. 102) istinafta da geçerlidir. Tahliye talebinin de istinaf aşamasında yapılması mümkündür, buna paralel olarak aynı şekilde adli kontrol isteminde bulunulabilmesi ve bölge adliye mahkemesinin tahliye ya da adli kontrol kararı verebilmesi mümkündür.154 Bölge  adliye  mahkemesi,  duruşma  neticesinde  istinaf  başvurusunu reddedebilir  ya  da  ilk  derece  mahkemesinin  hükmünü  kaldırarak  bu mahkemece  verilebilecek  son  kararlardan  birini  yani  CMK nın  223. maddesinde öngörülen beraat, ceza verilmesine yer olmadığı, mahkûmiyet, güvenlik  tedbirlerine  hükmedilmesi,  dava  reddi  ve  düşmesi  kararlarını verebilir.155 E. BÖLGE ADLİYE MAHKEMESİNİN KARARLARI Bölge Adliye mahkemesi, istinaf davasını kabul ettikten sonra inceleme yaparak,  mahkemenin  son  kararının  hukuka  aykırılığı  konusundaki uyuşmazlığı çözen kararını verir.156 Bölge adliye mahkemesi söz konusu kararlarını genel ilkelere göre, gizli gerçekleştirilen müzakere neticesinde oylama yaparak verir. Kararlar ise oybirliğiyle ya da oyçokluğuyla alınır. (CMK md. 227-229, 5235 sayılı Kanun md. 46/1). Bölge  adliye  mahkemesince  verilen  kararların  gerekçeli  olması  ve gerekçede ileri sürülen istinaf nedenlerinin neden kabul edildiğinin ya da reddedildiğinin gösterilmesi gereklidir. CMK md. 280 gereğince bölge adliye                                                  153  HALLER, Klaus/CONZEN, Klaus: Das Strafverfahren, Heidelberg 2006, s. 351. 154  ÖZTÜRK/ERDEM, s. 858-859. 155  TOROSLU/FEYZİOĞLU, s. 351 156  TOROSLU/FEYZİOĞLU, s. 348.   2375Türk Ceza Muhakemesinde...  Ankara Üni. Hukuk Fak. Dergisi, 65 (4) 2016: 2331-2388  mahkemesinin istinaf incelemesi neticesinde vereceği kararlar esastan ret, bozma ya da davanın yeniden görülmesi kararlarıdır. Her ne kadar bölge adliye  mahkemesinde  gerçekleştirilecek  istinaf  incelemesi  neticesinde verilebilecek kararlar arasında düşme kararına yer verilmemiş olsa da davayı düşüren nedenlerin örneğin istinaf davasına konu olan hükmün dayandığı suçun genel affa ya da zamanaşımına uğradığının anlaşılması halinde düşme kararı verilmesi gereklidir.157 1. ESASTAN RET (ONAMA) KARARI Bölge adliye mahkemesi, ilk derece mahkemesinin kararında usule veya esasa ilişkin herhangi bir hukuka aykırılığın bulunmadığını, delillerde veya işlemlerde herhangi bir eksiklik olmadığını, ispat bakımından değerlendirmenin yerinde olduğunu saptadığında istinaf başvurusunun esastan reddine karar verir. Mahkeme kararda CMK nın 303/1. maddesinin c, e, f, g, ve h bentlerinde yer alan ihlallerin varlığı halinde hukuka aykırılığı düzelterek istinaf başvurusu hakkında yine esastan ret kararı verir. (CMK md. 280/1, b.a). Esastan ret kararına karşı, CMK md. 286/2 da belirlenen sınırlar içinde temyiz  yoluna  başvurulması  mümkündür.  Esastan  reddedilen  mahkeme kararı, CMK nın 286/2. maddesi uyarınca temyiz edilemeyen bir karar olması halinde ret kararı üzerine ya da temyiz edilebilir olmasına karşın süresinde temyiz edilmemişse temyiz süresinin geçmesiyle beraber kesin hüküm halini alır.158 2. BOZMA KARARI Bölge Adliye Mahkemesi, ilk derece mahkemesinin kararında CMK nın 289. maddesinde öngörülen hukuka kesin aykırılık nedenlerinin varlığını tespit ederse Yargıtay gibi hükmün bozulmasına karar verir. Bu durumda dosyanın yeniden incelenmek ve hükmolunmak üzere hükmü bozulan ilk derece mahkemesine veya kendi yargı çevresinde uygun göreceği diğer bir ilk derece mahkemesine gönderir. (CMK md. 280/1 b.b.).  Bozma kararı, hukuka aykırılık sebebiyle ilk derece mahkemesinin son kararının kesin bir şekilde ortadan kaldırılması anlamını taşır. Zira bozmadan sonra  yeniden  incelenmek  ve  hüküm  verilmek  üzere  dosya  kendisine gönderilen ilk derece mahkemesi bozma kararına uyar, verdiği eski kararında                                                  157  TOROSLU/FEYZİOĞLU, s. 348 158  TOROSLU/FEYZİOĞLU, s. 349. 2376Ankara Üni. Hukuk Fak. Dergisi, 65 (4) 2016: 2331-2388  Özen direnemez. (CMK md. 284/1). Yargıtay ın dahi kararlarına karşı direnme mümkünken; istinaf mahkemelerinin verdiği karara direnilememesi her ne kadar hız artırıcı bir faktör olsa da, sanki bu mahkemelerce hatanın yapılamayacağının düşünülmesinin doğru olmadığı yönünde eleştirilmektedir.159 İstinaf mahkemesi son kararı bozması durumunda bunu hangi nedenle bozduğunu belirtmelidir. Herhangi bir nedenden dolayı bozulan son karar bütünüyle bozulmuş sayılır ve karar bütünüyle ortadan kalkar.160 Cumhuriyet savcısı tarafından istinaf yoluna sanığın aleyhine gidilmişse, bu karar sanık lehine bozulabilir ya da değiştirilebilir. Cumhuriyet savcısı, kanun yoluna sanık lehine başvurduğunda, karar sanık aleyhine bozulabilir ancak yeniden verilen hüküm önceki hükümde tayin edilmiş olan cezadan daha ağır bir cezayı içeremez. (CMK md. 265).  3. DAVANIN YENİDEN GÖRÜLMESİ (ISLAH) KARARI İstinaf  mahkemesinin  ret  ve  bozma  kararlarının  yanında  ilk  derece mahkemesince verilen son kararı kaldırmak suretiyle yerine yeni bir son karar vermesi mümkündür.161 Zira daha önce ilk derece mahkemesince verilen hüküm hukuk düzeninden kaldırılmıştır.162 CMK nın 289. maddesinde öngörülen hukuka kesin aykırılık dışındaki hukuka aykırılık halleri bakımından, gerekli tedbirler alındıktan sonra davanın yeniden görülmesine ve duruşma hazırlığı işlemlerine başlanmasına karar verilir. (CMK md. 280/1 b. c). Bölge  adliye  mahkemesi  ilgili  ceza  dairesinin  davanın  yeniden görülmesine  karar  verdiği  hallerde,  aynı  zamanda  duruşma  hazırlığı işlemlerine başlanmasını hükme bağlar. Duruşma hazırlığı aşamasında bölge adliye mahkemesi başkanı ya da görevlendireceği bir üye CMK nın 175. maddesi  uyarınca  duruşma  gününü  belirleyerek  gerekli  çağrıları  yapar. Tutuksuz sanığa yapılacak çağrıda kendi başvurusu üzerine açılacak davanın duruşmasına gelmediğinde davasının reddedileceği ayrıca bildirilir.163 (CMK                                                  159  Osman Şirin in  Türkiye de İstinaf Mahkemelerinin Kurulmasının Desteklenmesi Projesi  Kapsamında 2-3 Mart 2006 Tarihlerinde Yargıtay da Düzenlenen Konferans Sunuşu, s. 35-36. 160  TOROSLU/FEYZİOĞLU, s. 349. 161  TOROSLU/FEYZİOĞLU, s. 349. 162  KUNTER/YENİSEY/NUHOĞLU, s. 1712. 163  Sanığın duruşmaya gelmemesinin doğrudan kanun yolu başvurusunun reddine neden olmasının  doğru  olmadığı  ancak  bu durumdan  kaynaklanan  zararların  giderilmesinin mazeretsiz gelmeyen sanığa yükletilmesinin makul olduğu yönünde bkz. KARAKEHYA, s. 176.   2377Türk Ceza Muhakemesinde...  Ankara Üni. Hukuk Fak. Dergisi, 65 (4) 2016: 2331-2388  md. 281/1). Benzer düzenlemeye Al. CMK nın 329/1. maddesinde de yer verilmiştir. Ancak sanığın haklarını öğrenmesinin sağlanabilmesi için bu durumun önceden sanığa bildirilmesi gereklidir.164 Tutuklu ve tutuksuz sanık arasında söz konusu şekilde neden bir ayrım yapıldığının anlaşılamadığı ve bu durumun  şahsi  dava  usulüne  benzeyen  bir  yöntem  gibi  adil  yargılanma bakımından sorunları bünyesinde barındırdığı belirtilmektedir.165  Bölge  adliye  mahkemesince  gerekli  görülen  tanıkların,  bilirkişilerin dinlenmesine ve keşfin yapılmasına karar verilir. (CMK md. 281/2). Kanun koyucu, burada ilk derece yargılamasında olduğu üzere bir tür tensip zaptının yani duruşmaya hazırlık tutanağının tutulmasını hükme bağlamıştır. Yine ilk derece  yargılamasında  erken  keşif  ve  erken  dinleme  işlemleri  duruşma hazırlığı  bakımından  da  kabul  edilmiştir.166  Burada  amaçlanan  istinafta duruşmanın tek bir celsede bitirilebilecek kadar olgun hale getirilmesi, bütün eksikliklerin toplanması, raporların alınması ve delillerin getirilmesidir.167  CMK da öngörülen sistem gereğince delillerin soruşturma evresinde savcılığa  bağlı  olan  adli  kolluk  vasıtasıyla  toplanması  gerekli  olup mahkemenin delil toplayamayacağı kabul edilmiştir. Zira mahkeme delillerin toplanmadan iddianamenin hazırlandığını tespit ederse iddianamenin iadesine karar verir. (CMK md. 174, 170). Ancak kovuşturma aşamasında toplatma gereğince sonradan ortaya çıkan bir delil söz konusu olursa bunun savcılık eliyle elde edilmesi gereklidir. Söz konusu durum istinaf kanun yolunda da geçerlidir.  Ancak  ceza  muhakemesinde  amaç  maddi  gerçeğe  ulaşmak olduğundan, bir delilin geç kalınarak kovuşturma evresinde sunulması onun reddini gerektirmez. 168 Zira bu durum CMK nın 207. maddesinde delilin ortaya konulması isteminin, bunun veya ispat edilmek istenen olayın geç bildirilmiş olması nedeniyle reddedilemeyeceği şeklinde belirtilmiştir. Yine CMK nın 177. maddesinde sanığın duruşma hazırlığı evresinde savunma delili toplanmasını isteyebilmesi hüküm altına alınmıştır.  İstinafta keşif yapılması da mümkündür. Zira keşif muhakemenin her aşamasında yapılabilir ve CMK da bunu yasaklayan bir durum söz konusu olmadığından istinaf aşamasında da keşif yapılması mümkündür.169                                                  164  KUNTER/YENİSEY/NUHOĞLU, s. 1711. 165  ÖZBEK/KANBUR/BACAKSIZ/DOĞAN/TEPE, s.796-797. 166  KARAKEHYA, s. 176. 167  KUNTER/YENİSEY/NUHOĞLU, s. 1711. 168  ÖZTÜRK/ERDEM, s. 858. 169  CEZA MUHAKEMESİNDE İSTİNAF, s. 136. 2378Ankara Üni. Hukuk Fak. Dergisi, 65 (4) 2016: 2331-2388  Özen V. İSTİNAF MAHKEMELERİNİN KARARLARINA KARŞI KANUNYOLU A. DİRENME YASAĞI Bozma kararı, hukuka aykırılık sebebiyle ilk derece mahkemesinin son kararının kesin bir şekilde ortadan kaldırılması anlamını taşır. Zira bozmadan sonra  yeniden  incelenmek  ve  hüküm  verilmek  üzere  dosya  kendisine gönderilen  ilk  derece  mahkemesi  bozma  kararlarına  uyar,  verdiği  eski kararında direnemez. (CMK md. 284/1). B. İTİRAZ İstinaf bakımından da kural olarak hâkim kararlarıyla, kanunun açıkça gösterdiği  hallerde  mahkeme  kararlarına  karşı  istinaf  yoluna gidilebilmesinden hareketle, örneğin istinaf mahkemesinin tanıklara ilişkin disiplin  hapsi,  gözlem  altına  alma,  beden  muayenesi,  tutuklama  kararı, tutukluluk halinin devamına ilişkin karar, adli kontrol, el konulan eşyanın geri verilmesi  isteminin  reddi,  müdafilik  görevinden  yasaklama  gibi  verdiği kararlara ilişkin olarak itiraz kanun yoluna gidilmesi mümkündür.170 Bölge adliye mahkemesi ceza dairelerinin verdikleri kararlara yapılan itirazlarda; üyenin  kararını  görevli  olduğu  dairenin  başkanı,  daire  başkanı  ile  ceza dairesinin kararını numara itibarıyla izleyen ceza dairesi; son numaralı daire söz konusu ise birinci ceza dairesi inceler. (CMK md. 268/3 b. e). Yani itiraz kanun yoluna başvurulabilen ilk derece mahkemesinin hâkimlik makamı kararları ve mahkeme kararlarının, istinaf muhakemesinde verilmesi halinde bu kararlara karşı itiraz yoluna gidilmesi mümkündür. Zira burada itiraz yoluna başvurulabilmesinde belirleyici olan kararı veren merci değil, kararın niteliği yani itirazın mümkün olup olmadığı konusudur.171 C. TEMYİZ Temyiz  bölge  adliye  mahkemelerince  verilen  ve  kesin  olmayan nitelikteki kararların Yargıtay tarafından denetlenmesi amacıyla düzenlenmiş bir kanun yoludur.172 CMK da doğrudan istinaf yoluna başvurulması kabul edildiğinden, istinaftan sonra temyiz yoluna başvurulması yalnızca istisnai                                                  170  ÖZTÜRK/ERDEM, s. 895-896. 171  CEZA MUHAKEMESİNDE İSTİNAF EL KİTABI, s. 178-179; ÇINAR, İstinaf, s. 186. 172  CEZA MUHAKEMESİNDE İSTİNAF EL KİTABI, s. 180.   2379Türk Ceza Muhakemesinde...  Ankara Üni. Hukuk Fak. Dergisi, 65 (4) 2016: 2331-2388  haller  bakımından  kabul  edilmiştir.  Temyiz  edilebilen  kararlar  istinaf mahkemelerinin bozma dışındaki son kararlarıdır. (CMK md.286/1). Bölge adliye mahkemesince verilen bozma dışındaki son kararlara karşı CMK nın 286/2. maddesinde öngörülen istisnalar hariç olmak üzere temyiz yoluna  başvurulması  mümkündür.  Ancak  CMK nın  826/2.  maddesinde öngörülen; ilk derece mahkemelerinden verilen beş yıl veya daha az hapis cezaları  ile  miktarı  ne  olursa  olsun  adlî  para  cezalarına  karşı  istinaf başvurusunun esastan reddine dair bölge adliye mahkemesi kararları, ilk derece  mahkemelerinden  verilen  beş  yıl  veya  daha  az  hapis  cezalarını artırmayan bölge adliye mahkemesi kararları, ilk derece mahkemelerinin görevine giren ve kanunda üst sınırı iki yıla kadar (iki yıl dâhil) hapis cezasını gerektiren suçlar ve bunlara bağlı adli para cezalarına ilişkin her türlü bölge adliye mahkemesi kararları,174 adlî para cezasını gerektiren suçlarda ilk derece mahkemelerinden verilen hükümlere ilişkin her türlü bölge adliye mahkemesi kararları, sadece eşya veya kazanç müsaderesine veya bunlara yer olmadığına ilişkin ilk derece mahkemesi kararları ile ilgili olarak istinaf başvurusunun esastan reddine dair kararları,175 on yıl veya daha az hapis cezasını veya adlî para cezasını gerektiren suçlardan, ilk derece mahkemesince verilen beraat kararları ile ilgili olarak istinaf başvurusunun esastan reddine dair kararları, davanın  düşmesine,  ceza  verilmesine  yer  olmadığına,  güvenlik  tedbirine ilişkin  ilk  derece  mahkemesi  kararları  ile  ilgili  olarak  bölge  adliye mahkemesince verilen bu tür kararlar veya  istinaf başvurusunun esastan reddine dair kararlar,177 az önce belirtilen sınırlar içinde kalmak koşuluyla                                                  173  6545 sayılı Kanun m. 78 ile değişmeden evvel CMK nın yürürlüğe girdiği ilk halinde yer alan  suç niteliğini değiştirmeyen  ibaresi  her türlü  şeklinde değiştirilmiştir. 174  Bu husus CMK nın yürürlüğe girdiği ilk halinde, 6545 sayılı Kanun m. 78 ile değişmeden evvel   Sulh  ceza  mahkemesinin  görevine  giren  suçlarla  ilgili  olarak  ilk  derece mahkemelerinden verilen hükümlere ilişkin her türlü bölge adliye mahkemesi kararları  şeklinde düzenlenmişti. 175 Bu husus CMK nın yürürlüğe girdiği ilk halinde, 6545 sayılı Kanun m. 78 ile değişmeden evvel  Sadece eşya veya kazanç müsaderesine veya bunlara yer olmadığına ilişkin ilk derece mahkemesi  kararlarını  değiştirmeyen  bölge  adliye  mahkemesi  kararları   şeklinde düzenlenmişti. 176 6545 sayılı Kanun m. 78 ile değişmeden evvel CMK nın yürürlüğe girdiği ilk halinde yer alan  bölge adliye mahkemesince verilen beraat kararları ile  ibaresi madde metninden çıkarılmıştır. 177  Bu husus CMK nın yürürlüğe girdiği ilk halinde, 6545 sayılı Kanun m. 78 ile değişmeden evvel  Davanın düşmesine, ceza verilmesine yer olmadığına, güvenlik tedbirine ilişkin ilk derece mahkemesi kararları ile ilgili olarak bölge adliye mahkemesince verilen davanın düşmesine, ceza verilmesine yer olmadığına, güvenlik tedbirine veya istinaf başvurusunun reddine dair kararlar  şeklinde düzenlenmişti. 2380Ankara Üni. Hukuk Fak. Dergisi, 65 (4) 2016: 2331-2388  Özen aynı hükümde, cezalardan ve kararlardan birden fazlasını içeren bölge adliye mahkemesi kararlarlarına karşı temyiz yoluna başvurulamaz. Yasakoyucunun, uyuşmazlıkların olabildiğince istinaf aşamasında sona erdirilmesini istediği ve bir anlamda temyizi istisnai bir kanunyolu olarak kabul ettiği anlaşılmaktadır. Zira ceza süresi ve suçun niteliği bakımından önemli hükümler Bölge Adliye Mahkemesi nin verdiği kararla kesinleşmektedir.178 İstinaf mahkemelerince verilen bazı kararların kesin olduğunun kabul edilmesi yani bu kararlara karşı temyiz yolunun kapatılması, her ne kadar davaların uzamasını engellese de; pek çok son kararın istinafta kesinleşmesine neden olacaktır. Bu durumda temyiz denetiminin sınırı tespit edilirken, istinaf mahkemeleri  arasında  oluşacak  içtihat  faklılarının  giderilmesi  sorunu gündeme gelecektir.179 Özellikle ilk derece mahkemelerinden verilen beş yıl veya daha az hapis cezaları ile miktarı ne olursa olsun adlî para cezalarına karşı istinaf  başvurusunun  esastan  reddine  dair  bölge  adliye  mahkemesi kararlarına  karşı  temyiz  yolunun  kapalı  tutulması  en  çok  eleştirilen hususlardan  birini oluşturmaktadır.  Ceza  mevzuatında  değişikliklerin  söz konusu  olduğu  ve  söz  konusu  değişikliklerle  ilgili  süreklilik  kazanmış içtihatlarla disiplin altına alınamaması durumu birçok istinaf mahkemesinin kararları arasında içtihat farklılıklarına neden olacaktır. Yine hangi kararların temyiz  edilebilir  bir  nitelikte  olduğunun  tespit  edilmesi  aşamasında kullanılacak ölçüt Yargıtay ın iş yükünün azaltılması olmamalıdır. Aksi halde ülkede  içtihat  birliğinin  sağlanamaması  gibi  bir  sorunla  karşı  karşıya kalınacaktır. Bu nedenle istinaf mahkemelerince verilen tüm son kararlara karşı temyiz yolunun açık olması gerektiği önerilmektedir.180 Hükümden önce verilip hükme esas teşkil eden veya başkaca kanunyolu öngörülmemiş olan mahkeme kararları da hükümle beraber temyiz olunabilir. (CMK md. 287). İlk derece mahkemelerince verilen son kararlara karşı aksine bir hüküm bulunmadığı müddetçe doğrudan temyiz yoluna başvurulamaz. 6706 Sayılı Cezai Konularda Uluslararası Adli İş Birliği Kanununun 18. maddesinin 4. fıkrası uyarınca verilen  iade  kararı doğrudan temyiz edilebilir (CMK  md.  285).  Bunun  gibi  temyiz  edilebileceği  açıkça  belirtilmeyen hükümler kural gereği istinafa tabidir.                                                   178  ÇINAR, İstinaf, s. 185. 179  Mehmet  Handan  Surlu un   Türkiye de  İstinaf  Mahkemelerinin  Kurulmasının Desteklenmesi Projesi  Kapsamında 2-3 Mart 2006 Tarihlerinde Yargıtay da Düzenlenen Konferans Sunuşu, s. 44. 180  SARIGÜL, s. 164-165.   2381Türk Ceza Muhakemesinde...  Ankara Üni. Hukuk Fak. Dergisi, 65 (4) 2016: 2331-2388  Ancak  Al.  CMK nın  335/1.  maddesinde  hakkında  istinaf  davası açılabilen bir hükme karşı doğrudan temyiz yoluna başvurulabilmesi kabul edilmiştir. Bu kabulün nedenini, maddi olaya ilişkin herhangi bir şüphesi bulunmayan ancak hükümde hukuki nitelikte bir sorunun olduğunu düşünen kişi doğrudan temyiz yoluna başvurduğunda, ikinci kez maddi olaya ilişkin denetimin yapılmasından tasarruf edilmesi oluşturur.181 Al. CMK nın 353/3. maddesinde  taraflardan  birinin  süresi  içinde  istinafa  diğerininse  temyize başvurması halinde, istinaf başvurusu geri alınmadığı sürece temyiz davasının istinaf olarak işlem göreceği düzenlenmiştir. Bölge adliye mahkemesinin temyiz edilemeyen son kararları verildikleri anda, diğer son kararlarıysa süresi içinde temyiz edilmediklerinde kesinleşir. D. YARGITAY CUMHURİYET BAŞSAVCISI NIN İTİRAZI Temyiz neticesinde verilen Yargıtay ceza dairelerinin kararlarına karşı Yargıtay  Cumhuriyet  Başsavcısı,  Yargıtay  Genel  Kurul una  itiraz başvurusunda  bulunabilme  imkânına  sahipken;  istinaf  mahkemesinin kararlarına karşı söz konusu yol öngörülmemiştir.182 E. KANUN YARARINA BOZMA Kanun yararına bozma yoluna, hâkim ya da mahkeme tarafından verilen ve istinaf veya temyiz incelemesinden geçmeksizin kesinleşen karar veya hükümlere  karşı  başvurulabildiğinden  (CMK  md.  309),  ilk  derece mahkemelerince  verilen  bazı  hükümlerin  kesin  olması  nedeniyle  istinaf kanunyoluna başvurulamadığı, yani sonuç olarak belirlenen üçbin lira dâhil adli para cezasına mahkûmiyet hükümlerine, üst sınırı beşyüz günü geçmeyen adli para cezasını gerektiren suçlardan beraat hükümlerine, kanunlarda kesin olduğu yazılı bulunan hükümlere karşı ve istinaf yolu açık olmasına karşın, süresi içinde bu yola başvurulmayan kararlar kesinleştiğinden söz konusu kararlar için kanun yararına bozma yoluna başvurulması mümkündür. Ancak bölge adliye mahkemesi kararlarından bazısına karşı temyiz yolu açıktır. Temyiz yolu açık olmasına karşın, süresi içinde temyiz edilmeyen kararlar da kesinleşeceğinden, bunlara karşı kanun yararına bozma yoluna gidilebilir                                                  181  KLEINKNECHT,  Theodor/MEYER,  Karlheinz/MEYER  GOßNER,  Lutz: Strafprozessordnung, München 2001, s. 1080. 182  CEZA MUHAKEMESİNDE İSTİNAF, s. 51. 183  Osman Şirin in  Türkiye de İstinaf Mahkemelerinin Kurulmasının Desteklenmesi Projesi  Kapsamında 2-3 Mart 2006 Tarihlerinde Yargıtay da Düzenlenen Konferans Sunuşu, s. 35. 184  CEZA MUHAKEMESİNDE İSTİNAF EL KİTABI, s. 196-197. 2382Ankara Üni. Hukuk Fak. Dergisi, 65 (4) 2016: 2331-2388  Özen A. YARGILAMANIN YENİLENMESİ CMK 311 ila 323 maddeleri uyarınca koşulları oluştuğunda bölge adliye mahkemesince  verilen  kararlara  karşı  yargılamanın  yenilenmesi  yoluna başvurulması mümkündür.185 SONUÇ YERİNE  Hukuk  devleti  ilkesinin  bir  yansıması  olarak  ceza  muhakemesi faaliyetinde, adli yolla maddi gerçeğe ulaşılabilmesi için maddi meseledeki hatanın  giderilmesi  yönündeki  ihtiyaç  nedeniyle,  istinaf  kanunyolunun öngörülmesi yerinde bir tercihtir. Ceza muhakemesinde reform denilecek nitelikte bir kanun yolu olduğunu ve ceza adalet sistemimizde çok önemli bir işlev yürüteceği düşüncesindeyiz. Doktrinde istinafın başarılı olmayacağı kısa bir süre içerisinde ciddi sorunlarla karşılaşılacağı yolunda değişik görüşler belirtilmiş ise de Türk ceza yargılaması için gecikmiş bir olağan kanun yolunun 20 temmuz 2016 tarihi itibariyle yürürlüğe girmiş olmasını olumlu buluyoruz. Hakim ve savcılarımızın hukuki deneyim ve birikimi ile istinaf kanun yolunun adil yargılamaya ve bu ilkenin bir gereği olarak makul sürede yargılamayı sağlayarak ceza adaletinin gerçekleşmesine önemli hizmetler vereceği kanaatindeyiz. Gerçekten Adalet Bakanlığının değerlendirmelerine göre ilk derece mahkemelerince verilen kararların yaklaşık %90 nı istinaf incelemesi ile kesinleşecek ve dolayısıyla ceza yargılaması makul sürede tamamlanmış  olacaktır.  Ayrıca  istinaf  mahkemeleri  hem  maddi  hem  de hukuki  denetim  yaparak  maddi  gerçeğe  ulaşılmasına  daha  çok  hizmet edecektir. Böylece Yargıtay daha az cezai uyuşmazlığa bakarak ve sadece hukuki  denetim  yaparak  içtihat  oluşturma  görevini  gereği  gibi  yerine getirecektir. Her yeni kurumun kabulünde ve uygulamasında elbette bazı sorunlarla karşılaşılabilir. Ancak bu durum söz konusu kurumu tümden redde bizi götürmemelidir. Kaldı ki, kapsamı farklılık arz etmekle birlikte istinaf kanun yolunun batı hukuk sistemlerinde genel kabul gördüğü ve başarılı sonuçlar verdiği de açıktır.   Ancak  sayısı  yedi  olan  bölge  adliye  mahkemeleri  maddi  meseleyi inceleyen  istinaf  mahkemeleri  oldukları için suçun  işlendiği  yere  ve  ilk muhakemenin yapıldığı yere yakın bir yerde kurulmalıdır. Yedi bölge adliye mahkemesinin yargı çevresine bakıldığında, bu durumun istinafın mahiyetiyle tam olarak bağdaşmadığı söylenebilir. Bu itibarla gerekli hakim ve savcı söz                                                  185  CEZA MUHAKEMESİNDE İSTİNAF EL KİTABI, s. 197-204.   2383Türk Ceza Muhakemesinde...  Ankara Üni. Hukuk Fak. Dergisi, 65 (4) 2016: 2331-2388  konusu olduğunda istinaf mahkemelerinin mahiyeti gereği ülkenin birçok yerinde yani var olandan daha fazla yerde kurulması gereklidir. Zira sanığı, tanığı doğrudan doğruya dinleyecek ve gerektiğinde keşif yapacaktır. Bugün için Yargıtay ın hukuki derece olma görevini aksatacak şekilde istinaf mahkemesiymişçesine,  ancak öğrenme  muhakemesi de  yapamadığından olay mahkemesindeki duruşmada ortaya konan beyan delilleri ne şekilde  tutanağa  geçirildiyse,  bu  tutanaklarla  yetinerek  olayı  belirleme şeklindeki temyiz yargılaması yapması, artık ceza istinaf kanun yolunun bir gereklilik  olduğunu  ortaya  çıkarmaktadır.  Muhakemenin  önemli  ölçüde uzamasını engelleyecek tedbirlerin alınması koşuluyla ve maddi imkânların da gerçekleştirilmesiyle istinaf yolunun kabul edilmesi yerinde bir tercihtir. Zira  şuan  ki  halde  Yargıtay,  maddi  meselelerle  uğraşmaktan  hukuki meselelere  yeteri  kadar  vakit  ayıramayarak  bir  içtihat  mahkemesi  olma görevini gerçekleştirememektedir. İstinaf mahkemelerince verilen bazı kararların kesin olduğunun kabul edilmesi yani bu kararlara karşı temyiz yolunun kapatılması, her ne kadar davaların uzamasını engellese de; pek çok son kararın istinafta kesinleşmesine neden olacaktır. Bu durumda temyiz denetiminin sınırı tespit edilirken, istinaf mahkemeleri  arasında  oluşacak  içtihat  faklılarının  giderilmesi  sorunu gündeme gelecektir. Özellikle ilk derece mahkemelerinden verilen beş yıl veya daha az hapis cezaları ile miktarı ne olursa olsun adlî para cezalarına karşı istinaf  başvurusunun  esastan  reddine  dair  bölge  adliye  mahkemesi kararlarına karşı temyiz yolunun kapalı tutulması en çok eleştirilen hususlardan birini oluşturmaktadır. Örneğin mehaz Al. CMK nın 333. maddesinde istinaf mahkemesinin tüm hükümlerine karşı temyiz yolu açıktır. Bu durum eleştirilmesi gereken bir hususu oluşturmaktadır. Ceza mevzuatında değişikliklerin söz konusu  olduğu  ve  söz  konusu  değişikliklerle  ilgili  süreklilik  kazanmış içtihatlarla disiplin altına alınamaması durumu birçok istinaf mahkemesinin kararları  arasında  içtihat  farklılıklarına  neden  olacaktır.  İçtihatların birleştirilmesi  ve  Bölge  adliye  Mahkemeleri  aralarında  oluşacak  içtihat farklığının  ortadan  kaldırılmasını  sağlayacak  bazı  kanuni  düzenlemelerin yapılması gereklidir. Bu hususun kanun koyucu tarafından değerlendirilmesi yerinde olacaktır. Yargıtay ın dahi kararlarına karşı ilk derece mahkemelerinin direnme mümkünken; istinaf mahkemelerinin verdiği karara direnilememesi her ne kadar  hız  artırıcı  bir  faktör  olsa  da,  bu  mahkemelerce  hatanın yapılamayacağının değerlendirilmesi hususu da eleştiririlebilir. 2384Ankara Üni. Hukuk Fak. Dergisi, 65 (4) 2016: 2331-2388  Özen CMK da istinaf kanunyolu düzenlenirken Al. CMK nın mehaz alındığı söylenebilir. Ancak mehaz kanundan faklı olarak istinaf kanunyolu yalnızca hafif cezalı suçlar bakımından değil ilk derece mahkemelerinin önemsiz olarak  nitelendirilebilecek  bazı  kararları  ve  TCK m.  18/4 te  düzenlenen durum hariç olmak üzere tüm son kararlarına karşı başvurulan bir kanunyolu olarak düzenlenmiştir. Yine CMK da, Al. CMK dan farklı olarak ilk derece mahkemesi kararlarına karşı istinaf kanunyolu atlanarak doğrudan temyiz yoluna  başvurma  şeklinde  bir  imkân  tanınmıştır.  Ayrıca  CMK da  kabul edilebilirlik denetimi, Al. CMK ndan farklı olarak yalnızca süre şartının sağlanıp sağlanmadığının denetimiyle sınırlı tutulmamıştır. Usulüne uygun bir şekilde davet edilmesine karşın gelmeyen sanığın açtığı istinaf davasının reddine  ilişkin  düzenleme  Al.  CMK dan  farklı  olarak  sanığın  makul mazeretinin  bulunması,  kendisini  müdafii  yoluyla  temsil  ettirmesi, Yargıtay ın bozma ilamı sonrasında yapılan duruşmanın istisnai nitelikte oluşu, yasal temsilci ya da savcılık tarafından dava açılması halinde ne gibi bir  uygulamanın  benimseneceği  düzenlenmemiştir.  Alman  Ceza yargılamasında olduğu gibi bazı ağır suçlar bakımından sıçramalı temyizin kabulünün isabetli olacağı düşüncsindeyiz.               2385Türk Ceza Muhakemesinde...  Ankara Üni. Hukuk Fak. Dergisi, 65 (4) 2016: 2331-2388",
     "Kaynakça": " TÜRKİYE DE  İSTİNAF  MAHKEMELERİNİN  KURULMASININ DESTEKLENMESİ  PROJESİ   KAPSAMINDA  2-3  MART  2006 TARİHLERİNDE  YARGITAY DA  DÜZENLENEN  KONFERANS SUNUŞLARI AKİL, Cenk,  İstinafın Aleyhindeki ve Lehindeki Görüşler ve Bu Görüşlerin Değerlendirilmesi , Kazancı Hukuk Dergisi, Sayı 49-50, 2008. CENTEL, Nur/ZAFER, Hamide: Ceza Muhakemesi Hukuku, İstanbul 2011. CEZA MUHAKEMESİNDE İSTİNAF, Ankara 2016. CEZA  MUHAKEMESİNDE  İSTİNAF  EL  KİTABI:  AB  Eşleştirme Projesi, Türkiye Adalet Bakanlığı, Hollanda Yargı Konseyi, İsveç Ulusal Mahkemeler İdaresi, Mart 2007. ÇINAR, Ali Rıza,  Türk ve  Alman  Ceza  Yargılama  Hukukunda  İstinaf, Ankara 2010. (İstinaf) ÇINAR, Ali Rıza:  Ceza Yargılamasında İstinaf Yolu , Prof. Dr. Ali Naim İnan a Armağan, Ankara 2009. (İstinaf Yolu) ÇINAR,  Ali  Rıza:  Ceza  Yargılamasında  Temyiz  Yolu,  Ankara  2006. (Temyiz). DEVELİOĞLU, Ferit: Osmanlıca – Türkçe Ansiklopedik Lügat, Ankara 1982. EREM, Faruk: Diyalektik Açısından Ceza Yargılaması Hukuku, Ankara 1986. GÖKCAN,  Hasan  Tahsin,   İstinaf  Yasayolunda  İspat  ve  Delilleri Değerlendirme Esasları , TAAD, Y. 3, S. 10, Temmuz 2013, ss. 421454. GÜNDÜZ, Orçun,  Türk Ceza Muhakemesi Hukukunda İstinaf , Yeditepe Üniversitesi Hukuk Fakültesi Dergisi, C.II, S. 2. HALLER, Klaus/CONZEN, Klaus: Das Strafverfahren, Heidelberg 2006. HUKUK  MUHAKEMESİNDE  İSTİNAF  EL KİTABI,  AB-Eşleştirme Projesi Türkiye Cumhuriyeti'nde İstinaf Mahkemelerinin Kuruluşunun Desteklenmesi. KARAKEHYA, Hakan, Ceza Muhakemesi Hukuku II, Ankara 2015. 2386Ankara Üni. Hukuk Fak. Dergisi, 65 (4) 2016: 2331-2388  Özen KAYMAZ,  Seydi,   Ceza  Muhakemesi  Hukukunda  İstinaf  Kanunyoluna İlişkin Bazı Değerlendirmeler . KLEINKNECHT,  Theodor/MEYER,  Karlheinz/MEYER  GOßNER,  Lutz: Strafprozessordnung, München 2001. KUNTER,  Nurullah/YENİSEY,  Feridun/NUHOĞLU,  Ayşe:  Muhakeme Hukuku Dalı Olarak Ceza Muhakemesi Hukuku, İstanbul 2010. KUNTER, Nurullah: Muhakeme Hukuku Dalı Olarak Ceza Muhakemesi Hukuku, İstanbul 1989. KURU, Baki/ARSLAN, Ramazan/YILMAZ, Ejder: Medeni Usul Hukuku, Ankara 2009. KÜHNE, Hans Heiner: Strafprozessrecht, Heidelberg 2003. ÖZBEK, Veli Özer/KANBUR, Mehmet Nihat/DOĞAN, Koray/BACAKSIZ, Pınar/TEPE, İlker: Ceza Muhakemesi Hukuku, Ankara 2014, s. 787.  ÖZTÜRK, Bahri/ERDEM, Mustafa Ruhan: Uygulamalı Ceza Muhakemesi Hukuku, Ankara 2007. RIESS,  Peter:   Ceza  muhakemesinde  kanun  yolarının  yeniden düzenlenmesi , (Çev: Feridun YENİSEY), İÜHFM, 1977, S. 1-4. ROXIN, Claus, Strafverfanrenrecht, Münschen 1987. SARIGÜL, Tanju, Ceza Muhakemesi Hukukunda İstinaf, Ankara 2009. SOYASLAN, Doğan, Ceza Muhakemesi Hukuku, Ankara 2007. ŞENSOY, Naci,  İstinaf , İÜHFM, C. 12, S. 4, 1946, s.. 1058-1072. TANER, M. Tahir: Ceza Muhakemeleri Usulü, İstanbul 1955. TOROSLU,  Nevzat/FEYZİOĞLU,  Metin:  Ceza  Muhakemesi  Hukuku, Ankara 2015. TOROSLU, Nevzat:  Ceza Yargılamasında Çabuklaştırma Sorunu , Yeni Türkiye Dergisi, Yargı Reformu Özel Sayısı, Ağustos 1996. ÜNVER, Yener/HAKERİ, Hakan: Ceza Muhakemesi Hukuku, Ankara 2014. YARDIMCI  PERSONEL  İÇİN  İSTİNAF  EL  KİTABI,  Türkiye Cumhuriyeti nde İstinaf Mahkemelerinin Kuruluşunun Desteklenmesi AB Eşleştirme Projesi.   2387Türk Ceza Muhakemesinde...  Ankara Üni. Hukuk Fak. Dergisi, 65 (4) 2016: 2331-2388  YENİSEY, Feridun,  Temyizin Genişletilmesi Sorunu , İÜHFM, Cilt 52, Sayı 1-4: 1986-1987: Ord. Prof. Dr. Sulhi Dönmezer'e Armağan, ss. 117143. ( Temyiz ) YENİSEY, Feridun: Ceza Muhakemesi Hukukunda İstinaf ve Tekrar Kabulü Sorunu, İstanbul 1979. (İstinaf) YENİSEY, Feridun: Duruşma ve Kanunyolları, İstanbul 1988. (Duruşma) YILDIRIM, Kamil: Hukuk Devletinin Gereği İstinaf,"
}