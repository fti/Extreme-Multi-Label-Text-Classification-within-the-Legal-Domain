{
     "Tip": "Makale",
     "Dergi İsmi": "",
     "Üniversite İsmi": "Ankara Üniversitesi",
     "Gün": "",
     "Ay": "",
     "Yıl": "2016",
     "Cilt": "65",
     "Sayı": "3",
     "Başlık": "CUMHURBAŞKANLIĞI KARARNAMELERİ",
     "Title": "Presidential Decrees",
     "Yazar İsmi": [
          "Salih TAŞDÖĞEN"
     ],
     "Danışman İsmi": "",
     "Anahtar Kelimeler": [
          "Cumhurbaşkanlığı kararnamesi",
          "Cumhurbaşkanlığı teşkilatı",
          "idari işlem",
          "yargısal denetim",
          "yayım"
     ],
     "Keywords": [
          "Presidential decree",
          "Presidential organization",
          "administrative act",
          "judicial review",
          " publication"
     ],
     "Özet": "Bu makalede cumhurbaşkanlığı kararnameleri anayasa ve idare hukuku bakımından genel bir değerlendirmeye tabi tutulmuştur. Cumhurbaşkanlığı kararnameleri  1982  Anayasasının  107.  maddesinde  öngörülmüş, Cumhurbaşkanlığı  idari  teşkilatını  düzenleyen  idari  işlemlerdir.  Bu kararnameler için 105. maddede öngörülen karşı-imza kuralının geçerliliği, bu kararnameler bakımından yargısal denetimin söz konusu olup olmayacağı hususu tartışmaya açık konulardır. Pozitif düzenlemeler ışığında, bu işlemin karşı-imza  kuralına  tabi  olan  bir  idari  işlem  olduğu,  dolayısıyla  bunlar bakımından idari yargısal denetimin söz konusu olabileceği söylenmelidir. Bu  denetim  de,  kararnamenin  unsurları  üzerinden  yapılacaktır. Unsurlarındaki sakatlıkların niteliğine göre işlem ya yoklukla ya da iptal edilebilirlikle  malul  olur.  Ayrıca  güncel  bir  tartışma  niteliğinde  olan, cumhurbaşkanlığı  kararnamelerinin  yayımlanıp  yayımlanmayacağı hususunda ise, mevcut kanuni düzenlemeler kapsamında yayımlanmasının zorunlu olduğu söylenebilir. Son olarak da bu kararnamelerin hiyerarşik güç bakımından,  Başbakanlık  ve  bakanlıklar  dışındaki  kamu  tüzel  kişilerinin çıkardığı yönetmeliklerle aynı düzeyde bulunduğunu ifade etmek gerekir.",
     "Abstract": "In this article, presidential decrees are generally evaluated in terms of constitutional and administrative law. In accordance with Article 107 of the 1982  Constitution,  presidential  decrees  are  the  administrative  acts  that organizing  the  presidential  administrative  organization.  For  these  decrees, applicability of the countersignature rule which has been envisaged in Article 105 and whether or not judicial review is available are debatable issues. In consideration of positive regulations, it should be said that this act is an administrative act that is subject to the countersignature rule from this it follows that these acts can be subject to administrative judicial review. This judicial review is conducted in terms of the elements of the decree. The act will be, according tho the quality of the deficiencies in its elements, either null or annulable. Also, as to the question of whether the presidential decrees need to be published, we must conclude that publication is required within the light of current provisions. Lastly it must be said that, this decrees are at the same level with the regulations which is made by public entities excluded Prime Ministry or ministry, in terms of hierchical power.",
     "Metin": "Cumhurbaşkanlığı kararnameleri hukukumuza girdiği dönemden bu yana üzerinde fazla durulmuş, tartışılmış bir işlem olmamıştır. Hâlbuki düzenlediği teşkilatın öneminden dolayı böyle bir ilgisizliği hak etmemektedir.  Bu kararnameler cumhurbaşkanlığı idari teşkilatını düzenlemektedir. Bu teşkilat, cumhurbaşkanının görevlerini ve yetkilerini, Anayasa ve kanunlara uygun olarak yerine getirmesine ve kullanmasına yardımcı olur. Bu anlamda bu teşkilatın kuruluşu, teşkilat ve çalışma esasları, personel atama işlemlerini düzenleyen cumhurbaşkanlığı kararnameleri büyük önem taşır.  Bu  çalışmada  evvela  cumhurbaşkanlığı  idari  teşkilatının  üzerinde durulacaktır. Bu teşkilatın Türkiye deki gelişimi ve yapılanması ile personel atamalarına ilişkin esasları incelenecektir. Bunun ardından cumhurbaşkanlığı kararnamelerinin  düzenleme  alanı,  anayasa  hukukuna  ilişkin  bazı  ilkeler bağlamında  değerlendirilmesi  yapılacak,  hukuki  niteliği  ve  bu  niteliği dolayısıyla ortaya çıkan sonuçlar irdelenecek, bu işlemlerin hukuki rejimi 938Ankara Üni. Hukuk Fak. Dergisi, 65 (3) 2016: 937-966                                              Taşdöğen üzerinde durulacaktır. Ardından da bu işlemlerin yargısal denetiminin nasıl yapılacağı konusunda değerlendirmelerde bulunulacaktır. Son olarak da bu kararnamelerin  yayın  zorunluluğu  olup  olmadığı  ve  bunların  normlar hiyerarşisindeki yeri tartışılacaktır.  I.  CUMHURBAŞKANLIĞI İDARİ TEŞKİLATI Cumhurbaşkanlığı makamında tek bir kişi oturmasına rağmen, bir tüzel kişilik  olarak   Cumhurbaşkanlığı nın  bir  idari  teşkilatı  mevcuttur.  Bu teşkilâtta  Cumhurbaşkanının  yaverleri,  danışmanları,  sekreterleri, muhafızları, hizmetçileri, şoförleri gibi, ona cumhurbaşkanlığı görevini ifa ederken yardım edecek kişiler bulunur. Cumhurbaşkanlığının  idari  teşkilatının  düzenlenmesinde,  genel itibariyle monarşilerdeki saray teşkilatının örnek alındığı söylenebilir. Bu teşkilat, Cumhurbaşkanına cumhurbaşkanlığı görevini sürdürürken yardımcı olmaktadır. Teşkilatın içerisinde görev ifa eden personel, siyasi değil idari niteliktedir. Türkiye  Cumhuriyeti nde  ise  bu  teşkilat   Cumhurbaşkanlığı  Genel Sekreterliği   olarak  düzenlenmiştir.  Her  ne  kadar  kanuni  olarak  ilk  kez 23.05.1933 tarihli ve 2180 sayılı Riyaseti Cumhur Dairesi Teşkilatı Kanunu ile  düzenlenmiş  olsa  da,  ilk  Cumhurbaşkanı  Genel  Sekreteri  Ercüment Ekrem Talu 12.03.1924 tarihinde göreve başlamıştır. Bu kanunun yürürlükte olduğu dönemde Cumhurbaşkanlığı Genel Sekreteri, Bakanlar Kurulunun kararı ve Cumhurbaşkanının onayı ile atanıyordu. Cumhurbaşkanı yalnızca bu kanunda belirlenen birtakım görevlileri Genel Sekreterin önerisi üzerine atamak yetkisine sahipti. Daha sonra 2180 sayılı Kanun, 17.08.1983 tarih ve 2879 sayılı Cumhurbaşkanlığı Genel Sekreterliği Teşkilatı Kanununun 6. maddesi ile yürürlükten kaldırılmıştır. Bu  teşkilat  ilk  kez  1982  Anayasası  ile  anayasal  bir  kurum  haline gelmiştir. Anayasanın 107. maddesi, Cumhurbaşkanlığı Genel Sekreterliğinin                                                  1  Gözler, 2001,  s. 74; Tanör  – Yüzbaşıoğlu, s. 351; Duman, s. 82-84; Erdoğan, 1987, s. 168. 2  Gözler, 2001, s. 74. 3  Gözübüyük, s. 246. 4  Gözler, 2001, s. 75. 5  Riyaset-i Cumhur Umumi Kâtibi. 6  Cumhurbaşkanlığı Genel Sekreterlerinin göreve başladığı tarihlerle birlikte hazırlanmış listesi için: http://www.tccb.gov.tr/genelsekreterlik/ (Erişim Tarihi: 09.03.2016) 7  Özbudun, s. 261; Gözler, 2015, s. 333; Tanör –Yüzbaşıoğlu, s. 351; Erdoğan, 1987, s. 168.   939Cumhurbaşkanlığı Kararnameleri        Ankara Üni. Hukuk Fak. Dergisi, 65 (3) 2016: 937-966 kuruluşunun,  teşkilat  ve  çalışma  esaslarının,  personel  atama  işlemlerinin cumhurbaşkanlığı kararnamesi ile düzenleneceğini hüküm altına almıştır. Bu hükme  dayanılarak,  18.08.1983  tarih  ve  1  numaralı  Cumhurbaşkanlığı Kararnamesi düzenlenmiş ve böylelikle cumhurbaşkanlığı kararnamesi isimli işlem hukukumuzda ilk kez uygulanmıştır.  1  sayılı  Cumhurbaşkanlığı  Kararnamesinin   Kuruluş  ve  Teşkilat a ilişkin  2.  maddesinde,  Cumhurbaşkanlığı  Genel  Sekreterliği  Teşkilatının, Cumhurbaşkanının Anayasa ve kanunlarla verilen yetkilerin kullanılmasında ve görevlerinin yerine getirilmesinde gerekli her türlü hizmetleri yürütmek üzere  Cumhurbaşkanına  doğrudan  bağlı,  Cumhurbaşkanlığı  Başyaverliği, Cumhurbaşkanlığı  Danışmanlığı  ve  Cumhurbaşkanlığı  Özel  Kalem Müdürlüğünden meydana geldiği belirtilmiştir. Devamında ise bu birimlerin yapılanması, görevleri ve çalışma esasları hüküm altına alınmıştır. 10. madde ve devamında ise, atama ve görevlendirmeye ilişkin esaslar belirlenmiştir.  Buna  göre  Cumhurbaşkanlığı  Genel  Sekreteri, Cumhurbaşkanının  tensibi  ve  Cumhurbaşkanı  kararnamesiyle; Cumhurbaşkanlığı Danışmanları, Genel Sekreter yardımcıları ve Özel Kalem müdürü,  Cumhurbaşkanlığı  Genel  Sekreterinin  teklifi  üzerine Cumhurbaşkanı  tarafından  atanır.  Görevlerinden  alınmaları  da  atanma usulleriyle aynıdır. II. CUMHURBAŞKANLIĞI KARARNAMELERİNİN DÜZENLEME ALANI Cumhurbaşkanlığı kararnameleri hukuki niteliği itibariyle  düzenleyici işlem  niteliğindedir. Cumhurbaşkanlığı kararnameleriyle, Anayasanın 107. maddesinde  düzenlendiği  üzere   Cumhurbaşkanlığı  Genel  Sekreterliğinin kuruluşu,  teşkilat  ve  çalışma  esasları,  personel  atama  işlemleri  düzenlenmektedir.  Bu  hükümde,  cumhurbaşkanlığı  kararnamesinin düzenleme alanı tahdidi bir şekilde sayılmıştır. Dolayısıyla bundan iki anlam çıkarılabilir: 1.  Cumhurbaşkanlığı  kararnameleri  ancak  107.  maddede  belirlenen konularda  düzenleme  yapabilir.  Yani  başka  konularda  düzenlemelerde bulunamaz.                                                  8  Gözler, 2015, s. 333. 9  Özbudun, s. 262; Gözler, 2015,  s. 333; Erdoğan, 2011, s. 292. 940Ankara Üni. Hukuk Fak. Dergisi, 65 (3) 2016: 937-966                                              Taşdöğen 2.  107.  maddede  belirlenen  konular  sadece  cumhurbaşkanlığı kararnameleriyle düzenlenir. Yani bu konuda, idare başka bir düzenleyici işlemle ya da yasama organı kanun veya kararla düzenleme yapamaz. Yani  cumhurbaşkanlığı  kararnameleri,  Cumhurbaşkanının  kaynağını anayasadan  alan  özerk  düzenleme  alanını  oluşturur.  Hatta  bu  sebeple, Anayasanın yürütmeyi anayasal bir yetki olarak belirttiği ifade edilmiştir. Cumhurbaşkanlığı  kararnamelerinin  düzenlendiği  konuların  kanunla düzenlenmiş olması durumunda bir yetki gaspının oluşacağı düşünülebilir. Bu  bağlamda,  2879  sayılı  Cumhurbaşkanlığı  Genel  Sekreterliği  Teşkilat Kanunu  çok  hassas  bir  konumda  bulunmaktadır.  Bu  kanununun hükümlerinin  anayasaya  aykırılık  taşıyıp  taşımadığı  tartışılabilir.  Gerçi Kanunun  1.  maddesi,  Kanunun   …  Cumhurbaşkanlığı  kararnamesi  ile düzenlenen  Cumhurbaşkanlığı  Genel  Sekreterliğinin  kuruluşu  teşkilatı, çalışma  esasları  ve  personel  atama  işlemleri  dışında  kalan  konuları  düzenleyeceğini  belirtmektedir.  Gözlemlendiği  kadarıyla  bu  kanun Anayasaya aykırı sayılabilecek hükümler ihtiva etmemektedir. Kanunlarla cumhurbaşkanları kararnamelerinin arasında çatışma çıkarsa bu çatışma, konu bakımından yetki kuralları üzerinden çözülür. Yukarıda da belirttiğimiz  üzere,  bu  konular  bakımından  cumhurbaşkanlığı kararnamelerinin  düzenlemesi  esastır.  Kanunlarla  bu  konuda  düzenleme yapılmaması gerekir. Yapılırsa, bu kanun Anayasanın 107. maddesine aykırı hale gelir. Dolayısıyla iptal edilmesi gerekir. III.  CUMHURBAŞKANLIĞI KARARNAMELERİNİN BAZI ANAYASA HUKUKU İLKELERİ BAĞLAMINDA DEĞERLENDİRİLMESİ Cumhurbaşkanlığı kararnameleri, cumhurbaşkanının özerk düzenleme yetkisindedir. Bu kararnamelerin düzenleyici işlem olma niteliği, bunların aslen düzenleyici işlem yapma yetkisine sahip olan yasama organına hâkim ilkeler bakımından değerlendirilmesini gerektirir. Yasama  yetkisinin  üç  temel  özelliği  mevcuttur.  Bunlar  yasama yetkisinin  genelliği,  asliliği  ve  devredilmezliğidir.    Biz  burada  ilgisi                                                  10  Özbudun, s. 262. 11  Duman, s. 84; Akbulut, s. 374.  12  Erdoğan, 2011,  s. 291. 13  Duman, s. 84.    941Cumhurbaşkanlığı Kararnameleri        Ankara Üni. Hukuk Fak. Dergisi, 65 (3) 2016: 937-966 bulunması dolayısıyla, bu yetkinin genelliği ve asliliği ile Anayasanın 123. maddesinde  görünümünü  bulan,  idarenin  kanuniliği  ilkesi  üzerinde değerlendirmelerde bulunacağız Yasama yetkisinin genelliği, kanunla düzenleme alanının konu itibariyle sınırlandırılmamış olmasını, yani herhangi bir konunun anayasaya aykırı olmadığı  müddetçe  kanunla  düzenlenebileceğini  ifade  etmektedir.  Yani yasama yetkisinin genelliğinin iki farklı görünümü vardır. İlk görünümü yasama  organının  kanunla  istediği  her  konuyu  düzenleyebilmesi  ve  bu hususta  anayasa  tarafından  yetkilendirilmiş  olmasının  gerekmemesidir. İkinci görünümü ise yasama organının bu yetkisini kullanırken anayasal sınırlar  içinde  kalmak  zorunda  olması,  anayasaya  aykırı  düzenleme yapamamasıdır. Yani yasama organı tarafından yapılan kanunlar, anayasaya aykırı olmamalı; yani intra constitutionem (anayasa içinde) olmalıdır.  Bu  ilke,  yürütme  organlarına  mahfuz  bir  düzenleme  alanının bırakılmadığının  bir  ifadesidir.  Anayasanın  107.  maddesi  hükmü,  bu bağlamda anayasanın, hakkında kanun yapılamayacağını belirttiği bir konu olarak mı değerlendirilmelidir. 107. madde şu şekildedir:  Cumhurbaşkanlığı  Genel  Sekreterliğinin  kuruluşu,  teşkilat  ve  çalışma esasları, personel atama işlemleri Cumhurbaşkanlığı kararnamesi ile düzenlenir.  Bu  hüküm  lafzen  yorumlandığında,  yukarıda  da  belirttiğimiz  gibi, Cumhurbaşkanlığı Genel Sekreterliğinin kuruluşu, teşkilat ve çalışma esasları, personel  atama  işlemlerinin  yalnızca  cumhurbaşkanlığı  kararnameleriyle düzenleneceği anlamını taşır. Dolayısıyla cumhurbaşkanlığı kararnamesinin düzenleyeceği  konuların,  yasama  yetkisinin  genelliği  ilkesinin  tanımında belirtilen   kanunla  düzenlenmesinin  anayasaya  aykırı  olduğu  konular  kapsamında değerlendirilmesi gerektiği söylenmelidir.                                                  14  Özbudun, s. 207. Aslında her konu, anayasaya aykırı olsa da kanunla düzenlenebilir. Böyle bir aykırılık taşıyan norm hukuk âleminde bütün sonuçlarını doğurur. Ancak bu aykırılığın tespiti, bunu tespit etmeye yetkili olan organ – bizim hukukumuzda Anayasa Mahkemesi – tarafından yapıldığında bu kanun hukuk âleminden silinir.  Bu ilkenin aslında belirttiği şey, Anayasanın kendi belirttiği konular dışındaki konularda kanun  yapılmasını  serbest  bırakması,  bu  belirttiği  konular  bakımından  da  kanunun anayasaya aykırı hale geleceğini belirtmesidir. Hukuka aykırılığı tespit edecek organın bu yöndeki kararının dayanağı da bu yasaktır. 15  Gözler, 2015,  s. 237.  16  Özbudun, s. 207. 17  Ibid., s. 262. 18  Gözler, 2015, s. 333. 942Ankara Üni. Hukuk Fak. Dergisi, 65 (3) 2016: 937-966                                              Taşdöğen Yasama  yetkisinin  asliliği  ise,  yasama  organının  bir  konuyu  araya herhangi bir işlem girmeksizin, direkt olarak düzenleyebilmesidir. Yani yasama  organının  düzenleme  yapabilmesi  için  anayasa  tarafından yetkilendirilmesine yahut herhangi başka ara bir işleme gerek yoktur. Bu anlamda  kanun,  anayasa  karşısında  secundum  constitutionem  (anayasayı izleyen) olmak zorunda değildir.  Yasama  yetkisinin  asli  niteliğine  karşın  yürütme  yetkisi  türev  bir niteliğe sahiptir. Yani yürütmenin bir konuda düzenleme yapabilmesi için, öncelikle o konunun kanun tarafından düzenlenmesi ve yürütmenin işlem yapmasının yasaklanmamış olması gereklidir. Başka bir deyişle, idarenin eylem ve işlemleri hem kanuna dayanmalı (secundum legem), hem de bu eylem ve işlemler kanuna aykırı olmamalıdır (intra legem)21. Cumhurbaşkanlığı  kararnameleri  bu  ilke  bağlamında değerlendirildiğinde,  bu  ilkenin  istisnası  olarak  kabul  edilebilir.  Zira cumhurbaşkanlığı kararnameleriyle düzenlenen konularda Anayasanın 107. maddesi hükmü gereği kanunla düzenleme yapılamaz. Yani bu konularda birincil  olarak  düzenleme  yapma  yetkisi  yürütmenin  bir  organı  olan Cumhurbaşkanının  yetkisi  dâhilindedir.  Cumhurbaşkanlığı  kararnameleri olağan  dönem  kanun  hükmünde  kararnameleri  gibi  kaynağını  kanundan değil, doğrudan doğruya anayasadan alır. Cumhurbaşkanlığı kararnamesi ile düzenlenen hususlar yürütme organının özerk, başka bir deyişle asli, mahfuz  düzenleme  yetkisinin  bir  görünümüdür. Yani  cumhurbaşkanlığı kararnamesinin, bir kanuna dayanma ve ona aykırı olmama zorunluluğu bulunmamaktadır. Dolayısıyla yürütme yetkilerinin türev niteliği bu işlem bakımından geçerli değildir.  Ayrıca  idarenin  kanuniliği  ilkesi  bağlamında  da,  cumhurbaşkanlığı kararnamelerini irdelemek gerekir. Anayasanın 123. maddesi 1. fıkrasına göre;  idare, kuruluş ve görevleriyle bir bütündür ve kanunla düzenlenir.  Cumhurbaşkanlığı kararnameleri de konu itibariyle, idari örgütün içinde yer                                                  19  Özbudun, s. 207. 20  Gözler, 2015,  s. 239.  21  Gözler, 2015, s. 357, 359; Özbudun, s. 207; Akbulut, s. 386. 22  Özbudun, s. 261. 23  Özbudun, s. 262; Gözler, 2015, s. 333; Günday, s. 227. 24  Erdoğan, 2011,  s. 292.   943Cumhurbaşkanlığı Kararnameleri        Ankara Üni. Hukuk Fak. Dergisi, 65 (3) 2016: 937-966 alan Cumhurbaşkanlığı Genel Sekreterliğinin  kuruluşunu  düzenlemektedir. Bu  anlamda  107.  maddede  düzenlenen  cumhurbaşkanlığı  kararnameleri, 123. madde düzenlenen idarenin kanunla kurulması kuralının bir istisnası olarak değerlendirilmelidir. IV.  CUMHURBAŞKANLIĞI KARARNAMELERİNİN HUKUKİ NİTELİĞİ Devlet organlarının işlemleri, işlemi yapan organa göre genel olarak üçe ayrılır:  Yasama  işlemi,  yargı  işlemi  ve  idari  işlem.  Cumhurbaşkanlığı kararnameleri  de  idari  işlemin  yapıcısı  kavramı  bağlamında değerlendirildiğinde – ileride de üzerinde durulacağı gibi – Cumhurbaşkanı, Başbakan ve ilgili bakan tarafından yapıldığından ve bu organlar da idari teşkilat  içerisinde  yer  aldığından,  idari  işlem  niteliğinde  olduğu söylenebilir. İdari  işlemler  birçok  yönden  sınıflandırılmıştır.  Maddi  açıdan  idari işlemler,  şart  işlemler  ve  sübjektif  işlemler  olarak  ikiye  ayrılmaktadır. Cumhurbaşkanının  işlemleri  genel  itibariyle,  sübjektif  işlem statüsündedirler.  Ancak  cumhurbaşkanlığı  kararnameleri  bu  tasnif bakımından şart işlemler kategorisinde sayılabilir. Zira şart işlemler bir kişiyi veya  bir  şeyi  hukuk  kurallarınca  önceden  tespit  edilmiş  bulunan,  genel, objektif,  kişilik-dışı  bir  hukuki  statüye  sokan  veya  bu  statüden  çıkaran işlemlerdir. Cumhurbaşkanlığı kararnameleri de, Cumhurbaşkanlığı Genel Sekreterliğinin  kuruluşu,  teşkilat  ve  çalışma  esasları,  personel  atama işlemlerini düzenlediğinden şart işlem kategorisinde sayılabilir. Açıklanan iradenin sayısı ve usulüne göre yapılan sınıflandırmaya göre ise idari işlemler, basit işlemler, kolektif işlemler, karma işlemler olarak üçe ayrılmaktadır.  Cumhurbaşkanlığı  kararnameleri  de  Cumhurbaşkanı, Başbakan ve ilgili bakan tarafından, Cumhurbaşkanı ve Başbakan ile ilgili bakan  sıralamasıyla  imzalanması  gerekliliğinden  dolayı  karma  işlem kategorisinde sayılabilir. Zira karma işlemler, aynı yönde, aynı konuda ve aynı  amaca  yönelik  birden  fazla  iradenin  belli  bir  sıra  izlenerek                                                  25  Akbulut, s. 374. 26  Gözler, 2009, s. 620. 27  Erdoğan, 1987, s. 140. 28  Gözler, 2009, s. 686. 29  Erdoğan, 1987, s. 140. 30  Gözler, 2009, s. 686. 944Ankara Üni. Hukuk Fak. Dergisi, 65 (3) 2016: 937-966                                              Taşdöğen açıklanmasıyla  yapılan  işlemlerdir.  Dolayısıyla  cumhurbaşkanlığı kararnamelerinin iradenin sayısı ve usulü bakımından karma işlem niteliğini taşıdığı söylenebilir. İdari işlemler ayrıca icrai olup olmamalarına göre sınıflandırılabilir: İcrai işlemler, icrai olmayan işlemler. Cumhurbaşkanlığı kararnameleri, bu sınıflandırma  bakımından  icrai  işlemler  kategorisinde  sayılabilir.  İcrai işlemler  idarenin  tek  yanlı  iradesiyle  oluşan,  sonuçlarını  doğuran işlemlerdir.  Cumhurbaşkanlığı  kararnameleri  de  tekemmül  ettiği  anda sonuçlarını  doğurur  ve  personel  atama  usullerini,  teşkilat  yapılanmasını değiştirir ya da yeni çalışma esasları getirir. V.  CUMHURBAŞKANLIĞI KARARNAMELERİNİNİN İDARİ İŞLEMİN UNSURLARI BAKIMINDAN DEĞERLENDİRİLMESİ Bu  başlık  altında,  bir  idari  işlem  türü  olan  cumhurbaşkanlığı kararnamelerinin yetki, şekil, usul, sebep, konu ve amaç unsuru bakımından değerlendirilmesi yapılacaktır. Bu unsurların değerlendirilmesi büyük önem arz etmektedir. Zira bu işlemler için yapılması kanımızca mümkün olan idari yargısal denetim bu unsurlar üzerinden yapılacaktır.  A. YETKİ UNSURU İdare  hukuku  bakımından  yetki,  idari  fonksiyon  itibariyle  bir  idari makamın bir işlemi yapabilme ehliyeti şeklinde tanımlanabilir. Başka bir deyişle, hukuki tasarrufun temelini oluşturan iradenin ehil ve yetkili bir merci ve makamdan sadır olmasıdır. İdari işlemler, ancak anayasada ve kanunlarda idare adına irade açıklamaya yetkili kişilerce yapılabilir.  İdari  işlemi  yapmaya  yetkili  kişi  veya  kişilerin  belirlenmesi,  yetki kurallarıyla  söz  konusu  olur.  Bu  kurallar  yetkilerin  kaynağı  ve  sınırları, yetkilerin niteliği ve yetkilerin kullanılmasına ilişkin olmak üzere üç grupta toplanabilir. Yetkilerin kaynağı ve sınırlarına ilişkin kurallar da iki tanedir. Bunlardan ilki, yetkilerin anayasa ve kanunlardan kaynaklanması, ikincisi                                                  31  Ibid., s. 694. 32  Ibid., s. 702. 33  Gözler, 2009,  s. 745; Akyılmaz –Sezginer –Kaya, s. 379. 34  Onar, s. 300; Doğruer, s. 15. 35  Kalabalık, s. 337.   945Cumhurbaşkanlığı Kararnameleri        Ankara Üni. Hukuk Fak. Dergisi, 65 (3) 2016: 937-966 ise yetkilerin kanunlarla sınırlı olmasıdır. Yetkilerin niteliği bakımından kurallar ise, idare hukukunda yetkilerin verilmiş yetkiler olması, istisnai olması ve bundan dolayı dar yoruma tabi tutulması ve kamu düzenine ilişkin olmasıdır.  Yetki  unsurunun  kamu  düzeninden  olmasının  sonucu  da,  bu unsurun mahkemeler tarafından re sen incelenecek bir husus olmasıdır. Yetkilerin  kullanılmasına  ilişkin  kurallar  da,  bu  yetkinin  kullanılmasının zorunlu ve vazgeçilmez olması, yetki sahibinin yetkisini bizzat kullanmak zorunda olması, yetki sakatlıklarının sonradan düzeltilememesidir. İdari işlemin yetki unsuru da kendi içinde unsurlar barındırmaktadır. Yetki, idari işlemin belirli bir konuda, belirli bir zaman zarfında ve belirli bir yerde,  idare  adına  irade  açıklamaya  ehil  belirli  kişi  veya  kişilerce yapılmasını ifade eder. Yani idari işlemde yetkiye ilişkin olarak, kişi, konu, yer ve zaman unsurları bulunmaktadır. 1. Kişi Bakımından Yetki İdari işlem herhangi bir kişi veya kamu görevlisi tarafından yapılamaz. İdari işlemin idare adına irade açıklama yetkisine sahip kamu görevlilerince yapılması  şarttır.  Bu  şart,  idari  işlemin  kişi  bakımından  yetkisini karşılamaktadır. Yani kişi bakımından yetki, idari faaliyetin yapılabilmesi için,  hangi  idari  makamın  irade  açıklamaya  yetkili  olduğunu  ifade etmektedir. İdare adına işlem yapmaya yetkili kişi veya organa idari makam denir. Başka  bir  deyişle  ancak  bir  idari  makam  idari  işlem  yapabilir.  İdari makamlar, bireysel veya kolejyal olabilir. Kamu tüzel kişisi adına işlem yapmaya yetkili olan idari makamın hangisi olduğu, kamu tüzel kişisinin kurucu hukuki metinlerinde düzenlenir. Kişi bakımından yetki kavramı, idari işlemin yapıcısı ile sınırlıdır. İdari işlemin  yapıcısı  kavramı  genel  anlamda,  idari  işlemde  rızası  hukuken                                                  36  Ulu, s. 176; Açdoyuran, s. 11. 37  Ulu, s. 193; Gümüş, s. 54; Doğruer, s. 68. 38  Ulu, s. 194. 39  Ibid., s. 138. 40  Akyılmaz - Sezginer - Kaya, s. 383; Kalabalık, s. 339; Ulu, s. 140; Açdoyuran, s. 14. 41  Ulu, s. 140. 42  Akyılmaz - Sezginer - Kaya, s. 383. 43  Ulu, s. 140. 946Ankara Üni. Hukuk Fak. Dergisi, 65 (3) 2016: 937-966                                              Taşdöğen zorunlu  kılınan  idari  makam  olarak  kabul  edilir.  Cumhurbaşkanlığı kararnameleri  bakımından  ise,  Anayasanın  Cumhurbaşkanının  yetki  ve görevleri hakkında öngördüğü kural geçerlidir. Anayasanın 105. maddesine göre, Cumhurbaşkanının Anayasa ve diğer kanunlarda Başbakan ve ilgili bakanın  imzalarına  gerek  olmaksızın  tek  başına  yapabileceği  belirtilen işlemleri dışındaki bütün kararları, Başbakan ve ilgili bakanlarca imzalanır; bu  kararlardan  Başbakan  ve  ilgili  bakan  sorumludur.  Cumhurbaşkanlığı kararnameleri  bakımından  da  genel  olarak  bu  kural  geçerlidir.  Zira cumhurbaşkanlığı  kararnamelerinin  Cumhurbaşkanı  tarafından  tek  başına yapılabileceğine ilişkin bir istisnai hüküm Anayasamızda ve herhangi bir kanunda bulunmamaktadır. Yeri  gelmişken  1  Ocak  1988  tarihli  Cumhurbaşkanlığı  Genel Sekreterliği  Hakkında  Cumhurbaşkanlığı  Kararnamesinin  13.  maddesinin değerlendirmesini de yapmak gerekir. Bu hükme göre, Cumhurbaşkanlığı Genel Sekreteri  doğrudan  Cumhurbaşkanı tarafından atanır. Bu durum kanaatimizce  Anayasanın  105.  maddesinde  ifadesini  bulan,  Cumhurbaşkanının  Anayasa  ve  kanunlarda  tek  başına  yapabileceği belirtilen  işlemler   kategorisi  içerisinde  değerlendirilemez.  Yani Kararnamenin bu hükmü anayasaya aykırılık içermektedir. Zira Anayasa, Cumhurbaşkanının tek başına yapabileceği işlemlerin, ancak Anayasa ve kanunlar  tarafından  belirlenebileceğini  ifade  etmiştir.  Bu  madde  ise  bir cumhurbaşkanlığı  kararnamesi  maddesidir.  Dolayısıyla  Kararnamenin  13. maddesinin genel kurala istisna getirebilecek güçte bir madde olduğu kabul edilemez.  Anayasanın  105.  maddesi,  bütün  cumhurbaşkanlığı kararnamelerine istisnasız uygulanmalıdır. Bu  Anayasa  hükmüne  rağmen,  doktrinde  Cumhurbaşkanının cumhurbaşkanlığı kararnamelerini tek başına yapacağı görüşü hâkimdir. Uygulamada  da  gözlemlendiği  kadarıyla  bu  yetki  cumhurbaşkanları tarafından tek başına kullanılmaktadır.  Bazı  devletlerin  anayasalarında,  bizim  anayasamızda  düzenlenen cumhurbaşkanlığı  kararnamelerinin  ilk  bakışta  benzeri  olarak  kabul edilebilecek  kararnameler,  kural  olarak  benimsenen  karşı-imza                                                  44  Ibid., s. 144. 45  Tanör – Yüzbaşıoğlu, s. 352; Akyılmaz – Sezginer – Kaya, s 242; Kahraman,  s. 201; Gözler, 2015,  s. 333.   947Cumhurbaşkanlığı Kararnameleri        Ankara Üni. Hukuk Fak. Dergisi, 65 (3) 2016: 937-966 zorunluluğundan muaf tutulmuştur. Örneğin, 1978 İspanya Anayasasının 56. maddesinin 3. fıkrasına göre Kralın kişiliği dokunulmazdır ve hesap sorulamaz. Fiilleri her zaman, 64. maddede belirtilen şekilde ikinci bir onay gerektirir.  64. maddeye göre ise,  Kral ın işlemleri Başbakan ve uygunsa yetkili bakanlarca da imzalanır.  Ancak bu Anayasanın 65. maddesinin 3. fıkrasına göre  Kral, Konutundaki sivil ve askeri personeli serbestçe atar veya azleder.  Dolayısıyla İspanya da Kral, kendi teşkilatına serbestçe atama yapabilir.  Her  ne  kadar,  Türk  hukukundaki  cumhurbaşkanlığı kararnamelerinin tam karşılığı olmasa da, bu hükmün konu itibariyle aynı kurumu düzenlemeye yönelik olduğu ve bu işlemlerin Kral tarafından tek başına yapılabildiği söylenebilir.  Diğer bir örnek de 1975 Yunanistan Anayasasından verilebilir. Bu Anayasanın  35.  maddesi,  karşı-imza  kuralını  benimsemiştir.  Ancak  bu maddenin  2.  fıkrasının  a  bendine  göre  ise,  Cumhurbaşkanının Cumhurbaşkanlığı idari servislerine yaptığı atamalar bu kuralın istisnasını oluşturur. Yine yukarıda İspanya örneğinde de belirttiğimiz gibi, her ne kadar 1982  Anayasasındaki  cumhurbaşkanlığı  kararnamelerinin  tam  karşılığı olmasa  da Yunanistan Anayasasında  Cumhurbaşkanına  verilmiş  bu  yetki Cumhurbaşkanı tarafından tek başına kullanılabilir. Karşı-imza  kuralının  cari  olduğu  işlemlerde  Cumhurbaşkanının, Başbakanın ve ilgili bakanın imzası, işlemin tekemmülü için şarttır. Başka bir  deyişle,  bu  kararnamelerde  Cumhurbaşkanının,  Başbakanın  ve  ilgili bakanın imzası yoksa işlem henüz oluşmamıştır. Dolayısıyla bu işlemler bakımından yetkili olan makamların, Cumhurbaşkanı, Başbakan ve ilgili bakan olduğu söylenebilir. Bu genel kural, cumhurbaşkanlığı kararnameleri bakımından da geçerlidir. Kararnamede  imzalarının  bulunması  gereken  makamlardan, Cumhurbaşkanı ve Başbakanın kim olduğu açıktır. Ancak ilgili bakandan anlaşılması  gereken  nedir?  Kanaatimizce   ilgili  bakan   ifadesinden                                                  46  İspanya  Anayasasının  İngilizce  metni  için: http://www.congreso.es/portal/page/portal/Congreso/Congreso/Hist_Normas/Norm/const_espa_texto_ingles_0.pdf (Erişim tarihi: 20.03.2016) 47  Yunanistan Anayasasının İngilizce metni için: http://www.hri.org/docs/syntagma/ (Erişim Tarihi: 20.03.2016) 48  İspanya ve Yunanistan ile Türkiye anayasalarındaki hükümlerin farklarına ilişkin açıklama, kararnamelerin konu unsuru bakımından değerlendirilirken yapılacaktır. 948Ankara Üni. Hukuk Fak. Dergisi, 65 (3) 2016: 937-966                                              Taşdöğen anlaşılması  gereken,  işlemle  konu  bakımından  bağlantılı  olan  bakandır. Cumhurbaşkanlığı  kararnamesi  bakımından  ilgili  bakanın  İçişleri  Bakanı olduğu söylenebilir. 2. Konu Bakımından Yetki Konu bakımından yetki idari makamın belirli bir konuda idari işlem yapabilmesini  ifade  eder.  Yani  konu  bakımından  yetki,  idari  işlemin konusunun söz konusu makamın yetkisinde olup olmadığına ilişkindir.  Cumhurbaşkanlığı kararnameleri için, konu bakımından yetkili makam Cumhurbaşkanı,  Başbakan  ve  ilgili  bakandır.  Yetkili  oldukları,  yani düzenledikleri  konu  da  Anayasanın  107.  maddesinde  öngörülen, Cumhurbaşkanlığı  Genel  Sekreterliğinin  kuruluşu,  teşkilat  ve  çalışma esasları, personel atama işlemleridir. 3. Yer Bakımından Yetki İdari  makamlar arasında  yer bakımından da yetki paylaşımı da söz konusudur. Yer bakımından yetki, idari makamların konu bakımından sahip olduğu yetkileri kullanabileceği coğrafi sınırları ifade eder.  Devlet tüzel kişiliği adına idari işlem yapmaya yetkili merkezi idarenin başkent teşkilatı, tüm ülke için yer bakımından yetkilidir. Uzmanlık ilkesi gereği ihtisaslaşmış, milli kamu görevi yürüten hizmet bakımından yerinden yönetim kuruluşları ile kamu kurumu niteliğindeki meslek kuruluşları da tüm ülke  çapında  ancak  kendileri  için  anayasa  ve  kanunlarca  belirlenen konularda  idari  işlem  yapmaya  yetkilidir.  Merkezi  idarenin  taşra teşkilatında bulunan idari makamların yetkileri yer bakımından, bulundukları idari  bölümlerin  sınırları  ile  sınırlandırılmıştır. Yer  bakımından  yerinden yönetim kuruluşlarının yetkileri ise içinde bulundukları bölgelerin sınırları ile sınırlandırılmıştır. Cumhurbaşkanlığı  kararnameleri  bu  konuda  farklı  bir  özellik  arz etmemektedir.                                                  49  Akyılmaz - Sezginer - Kaya, s. 380; Kalabalık, s. 339. 50  Akyılmaz - Sezginer - Kaya, s. 382; Ulu, s. 166; Doğruer, s. 70. 51  Açdoyuran, s. 9. 52  Ulu, s. 167.   949Cumhurbaşkanlığı Kararnameleri        Ankara Üni. Hukuk Fak. Dergisi, 65 (3) 2016: 937-966 4. Zaman Bakımından Yetki Zaman bakımından yetki, idari makamların yetkili olduğu zaman zarfını ifade etmektedir. Yani bir idari makam hangi zaman aralığı içerisinde işlem yapmaya yetkilendirilmişse o zaman aralığı içerisinde idari işlem yapabilir. Zaman  bakımından  yetki,  idari  işlemin  yapıcısına,  idari  işlemin yapılması için öngörülen sürelere ve idari işlemin etkilerine ilişkin olabilir. Tüm  idari  makamlar  idari  işlem  yapmaya  ancak  görev  süresi  içerisinde yetkilidir. Görev süresi, göreve başlama ile görevin sona ermesi arasındaki zaman aralığıdır.  İdari işlemin etkileri açısından da zaman bakımından yetki sınırı söz konusudur.  Bu  tüm  idari  işlemler  bakımından  geçerli  bir  yetkidir.  İdari işlemlerin  geçmişe  etki  edememesi  ve  yetkilerin  zamanından  önce kullanılamaması şeklinde iki görünümü vardır. Zaman bakımından yetki açısından diğer sınırlama ise, idari işlemin belirli bir süre içerisinde yapılmasının öngörüldüğü hallerde söz konusudur. Bu sınırlama tüm idari işlemler bakımından değil, sadece belirli bir süre içerisinde yapılması gereken işlemler bakımından söz konusu olur.  Cumhurbaşkanlığı  kararnameleri  bu  konuda  da  herhangi  bir  ayrıksı özellik arz etmemektedir. B. ŞEKİL UNSURU Şekil, hukuk düzeninde değişiklik meydana getirmeye yönelik iradenin kendisiyle açıklandığı şey, iradeyi açıklamak için kullanılan araçtır. Diğer bir deyişle, idari işlemin şekil unsuru, işlemin içeriğine değil bu işlemin içinde yer aldığı şeye tekabül eder.  İdare hukuku anlamında, bütün idari işlemler belirli şekil kurallarına uyularak yapılmalıdır. Başka bir deyişle, idare hukukunda şekil serbestisi söz konusu değildir. Bunun sebebi ise idarenin ajanlarının, idari işlemleri                                                  53  Akyılmaz - Sezginer - Kaya, s. 380; Ulu, s. 170; Doğruer, s. 70; Kalabalık, s. 341. 54  Kalabalık. s. 341; Ulu, s. 171. 55  Akyılmaz - Sezginer - Kaya, s. 381; Ulu, s. 172. 56  Ulu, s. 174; Kalabalık, s. 342. 57  Gözler, 2009, s. 829. 58  Günday, s. 143, Kalabalık, s. 351. 59  Akyılmaz - Sezginer - Kaya, s. 388. 950Ankara Üni. Hukuk Fak. Dergisi, 65 (3) 2016: 937-966                                              Taşdöğen ihtiyatsızca  yapmalarının  önüne  geçmek,  bu  şekilde  idari  işlemin muhataplarına hukuki güvence sağlamaktır.  İdari işlemlerde kural, o işlemin yazılı olarak yapılmasıdır. Ancak istisnaen, kanunla bir idari işlemin sözlü veya hareketli şekle tabi olabileceği öngörülebilir. Diğer bir ifadeyle, bir idari işlemin yazılı şekilden başka bir şekilde yapılacağı ancak kanunla öngörülebilir. Yazılı bir idari işlemin metni birçok farklı unsuru bünyesinde barındırır. Bu unsurların en önemlilerinden biri,  irade açıklaması dır. İrade açıklaması idari işlemin özünü oluşturur. Ancak bu irade açıklamasının idari işlemin özünü  oluşturabilmesi  için,  bu  ifadenin  hukuk  düzeninde  bir  değişiklik doğurmaya yönelik olması gereklidir.  Diğer bir zorunlu unsur olan  imza  ise, idari işlemin yetki unsuru ile bağlantılı bir unsurdur. İmza, idari işlemi yapmakla yetkilendirilmiş kişi veya kişiler tarafından atılmalıdır. Yani bir idari işlemin, bu işlemi yapmaya yetkili kişilerce yapılıp yapılmadığı, işlemin altında bu kişinin imzasının olup olmadığının tespitiyle mümkün olur. İşlem birden fazla imza taşıyorsa ve bu imzalardan biri yetkili makamın imzası ise, işlemin hukuka uygun olduğu  varsayılır,  fazladan  atılan  imza  işlemi  sakatlamaz.  Kolektif kararlarda  (kurul  kararlarında)  ise,  idari  işlemin  altında  bütün  kurul üyelerinin imzası bulunmalıdır. Oyçokluğuyla alınan kararlar bakımından ise, imza sayısı hem o kurul için öngörülmüş toplantı yetersayısı, hem de karar yetersayısına ulaşmalıdır. Karma işlemlerde ise gerekli bütün imzalar bulunmalıdır.  İdari  işlemlerde  bunlar  dışında,  muhatabın  adı,  tarih,  yer,  başvuru yolları ve süresi, gerekçe ve yayın şartı gibi şekle ilişkin şartlar öngörülmüş olabilir.                                                   60  Günday, s. 143. 61  Gözler, 2009, s. 830. 62  Yayla, s. 122; Günday, s. 144; Akyılmaz - Sezginer - Kaya, s. 388; Gümüş, s. 67; Kalabalık, s. 351. 63  Günday, s. 145; Yayla, s. 122-123. 64  Gözler, s. 832. 65  Ibid., s. 833. 66  Ibid., s. 834.   951Cumhurbaşkanlığı Kararnameleri        Ankara Üni. Hukuk Fak. Dergisi, 65 (3) 2016: 937-966 Cumhurbaşkanlığı  kararnameleri  de  şekil  yönünden  yazılılık  şartını sağlamalıdır. Buna bağlı olarak, irade açıklaması ve imza unsurlarını da taşımak durumundadır. Bu işlemlerde Cumhurbaşkanı, Başbakan ve ilgili bakan olan İçişleri Bakanının imzası bulunmalıdır. C. USUL UNSURU Doktrinde  bazı  yazarlar  tarafından  şekil  unsurunun  usul  unsurunu kapsadığı ifade edilse de, bunların iki farklı unsur olduğunu kabul etmek daha  yerinde  olacaktır.  Zira  şekil  unsuru,  hukuk  düzeninde  değişiklik meydana  getirmeye  yönelik  iradenin  kendisiyle  açıklandığı  şey,  iradeyi açıklamak için kullanılan araçken, usul unsuru işlemin yapılmasında izlenen prosedürü ifade eder. Bir  idari  işlemin,  hukuki  etkilerini  yaratabilmesi  için  tamamlanmış, oluşumuna  dair  usulün  sona  ermiş  olması  gerekmektedir.  Birçok  idari işlem tek kişi tarafından doğrudan doğruya yapılır. Bu hallerde uyulması gereken  usul  kuralları  fazla  değildir.  Ancak  bazı  hallerde  idari  işlemin unsurlarından biri olan iradenin açıklanması için izlenmesi gereken bir usul vardır. İrade belli süreçlerden geçerek hazırlanır, olgunlaşır ve açıklanır.  Cumhurbaşkanlığı  kararnameleri  bakımından  usul  unsuruna  ilişkin, özellikle belirtilmesi gereken, ayrıksı bir durum bulunmaktadır.  D. SEBEP UNSURU Sebep unsuru, idareyi bir işlem yapmaya sevk eden hukuki veya fiili etkenlerdir. Bir idari makamın idari işlemi yapmaya yetkili olması yetmez, aynı zamanda o işlemi yapması için hukuki veya maddi bir sebebinin olması gerekir. Yani idari işlemler, kendilerinden önce var olan ve nesnel hukuk kurallarınca belirlenmiş sebeplere dayanmak zorundadır. Sebebin tayini birçok durumda kanunlar tarafından belirlenmiş olsa da, bu konuda idarenin takdir yetkisinin bulunduğu durumlar da vardır.                                                   67  Günday, s. 143, vd. 68  Kalabalık, s. 353. 69  Akyılmaz - Sezginer - Kaya, s. 387. 70  Gözler, 2009, s. 852. 71  Onar, s. 281; Günday, s. 138, Yayla, s. 130; Kalabalık, s. 362;  Doğruer, s. 15. 72  Gözler, 2009, s. 893; Akyılmaz - Sezginer - Kaya, s. 391; Gümüş, s. 72; Kalabalık, s. 362. 73  Günday, s. 152. 74  Gözler, 2009, s. 894; Akyılmaz - Sezginer - Kaya, s. 395; Kalabalık, s. 363. 952Ankara Üni. Hukuk Fak. Dergisi, 65 (3) 2016: 937-966                                              Taşdöğen Cumhurbaşkanlığı  kararnamelerinin  yapılabilmesi  için  anayasa  veya kanunlar  tarafından  belirlenmiş  bir  sebebi  yoktur.  Dolayısıyla Cumhurbaşkanlığı kararnamelerinin düzenleme konuları bakımından, idareyi bu işlemi yapmaya sevk eden etkenlerin takdir yetkisi, bu işlemin içeriğini hazırlayan makam olan Cumhurbaşkanına aittir, denilebilir. E. KONU UNSURU  İdari  işlemin  konu  unsuru,  idari  işlemin  doğurduğu  hukuki  sonuç, hukuk  âleminde  meydana  getirdiği  değişikliktir.  Örneğin  kamulaştırma işleminin  konusu,  bir  kişinin  kamulaştırılan  mal  üzerindeki  mülkiyetinin sona ermesi ve mülkiyetin kamulaştıran idareye geçmesidir. Görüldüğü gibi bir işlemin konusu işlemin içeriğidir, kendisidir.  İdari işlemin konu unsuru bakımından iki tür yetki söz konusu olabilir. Kanun  belirli  bir  durumda  (sebep  unsuru)  belirli  bir  kararın  alınmasını öngörmüşse  bağlı yetki  söz konusudur. Eğer kanun belirli bir konuda (sebep unsuru) karar almak veya almamak arasında seçim yapabiliyorsa ya da aynı konuda içerik bakımından birbirinden farklı kararlar alabiliyorsa  takdir yetkisi  söz konusu olur. Cumhurbaşkanlığı  kararnameleriyle,  yukarıda  belirtildiği  üzere,  107. maddedeki konular düzenlenebilir. Bu konular da Cumhurbaşkanlığı Genel Sekreterliğinin  kuruluşu,  teşkilat  ve  çalışma  esasları,  personel  atama işlemleridir.  Dolayısıyla  cumhurbaşkanlığı  kararnamelerinde  konu  unsuru bakımından bağlı yetkinin söz konusu olduğu söylenebilir. Yukarıda, kişi bakımından yetki başlığında vermiş olduğumuz İspanya ve  Yunanistan  anayasalarındaki  örnekler,  Türk  hukukundaki cumhurbaşkanlığı kararnameleriyle benzerlik taşısa da, tam manasıyla aynı konuları  düzenlememektedir.  Bir  kere,  1982  Anayasasında  öngörülen cumhurbaşkanlığı  kararnamelerinin  düzenlediği  konular,  İspanya  ve Yunanistan  Anayasalarında  belirtilenlerden  daha  geniştir.  1982 Anayasasındaki  cumhurbaşkanlığı  kararnameleriyle  Cumhurbaşkanlığı                                                  75  Günday, s. 157; Gözler, 2009, s. 930; Akyılmaz - Sezginer - Kaya, s. 395; Yayla, s. 132; Kalabalık, s. 365; Gümüş, s. 79; Doğruer, s. 16. 76  Gözler, 2009, s. 931. 77  Ibid., s. 939. 78  Ibid., s. 943.   953Cumhurbaşkanlığı Kararnameleri        Ankara Üni. Hukuk Fak. Dergisi, 65 (3) 2016: 937-966 Genel Sekreterliğinin kuruluşu, teşkilat ve çalışma esasları, personel atama işlemleri düzenlenmekteyken, İspanya ve Yunanistan Anayasalarında Kral veya  Cumhurbaşkanının  sadece  kendi  teşkilatlarına  atama  yetkisinden bahsedilmiştir.  Aynı  zamanda  Türk  hukukundaki  cumhurbaşkanlığı kararnameleriyle,  İspanya  ve  Yunanistan  Anayasalarındaki  benzer hükümlerdeki  gibi,  Cumhurbaşkanına  doğrudan  kendi  teşkilatına  atama yapma  yetkisi  verilmemiştir.  Bu  kararnamelerle   personel  atama işlemlerinin  düzenlenmesi   söz  konusudur. Yani  bahis  konusu  ülkelerde, atama yetkisi doğrudan bir anayasa hükmüyle Krala veya Cumhurbaşkanına verilmişken, 1982 Anayasasıyla  atama işlemlerini düzenleme , yani  atama işlemlerini  kimin,  nasıl,  hangi  usulde  yapılacağını  belirleme   yetkisini Cumhurbaşkanına verilmiştir. Bu ikisi şüphesiz ki farklıdır. F. AMAÇ UNSURU İdari  işlemin  amaç  unsuru,  idari  işlemle  ulaşılmak  istenen  nihai sonuçtur.  Amaç  unsurunun  idari  işlemdeki  sübjektif  unsur  olduğunu söyleyebiliriz.  Günday ın  isabetle  ifade  ettiği  gibi,  idari  işlemler  idari fonksiyonun  yerine  getirilmesi  için  yapıldıklarına  ve  idari  fonksiyon  da toplumsal  gereksinimlerin  karşılanması  suretiyle  kamu  yararının gerçekleşmesine  yönelik  olduğuna  göre,  idari  işlemlerin  amacının  kamu yararı olduğunu söylemek yerinde olacaktır. Kanun tarafından daha özel olarak belirlenmiş amaçlar da kamu yararı amacının özel görünümlerinden ibaret olmaktadır. Cumhurbaşkanlığı kararnameleri için amaç unsuru bakımından ayrıksı bir  durum  söz  konusu  değildir.  Bu  işlemler  için  de  kamu  yararı  amacı bulunmalıdır. VI.  CUMHURBAŞKANLIĞI KARARNAMELERİNİN YARGISAL DENETİMİ Cumhurbaşkanlığı  kararnamelerinin,  Cumhurbaşkanı  tarafından  tek başına  yapıldığını  düşünen  yazarların  ulaştığı  sonuca  göre,  bu                                                  79  Gümüş, s. 85; Günday, s. 160; Gözler, 2009, s. 976; Akyılmaz -  Sezginer - Kaya, s. 400; Doğruer, s. 16. 80  Gözler, 2009,  s. 977. 81  Günday, s. 160. 82  Günday, s. 161; Akyılmaz - Sezginer - Kaya, s. 401. 954Ankara Üni. Hukuk Fak. Dergisi, 65 (3) 2016: 937-966                                              Taşdöğen kararnamelerin  yargısal  denetiminin  yapılması  mümkün  değildir.  Ancak yukarıda  da  belirttiğimiz  üzere  bu  işlemler  karşı-imza  kuralına  tabidir. Dolayısıyla da yargısal denetimi mümkündür. Uygulamada ise bu işlemlerin yargısal denetime tabi tutulduğu görülmemiştir. Cumhurbaşkanlığı  kararnamelerinin  denetimi,  işlemin  idari  işlem niteliği  taşıması  dolayısıyla  idari  yargı  kolu  tarafından  yapılır. Cumhurbaşkanlığı kararnamesi üzerindeki idari yargı incelemesi, 2577 sayılı İYUK un 2. maddesine göre, ya bu işlemler hakkında iptal davası ya da tam yargı davası açılması şeklinde tezahür eder. Biz burada pratikte pek bir önemi bulunmaması dolayısıyla tam yargı davalarını incelemeyeceğiz. Bu işlemlerin iptal davası üzerinden incelenmesi, aynı maddenin 1. fıkrasının a bendi gereği, idari işlemin yukarıda açıklanan unsurları üzerinden yapılır. Bu unsurlarda bulunan sakatlıklar kural olarak iptal ile müeyyidelendirilir. Bazı sakatlıklarda ise idari işlem hiç doğmamıştır veya yok hükmünde sayılır. Bu ihtimallere göre ayrı ayrı değerlendirme yapılması gerekir. A. YOKLUK Yokluk halinde idarenin tasarrufu hiç doğmamış, dünyaya gelmemiş kabul edilir. Bu hal, yapılan işlemlerin devlete izafe edilebilecek bir hukuki durum doğurmaması; aksine tamamen fiili ve haksız bir durumun ortaya çıkması sonucunu doğurur.  İki tür yokluktan bahsedilebilir. İlki  maddi yokluk , ikincisi ise  yok hükmünde sayma dır.  1. Maddi (Mutlak) Yokluk Yokluk, bir idari işlemin kurucu unsurlarındaki hukuka aykırılık derhal fark edilebilir nitelikte ve idari işlemin kimliğini dahi kaybettirecek derecede açık ve bariz ise söz konusu olur. Mutlak yoklukla malul olan işlemler doktrinde  üç  grupta  toplanmıştır.  Bunlardan  birincisi   hayali  işlemler , ikincisi  yetki gaspıyla yapılmış işlemler , üçüncüsü  ağır şekil sakatlıkları içeren işlemler dir.                                                   83  Ancak aşağıda belirtilecek bazı durumlarda adli yargı da işleme ilişkin karar verebilir. 84  Sarıca, s. 1195. 85  Onar, s. 329; Sarıca, s. 1197. 86  Kalabalık, s. 382. 87  Açdoyuran, s. 11.   955Cumhurbaşkanlığı Kararnameleri        Ankara Üni. Hukuk Fak. Dergisi, 65 (3) 2016: 937-966 İlk mutlak yokluk türü olan hayali işlemlerde, idare belli bir sonuç doğurmaya yönelik bir irade açıklamamıştır. Ancak buna rağmen bir kişi, hakkında bir idari işlem tesis edildiğini sanabilir. Bu kişilerin haklarında yapıldığını sandıkları işlemlerin herhangi bir varlığı yoktur.   İkinci  mutlak  yokluk  türü  ise  yetki  gaspıyla  yapılan  işlemlerdir. Öncelikle burada yetki gaspı konusuna değinmek gerekir. Yetki gaspı idareye tamamen yabancı veya idare adına irade açıklamaya yetkili olmayan bir kimse tarafından yapılan işlemlerde ortaya çıkan yetki sakatlığıdır. Bu sakatlık iki farklı durumda söz konusu olabilir: İlki resmi sıfatın yokluğu halidir. Bu durumda resmi sıfatı olmayan bir kişi bazı idari yetkileri ele geçirmiş ve bu fiili duruma dayanarak bazı işlemler yapmıştır. Bu tür yetki gaspıyla yapılan işlemler yoklukla maluldür. Diğer durum ise, resmi sıfatı sona eren kişilerin yapmış olduğu işlemlerdir. Yetkili bir kişinin veya bir kurulun, daha sonra istifa, azil, emekliye sevk edilme, görev süresinin sona ermesi gibi sebeplerle resmi sıfatı sona erdikten sonra işlem yapması halinde yetki gaspı söz konusu olacaktır. Bu tür işlemler ise iptal müeyyidesiyle karşılaşırlar. Dolayısıyla yetki gaspının sadece ilk türü olan  resmi sıfatın yokluğu  halinde yoklukla maluliyet söz konusu olur. Yetki gaspıyla yapılan bazı işlemler ise, ne yoklukla ne iptal edilebilirlikle maluldür.  Ağır şekil sakatlıkları da idari işlemin yokluğuna yol açar. İdari işlemin  maddi  varlığına ilişkin olan şekil sakatlıkları işlemi madden yok haline getirirler. Kemal Gözler e göre, yazılılık kuralına aykırı olarak, idari işlemin sözlü  veya  başka  bir  şekilde  yapılması  halinde  işlem  madden  yoktur. Ayrıca yayın zorunluluğuna uyulmaması da Kemal Gözler e göre işlemin madden  yokluğu  sonucunu  doğurur.  Bunun  yanında,  bir  irade açıklamasının idarenin irade açıklaması olduğunun ifadesi olan ve onu idari işlem yapan en önemli unsurlardan biri olan imza unsurunun yokluğu da                                                  88  Kalabalık, s. 382. 89  Onar, s. 332; Akyılmaz - Sezginer - Kaya, s. 385; Gümüş, s. 56; Açdoyuran, s. 52; Doğruer, s. 27, 72; Kalabalık, s. 349. 90  Gözler, 2009, s. 816. 91  Ibid., s. 816-817. 92  Yokluk veya iptal edilebilirlikle malul olan bu işlemlerin istisnası  fiili memur  teorisidir. Bu teori hakkında daha detaylı bilgi için bkz, Gözler, 2009, 1008-1009. 93  Gözler, 2009,  s. 849; Doğruer, s. 85. 94  Gözler, 2009, s. 849. 956Ankara Üni. Hukuk Fak. Dergisi, 65 (3) 2016: 937-966                                              Taşdöğen idari işlemin madden yok olduğu sonucunu doğurduğu söylenmelidir. Zira imza en önemli şekil kurallarından biridir. Eğer bir irade açıklamasında idare adına o işlemi yapmaya yetkili makamda bulunan kişinin imzası yoksa, idare adına o irade açıklamasının gerçekten var olduğunu ifade etmek mümkün olmayacaktır. İmzasız yazılı bir irade açıklaması basit bir irade açıklaması veya bir idari işlem taslağı olmaktan öte bir anlam ifade etmeyecektir. Yoklukla sakat olan işlemle ihdas edilmek istenen duruma kişiler riayet etmek zorunda değildir. Böyle bir tasarrufun yokluğunu herkes, her zaman ve her vesile ile ileri sürebilir. Var sayılan işlemler ama aslında mevcut olmayan işlemler hakkında açılan idari davalarda mahkeme, idari davaya konu olacak kesin ve yürütülmesi gereken bir işlem olmadığı gerekçesiyle davayı  reddetmelidir.  Bu  işlemlerin  var  olmadığının  tespiti  de  her mahkeme tarafından yapılabilir. Cumhurbaşkanlığı  kararnamelerinde  şayet  bu  sakatlıklar  meydana gelmişse,  bu  işlemlerin  yokluğundan  bahsedilir.  Ancak  genelde Cumhurbaşkanının  yetkisi  ve  görevi  dâhilinde  olan  işlemler,  özelde  ise cumhurbaşkanlığı kararnameleri bakımından bu sakatlıklar arasında en çok dikkat  çeken  durum  olan  karşı-imza  kuralına  uyulmadan  bu  işlemlerin yapılmasına  özel  olarak  değinmek  gerekir.  Eğer  cumhurbaşkanlığı kararnameleri  sadece  Cumhurbaşkanı  tarafından  imzalanırsa  bu  işlem tekemmül etmemiştir, yani tamamlanmamıştır. Tamamlanmayan işlemin de varlığından  söz  edilemeyeceğinden  ötürü  bu  işlemin  yoklukla  malul olduğunu, bu sakatlığın herkes tarafından ileri sürülebileceğini ve herhangi bir mahkeme tarafından yokluğun tespit edilebileceğini söylemek yerinde olacaktır. 2. Yok Hükmünde Sayma Diğer bir yokluk türü ise  yok hükmünde sayma dır. Bu tür Fransız Danıştayı  (Conseil  d Etat)  tarafından  türetilmiştir.  Bunlara  başka  bir ifadeyle,  yokluk benzeri ,  ağır ve apaçık sakatlıklardan dolayı yokluk  denilebilir.                                                   95  Kalabalık, s. 383. 96  Onar, s. 330; Sarıca, s. 1195; Açdoyuran, s. 50. 97  Onar, s. 330; Gözler, 2009, s. 1010. 98  Sarıca,. s. 1214.   957Cumhurbaşkanlığı Kararnameleri        Ankara Üni. Hukuk Fak. Dergisi, 65 (3) 2016: 937-966 Maddi yokluk çok sorunlu bir kavram değildir. Bu tür yoklukta işlem gerçekte yoktur. Dolayısıyla bunların doğuracağı bir hukuki sonuç da yoktur. Ancak doktrinde sadece maddi olarak mevcut olmayan işlemler dışında, maddi olarak mevcut olan ancak bazı ağır sakatlıklar taşıyan işlemlerin de yoklukla malul olduğu iddia edilmektedir. Yok hükmünde sayılma halinde, maddi  yokluktaki  gibi,  var  olduğu  sanılan  hayali  işlemler  değil,  yok sayılması gereken sakat işlemler söz konusudur. Yokluğa yol açan sakatlık ile iptale yol açan sakatlığın ağırlıkları farklıdır. Yok hükmünde sayılan işlemler; fonksiyon gaspıyla sakat işlemler, ağır ve bariz yetki tecavüzüyle sakat işlemler, fiili yol oluşturan işlemler, düzmece atamalar, yaş koşuluna uymayan  atamalar,  kanunla  öngörülmüş  yok  hükmünde  sayılma  halleri olarak ifade edilebilir. Yok hükmünde sayılma yaptırımının uygulanacağı işlemlerin ilk türü, fonksiyon gaspıyla sakat işlemlerdir. Fonksiyon gaspı, idarenin yasama veya yargı organlarının görev alanına giren konularda işlem yapması halinde söz  konusu  olan  sakatlık  halidir. Tanımdan  da  anlaşılabileceği  üzere  bu sakatlık  türünün  oluşması  için  idare,  yasama  veya  yargı  fonksiyonlarını kullanmalıdır. Bu iki tür fonksiyon gaspının müeyyidesi de Fransa da yok hükmünde sayılmadır. Yok  hükmünde  sayılan  ikinci  tür  işlemler  ise,  ağır  ve  bariz  yetki tecavüzüyle sakat işlemlerdir. Yetki tecavüzü ise, bir idari makamın yetkili olduğu bir konuda, yerde veya zamanda işlem tesis etmesi demektir. Ağır ve bariz yetki tecavüzü, bu hukuka aykırılığın fevkalade ağır ve apaçık olduğu yetki tecavüzüdür. Ağır ve bariz yetki tecavüzü ise yukarıdaki tanımlardan  yararlanılarak  şu  şekilde  tanımlanabilir: Ağır  ve  bariz  yetki tecavüzü, bir idari makamın yetkili olduğu bir konuda, yerde veya zamanda ağır ve bariz bir şekilde hukuka aykırı olarak işlem tesis etmesi durumudur.                                                  99  Erdinç, s. 116. 100  Gözler, 2009, s. 1012; Kalabalık, s. 382-383. 101  Onar, s. 301; Sarıca, s. 1197-1198; Akyılmaz - Sezginer - Kaya, s. 384; Gözler, 2009, s. 1014, Gümüş, s. 54; Kalabalık, s. 349. 102  Gözler, 2009, s. 1015. Onar a göre fonksiyon gaspıyla yapılan işlemler yokluk dolayısıyla hükümsüzdür. Onar, s. 331. Aynı yönde, Doğruer, s.  28, 73. Danıştay ın aynı yöndeki kararları için, bkz. Açdoyuran, s. 59-60. 103  Akyılmaz - Sezginer - Kaya, s. 386; Kalabalık, s. 340. 104  Akyılmaz - Sezginer - Kaya, s. 386; Kalabalık, s. 350. 105  Akyılmaz - Sezginer - Kaya, s. 386; Gümüş, s. 58. 958Ankara Üni. Hukuk Fak. Dergisi, 65 (3) 2016: 937-966                                              Taşdöğen Normalde  yetki  tecavüzünün  müeyyidesi  iptalken,  ağır  ve  bariz  yetki tecavüzünün müeyyidesi yok hükmünde sayılmadır.   Yok  hükmünde  sayılacak  işlemlerden  bir  diğer  grup  ise,  fiili  yol oluşturan işlemlerdir. Fiili yol idarenin kişilerin temel hak ve hürriyetlerine özellikle de mülkiyet hakkına ağır ve apaçık şekilde hukuka aykırı olarak müdahale etmesidir. Bu işlemlerin müeyyidesi yok hükmünde sayılmadır. Bu  kategoriye  girebilecek  bir  diğer  işlem  grubu  ise  düzmece atamalardır. Fransa da var olan bu atama usulünde bir kişi, görevi ifa etmesi için değil, atanan kişinin daha sonra bir başka göreve atanabilmesi veya bu görevden doğan avantajlardan faydalanması için yapılır. Bu işlemler de yok hükmünde sayılmaktadır.  Bir diğer işlem grubu ise, yaş koşuluna uymayan atamalardır. Fransız Danıştayının içtihatlarıyla ortaya çıkan bu kategori, belli bir yaş sınırını aşan bir kişinin memur olarak atanmasıyla oluşmaktadır. Bu konuda öngörülen son işlem kategorisi ise, kanunla öngörülmüş yok hükmünde sayılma halidir. Eğer kanun, bir işlemdeki hukuka aykırılığın o işlemin yok hükmünde sayılmasına sebep olacağını belirtmişse, bu halde o işlemin müeyyidesi yok hükmünde sayılma olacaktır. Yok  hükmünde  sayılan  işlemler  birer  idari  işlem  olarak  vardır.  Bu işlemler  re sen  ve  cebren  uygulanabilir  ve  ilgililerinin  haklarına  ve menfaatlerine zarar verebilirler. Dolayısıyla bunların hukuka aykırılıklarının bir mahkeme tarafından saptanması ve yok hükmünde olduklarına karar verilmesi gereklidir  Cumhurbaşkanlığı  kararnamelerinde  şayet  yukarıda  zikredilen sakatlıklar  mevcutsa,  bu  işlemler  yok  hükmünde  sayılmalıdır.  Yukarıda bahsedilen mutlak yokluk ve yok hükmünde sayılma hallerinde belirtilenler dışında, idari işlemin unsurlarında herhangi bir sakatlık varsa, bu işlemler iptal  edilebilir.  İptal  edilmesinin  önünde  herhangi  bir  engel                                                  106  Gözler, 2009, s. 1016. Onar, ağır ve bariz yetki tecavüzü halinde de yokluk yaptırımının uygulanacağını belirtmektedir. Onar, s. 332. Sarıca da bu görüştedir. Sarıca, s. 1200-1201. 107  Gözler, 2009,  s. 1017. 108  Ibid., s. 1018. 109  Ibid., s. 1018. 110  Ibid., s. 1019.   959Cumhurbaşkanlığı Kararnameleri        Ankara Üni. Hukuk Fak. Dergisi, 65 (3) 2016: 937-966 bulunmamaktadır. Bu kararnameler hakkında iptal kararı vermeye yetkili olan mahkeme de, bu kararnameler için özel olarak görevli ve yetkili bir mahkeme belirtilmediği için, genel yetki kurallarına göre belirlenmelidir. Bu da Ankara İdare Mahkemeleridir. Uygulamada  Cumhurbaşkanlığı  kararnamelerinin  yargısal  denetimi yapılmamaktadır.  Zira  bu  işlem  türünün,  uygulamada  Cumhurbaşkanı tarafından  tek  başına  yapılabileceği  kabul  edilmekte  ve  o  şekilde yapılmaktadır. Ancak yukarıda da belirtildiği üzere hukuken bu görüşü kabul etmek mümkün değildir.  VII.  CUMHURBAŞKANLIĞI KARARNAMELERİNİN YAYINLANMASI ZORUNLU MUDUR? İdarenin  bir  düzenleyici  işleminin  yayınlanıp  yayınlanmayacağının belirlenmesi önemli bir husustur. Hukuk devleti ilkesinin gereklerinden biri olan  idarenin  şeffaflığı  ilkesi,  idarenin  işlemlerinin  yayınlanmasını gerektirmektedir. Cumhurbaşkanlığı kararnameleri bakımından da durum bu şekilde ele alınmalıdır. Türk  mevzuatında  da  Resmi  Gazetede  yayınlanması  zorunlu  bazı düzenlemeler mevcuttur. Bu husus 23.5.1928 tarih ve 1322 sayılı Kanunların ve Nizamnamelerin Sureti Neşir ve İlanı ve Meriyet Tarihi Hakkında Kanun ile  düzenlenmiştir.  Bu  Kanunun  1.  maddesine  göre  Resmi  Gazetede yayınlanması zorunlu olan düzenlemeler şunlardır;  Aşağıda yazılı mevaddın Resmi Gazete ile neşri mecburidir:  A - Kanunlar, devletlerle münakit mukavele ve muahedelerle sair düveli akitler, inhisarı ve mali taahhüdü mutazammın mukaveleye ve imtiyazlar, kanunların tefsiri, hususi af ilanı, cezaların tahfif veya tahvili veya tecili, tahkikat ve takibatı kanuniye icrası veya tecili gibi ammeyi alakadar eden Büyük Millet Meclisi kararları ve Meclis zabıtları.  B - Nizamnameler.  C - Tasdikı aliye iktiran eden memuriyet kararnameleri.  D - Umumi hizmetlerden birini ifa maksadiyle aktedilip İcra Vekilleri Heyetince tasdik olunan mukavele ve imtiyaznameler.                                                   111 Gözler, 2015,  s. 333. 960Ankara Üni. Hukuk Fak. Dergisi, 65 (3) 2016: 937-966                                              Taşdöğen H - Şürayı Devletçe nizamnamelerin tefsirine ve menafii umumiyeye hadim  cemiyetlerin  tasdikına  ve  imtiyaz  ihtilaflarına  ait  ittihaz  olunan kararlar ile ammeyi alakadar eden istişari mukarrerattan Başvekaletçe tasdik kılınanlar.  V  -  Ref'i  tezat  ve  tevhidi  içtihada  dair  Temyiz  Mahkemesi  Heyeti Umumiyesince ittihaz olunan kararlar.  Z –Kanun ve nizamnamelerde Resmi Gazete ile neşri mecburi olarak irae edilen mevat.  Aynı  konuyu  düzenleyen,  22.6.1927  tarihli  ve  5335  sayılı  Bakanlar Kurulu Kararıyla yürürlüğe konulmuş olan Resmi Gazete nin Sureti Neşir ve Muamelatının Tarzı İcrasına Dair Yönetmeliğin 2. maddesine göre,  Kanunlar,  tefsirler,  Büyük  Millet  Meclisi  kararları,  nizamnameler, kararnameler, talimatnameler, Şürayı Devlet kararları, Vekaletlerin tebligat ve tahriratı umumiyeleri, resmi mukavelename ve ilanlar Resmi Ceride ile neşrolunur.  5335  sayılı  Yönetmeliğin  2.  maddesinde   kararnamelerin   Resmi Gazetede  yayımlanacağı  belirtilmiştir.  Çok  açıktır  ki,  cumhurbaşkanlığı kararnameleri  de,  bir  kararname  türüdür.  Dolayısıyla  cumhurbaşkanlığı kararnamelerinin Resmi Gazetede yayımlanması zorunludur, denilebilir. 2014 yılının Aralık ayında,Cumhurbaşkanı Recep Tayyip Erdoğan ın, Cumhurbaşkanlığı  idari  teşkilatı  içerisinde  yedi  adet  yeni  başkanlık kurulmasına  dair  bir  kararname  çıkarttığı  kamuoyuna  yansımış,  ancak buna  ilişkin  kararnamenin  bu  makalenin  son  olarak  incelendiği  tarihe kadar  Resmi  Gazetede  yayımlanmamıştır.  Şüphesiz  bu  durum, cumhurbaşkanlığı kararnamelerinin yayımlanması zorunluluğuna aykırı bir durum arz etmektedir. VIII. CUMHURBAŞKANLIĞI KARARNAMELERİNİN NORMLAR HİYERARŞİSİNDEKİ YERİ Normlar  hiyerarşisi,  bir  hukuk  düzeninde  hiyerarşik  bir  sıra  ile yukarıdan aşağıya doğru sıralanan ve aşağıda yer alan hukuk normunun geçerliliğini  üstünde  yer  alan  normdan  aldığı  ve  geçerliliğin  bir  sonucu                                                  112 Çetin,  2014, http://www.hurriyet.com.tr/gundem/27757166.asp 113 Bu çalışma en son 21.03.2016 tarihinde kontrol edilmiştir. 114 Bu yönetmelik maddesinin kanuna uygun olup olmadığı da tartışılmalıdır. Ancak iptal edilene kadar geçerli bir hukuk normu özelliği taşıdığından bu hükme uyulması da şarttır.   961Cumhurbaşkanlığı Kararnameleri        Ankara Üni. Hukuk Fak. Dergisi, 65 (3) 2016: 937-966 olarak altta yer alan normun, üstünde yer alan tüm hiyerarşik kategorideki normlara uygun olması gerektiği bir normlar piramididir. Bu piramidin her hukuk  düzeni  bakımından  farklı  şekilde  değerlendirilmesi  gerekir.  Türk hukuku  bakımından  bu  değerlendirme  en  doğru  biçimde  şu  şekilde özetlenebilir: Bu hiyerarşinin en üstünde Anayasa vardır. Bunun altında ise Anayasa Mahkemesi Kararları ve TBMM İçtüzüğü sıralanır. Ardından ise kanunlar,  uluslararası  andlaşmalar,  olağan  dönem  ve  olağanüstü  dönem kanun  hükmünde  kararnameleri  gelir.  Devamında  ise  sırasıyla,  Danıştay kararları,  tüzükler,  Danıştay  denetimindeki  yönetmelikler,  Bölge  İdare Mahkemesi  kararları,  idare  mahkemesi  kararları,  idare  mahkemelerinin denetimindeki yönetmelikler ve adsız düzenleyici işlemler sıralanır. Cumhurbaşkanlığı kararnameleri geçerliliklerini Anayasaya borçludur. Bu bakımdan hiyerarşide Anayasanın altında olduğu şüphesizdir. Anayasa Mahkemesinin  cumhurbaşkanlığı  kararnamesini  denetleme  yetkisi bulunmamasına  rağmen,  Mahkemenin  karar  verirken  cumhurbaşkanlığı kararnamesiyle bağlı olmamasından ötürü bu normla bir hiyerarşi ilişkisinin olmadığı  söylenebilir.  Kanunların  da  içerik  olarak  cumhurbaşkanlığı kararnamesinin düzenlediği konuları düzenlemesi mümkün değildir. Ancak kanunların,  cumhurbaşkanlığı  kararnamesinin  ihdas  usulünü,  yasama yetkisinin genelliği ilkesine göre, düzenlemesi mümkündür. Bundan ötürü kanunlar, cumhurbaşkanlığı kararnamelerinin hiyerarşik olarak üstündedir. Tüzükler bakımından da, cumhurbaşkanlığı kararnamelerinin ihdas usulünü belirleyen  kanunlara  dayanılarak  bir  tüzüğün  çıkarılması  mümkün olduğundan ve böyle bir halde cumhurbaşkanlığı kararnamelerinin bu tüzüğe uyması  gerekeceğinden,  bunların  normlar  hiyerarşisinde  tüzük  altı  bir seviyede olduğunu söylemek mümkündür. Yönetmelikler  için  ise,  Anayasanın  124.  maddesindeki  düzenleme dikkate  alınarak  değerlendirmede  bulunmak  gerekir.  124.  maddenin  ilk fıkrasına göre,   Başbakanlık, bakanlıklar ve kamu tüzelkişileri, kendi görev alanlarını ilgilendiren  kanunların  ve  tüzüklerin  uygulanmasını  sağlamak  üzere  ve bunlara aykırı olmamak şartıyla, yönetmelikler çıkarabilirler.                                                    115 Gözler, 2013, s. 181. 116 Gülgeç, s. 218. 117 Ibid., s. 177. 118 Ibid. 119 Ibid., s. 178. 120 Ibid., s. 190. 962Ankara Üni. Hukuk Fak. Dergisi, 65 (3) 2016: 937-966                                              Taşdöğen Buna  göre  cumhurbaşkanlığı  kararnamelerinin  ihdas  usulünün yönetmeliklerle düzenlenip düzenlenmeyeceğini değerlendirmek gerekir. Bu bağlamda değerlendirildiğinde Başbakanlık ve bakanlıklar dışındaki kamu tüzel kişilerinin yönetmelikleriyle cumhurbaşkanlığı kararnamelerinin ihdas usulünü  düzenleyemeyeceğini  kabul  etmek  gerekir.  Zira  bir  kamu  tüzel kişisinin bir konuda yönetmelikle düzenleme yapabilmesi için, kendi görev alanlarını  ilgilendiren  kanunlar  ve  tüzüklerin  uygulanmasını  sağlaması gerekir.  Bu  kamu  tüzel  kişilerinin,  yönetmelikle  cumhurbaşkanlığı kararnamelerini düzenleyebilecek görev alanına sahip olduğunu söylemek mümkün görülmemektedir. Bu anlamda sadece Başbakanlık ve bakanlıkların yönetmelikleriyle bu konunun düzenlenip düzenlenemeyeceği tartışılmalıdır. Ancak bu konuda da kesin bir şey söylemek çok zordur. Eğer bir kanunla veya  tüzükle,  Başbakanlık  veya  bakanlıklara  cumhurbaşkanlığı kararnamelerinin ihdas usulünü belirleme konusunda bir yetki verilmişse – bu yetki, karşı-imza kuralının Başbakanlık ve bakanlıklar tarafından nasıl uygulanacağına ilişkin bir husus da olabilir – bunun hakkında bir yönetmelik çıkarılabileceği  söylenebilir.  Böyle  bir  durumda  cumhurbaşkanlığı kararnamelerinin  Başbakanlık  ve  bakanlıkların  çıkardığı  yönetmeliklerin hiyerarşik olarak altında olduğu ifade edilmelidir. Ancak, Başbakanlık ve bakanlıkların  cumhurbaşkanlığı  kararnamelerinin  ihdas  usulü  hakkında yönetmelik çıkaramayacakları kabul edilirse de, aralarında hiyerarşik bir üstlük altlık ilişkisi olmadığı değerlendirmesi yapmak gerekir.  Cumhurbaşkanlığı  kararnamelerinin  yargısal  denetiminin  mümkün olduğunu  belirtmiştik.  Bu  denetimin  de  Ankara  İdare  Mahkemeleri tarafından yapılması gerektiğini de ifade etmiştik. Dolayısıyla ilk derece idare  mahkemesi  tarafından  verilecek  bir  kararla  cumhurbaşkanlığı kararnamelerinin  geçerliliği  etkilendiğinden,  daha  doğrusu  yürürlükten kalktığından,  mahkemelerin  bu  kararlarının  cumhurbaşkanlığı kararnamesinin hiyerarşik olarak üstünde olduğu söylenebilir. Sonuç  olarak  cumhurbaşkanlığı  kararnamelerinin  normlar hiyerarşisinde, idare mahkemesi kararlarının altında, idare mahkemelerinin denetimindeki yönetmeliklerle aynı düzeyde olduğunu yerinde olacaktır.     963Cumhurbaşkanlığı Kararnameleri        Ankara Üni. Hukuk Fak. Dergisi, 65 (3) 2016: 937-966 SONUÇ Cumhurbaşkanlığı  kararnameleri  doktrinde  üzerinde  tartışılması gereken bir düzenleme türüdür. Zira Cumhurbaşkanının elinin güçlendiği dönemlerde, bu düzenleme fiili bir yönetim teşkilatı oluşturulması için, yani bir anlamda cumhurbaşkanlarına anayasanın çizdiği sınırları aşmaları için bir araca dönüşebilir. Dolayısıyla bu işlemlerin, düzenleme konuları, nitelikleri, unsurları, yargısal denetimleri konuları tartışılmalıdır. Cumhurbaşkanlığı  kararnameleri  aslen  bir  idari  işlemden  fazlası değildir.  Cumhurbaşkanlığı  makamına  yüklenen  olağanüstü  anlam dolayısıyla  bu  işlemler  de  abartılı  yorumlanmış  ve  yargısal  denetimi mümkün görülmemiştir.  Ancak  mevcut  hukuksal  durum  böyle  değildir.  Cumhurbaşkanı uygulamada  kabul  edildiğinin  aksine,  ne  bu  kararnameleri  tek  başına çıkarabilir,  ne  de  bu  kararnameler  yargısal  denetimden  muaftır.  Hukuki nitelik itibariyle alelade bir idari işlemden farkı olmayan bu işlemler doktrin ve uygulamada doğru değerlendirilmeli, yayımlanmasından kaçınılmamalı, hukuka aykırı olduğu durumlarda ise bu işlemlerin yetkili ve görevli yargı organınca yokluğu tespit edilmeli ve iptaline karar verilmelidir.              964Ankara Üni. Hukuk Fak. Dergisi, 65 (3) 2016: 937-966                                              Taşdöğen",
     "Kaynakça": "Açdoyuran, Saadettin Burak (1998), Konya, İdari İşlemin Yetki Unsuru ve Yetki  Unsurundaki  Sakatlıklar,  Konya,  Selçuk  Üniversitesi  Sosyal Bilimler Enstitüsü, (Yayımlanmamış Yüksek Lisans Tezi). Akbulut, Emre (2013), Türk İdare Hukukunda Kanuni İdare İlkesi, İstanbul, Beta Yayınevi. Akyılmaz, Bahtiyar, Sezginer, Murat ve  Kaya, Cemil (2013), Türk İdare Hukuku, Ankara, Seçkin Yayınları, 4. b.. Çelik, Ümit (12.12.2004),  Gölge Kabine Tartışması , Hürriyet Gazetesi Gündem  Son  Dakika  Haberleri, http://www.hurriyet.com.tr/gundem/27757166.asp. 20.12.2015 tarihinde erişildi. Doğruer,  Süleyman  (1993),  İdari  İşlemlerdeki  Sakatlıklar, Ankara,  Gazi Üniversitesi Sosyal Bilimler Enstitüsü, (Yayımlanmamış Yüksek Lisans Tezi). Duman, Selçuk (2013), Türkiye Devleti Cumhurbaşkanları, Ankara, Berikan Yayınevi, 2. b.. Erdinç, Burcu (2013), İdari İşlem Kuramında  Yokluk , Ankara, Ankara Üniversitesi Sosyal Bilimler Enstitüsü, (Yayımlanmamış Yüksek Lisans Tezi). Erdoğan,  Mustafa  (1987),     1982  TC  Anayasasında  Cumhurbaşkanının Hukuki  Durumu ,  Ankara,  Ankara  Üniversitesi  Sosyal  Bilimler Enstitiüsü, (Yayımlanmamış Doktora Tezi). Erdoğan, Mustafa (2011), Anayasa Hukuku, Ankara, Orion Yayınevi, 7. b.. Gözler,  Kemal  (2001),  Devlet  Başkanları:  Bir  Karşılaştırmalı  Anayasa Hukuku İncelemesi, Bursa, Ekin Yayınevi. Gözler, Kemal (2013), Hukuka Giriş, Bursa, Ekin Yayınları, 10. b.. Gözler, Kemal (2009), İdare Hukuku, C. I, Bursa, Ekin Yayınevi, 2. b.. Gözler,  Kemal  (2015),  Türk  Anayasa  Hukuku  Dersleri,  Bursa,  Ekin Yayınevi, 19. b..   965Cumhurbaşkanlığı Kararnameleri        Ankara Üni. Hukuk Fak. Dergisi, 65 (3) 2016: 937-966 Gözübüyük, Şeref (2013), Anayasa Hukuku, Ankara, Turhan Yayınevi, 19. b.. Gülgeç, Yahya Berkol (2015), Normlar Hiyerarşisi: Türk, Alman ve İngiliz Hukuk  Sistemlerinde  Kural  İşlemlerin  ve  Mahkeme  Kararlarının Hiyerarşik Gücü, Bursa, Uludağ Üniversitesi Sosyal Bilimler Enstitüsü, (Yayımlanmamış Yüksek Lisans Tezi). Gümüş,  Mehmet Ali  (1995),  İdari  İşlemler  ve  İptal  Nedenleri,  İstanbul, İstanbul  Üniversitesi  Sosyal  Bilimler  Enstitüsü,  (Yayımlanmamış Yüksek Lisans Tezi). Günday, Metin (2013), İdare Hukuku, Ankara, İmaj Yayınevi. Kahraman, Mehmet (2013), Türk Anayasa Hukukunda Cumhurbaşkanlığı, Konya, Çizgi Yayınevi,. Kalabalık,  Halil  (2014),  İdare  Hukukunun Temel  Kavram  ve  Kurumları, Konya, Sayram Yayınları, 5. b.. Onar, Sıddık Sami (1966), İdare Hukukunun Umumi Esasları, C. 1, İstanbul, İsmail Akgün Matbaası, 3. b.. Özbudun, Ergun (2013), Türk Anayasa Hukuku, Ankara, Yetkin Yayınevi, 13. b.,. Sarıca,  Ragıp  (1944),   İdare  Hukukunda  Yokluk  ve  Butlan , Ebul ula Mardin e Armağan, İstanbul, Kenan Matbaası, ss. 1191-1281. Sürekli, Nilüfer Canat (2013), Kamu Yönetiminde Açıklık/Şeffaflık İlkesi Anlayışı  Çerçevesinde  Bilgi  Edinme  Hakkı  ve  Türkiye de  Kamu Yönetimine  Etkisi,  Konya,  Selçuk  Üniversitesi  Sosyal  Bilimler Enstitüsü, Yayınlanmamış Yüksek Lisans Tezi. Tanör, Bülent ve Yüzbaşıoğlu, Necmi (2013), 1982 Anayasasına Göre Türk Anayasa Hukuku, İstanbul, Beta Yayınevi, 13. b.. Ulu, Güher (2012), İdari İşlemin Yetki Unsuru, Ankara, Seçkin Yayınları. Yayla, Yıldızhan (2010), İdare Hukuku, İstanbul,"
}