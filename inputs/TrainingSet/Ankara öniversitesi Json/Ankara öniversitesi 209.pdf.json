{
     "Tip": "Makale",
     "Dergi İsmi": "",
     "Üniversite İsmi": "Ankara Üniversitesi",
     "Gün": "",
     "Ay": "",
     "Yıl": "2016",
     "Cilt": "65",
     "Sayı": "4",
     "Başlık": "SİMSARIN ÜCRET HAKKI",
     "Title": "The Rights to Charge for Land Agent",
     "Yazar İsmi": [
          "Neytullah GÜL"
     ],
     "Danışman İsmi": "",
     "Anahtar Kelimeler": [
          "Simsar",
          "ücret",
          "sözleşme",
          "aracılık",
          "koşul"
     ],
     "Keywords": [
          "Intermediate broker",
          "fee",
          "contract",
          "mediation",
          "stipulation"
     ],
     "Özet": "Simsar,  taraflar arasında  sözleşmenin  kurulmasına  imkân  hazırlayan veya  kurulması  için  aracılık  yapan  kimsedir.  Yapılan  bu  faaliyetler karşılığında simsarın en önemli hakkı ücret hakkıdır. Simsarın ücrete hak kazanmasının temel şartı yapılan faaliyet sonucu sözleşmenin kurulmasıdır. Eğer simsarlık sözleşmesi ile amaçlanan sözleşme kurulmamışsa, simsar ücret talep edemez. Dolayısıyla Kanun ücret hakkını başarı şartına bağlamıştır. Başarının simsarın faaliyetleri sonucu olması da zorunludur. Fakat simsarın faaliyetleri dışında bir etki de nedensellik bağının varlığını ortadan kaldırmaz. Tekel hakkının olduğu durumda nedensellik bağı aranmaz.",
     "Abstract": "The land agent who through the establishment of the contract between the parties. The fee for these activity are the most important right. The main condition of the fee is the establishment of the contract. Unless contract is agreed may not ask for land agent fee. Hence success is required for fee according to Rules. Besides success must come from land agent too. But other effects aren t affect the existence  of the causal relationship too. Causal relationship is not required in case of the existence of a monopoly right.",
     "Metin": "Simsar, taraflar arasında bir sözleşme kurulması imkânının hazırlanması veya  kurulmasına  aracılık  etmeyi  üstlenen  ve  sözleşmenin  kurulmasıyla ücrete hak kazanan kimsedir. Sözleşme yapmayı arzulayan ve fakat çevreyi tanımama, dilini bilmeme, farklı yerlerde yaşama gibi nedenlerle bu isteğini elde edemeyen veya elde etse de beklediği yararın altında teklif alanlar için, talepleri halinde, simsar aracılık yapar. Simsarın aracılığı geniş bir faaliyet sahasına yayılmıştır. Yük taşımacılığı yapan kimse için ulusal veya uluslararası taşımacılıkta müşteri bulunması ve özellikle dönüşte aracın boş dönmemesi için müşteriye ihtiyaç olması buna örnek olarak gösterilebilir. Taşınmazını satmak isteyen mülkiyet sahibi de taşınmazını istediği tutardan satmak için çevresinden  daha  fazlasına  ihtiyaç  duyacaktır.  Yine  iş  sözleşmesinin kurulması için de işveren ile işçinin bir araya gelip sözleşme yapması için aracı  gerekebilmektedir.  Hatta  evlenmek  isteyen  kişiler  dahi  simsardan yararlanabilmektedir. Bu örnekler simsara ihtiyaç duyulan durumlardan sadece birkaçıdır.  Faaliyet sahası sadece bu durumlarla sınırlı olmayan simsarın en önemli hakkı ise ücret hakkıdır. Simsar ücret hakkı elde etmek için faaliyette bulunur. Ancak faaliyet tek başına ücrete hak kazanmak için yeterli değildir. Ücret için getirilen diğer koşul sözleşmenin kurulmasıdır. Sözleşmenin kurulmasının sadece  simsarın faaliyetleri  sonucu  olması  gerekmez.  Ancak  nedensellik bağının  varlığı  mutlaka  göz  önünde  bulundurulur.  Nedensellik  bağının aranmadığı istisna durum ise simsara tekel hakkı tanınmış olmasıdır. Simsarın ücret hakkı geciktirici koşula bağlanmışsa simsar, koşulun gerçekleşmesiyle ücrete hak kazanacaktır. Bunun yanında ücret hakkının kaybedilmesi halleri de Kanun da  düzenlenmiştir. Tarafsızlığın ihlâli ve  dürüstlük kurallarına aykırı olarak diğer taraftan ücret sözü alınması halinde simsar ücret hakkını kaybedecektir. Evlenme simsarlığında kararlaştırılan ücretin dava veya takip yoluyla talep edilmesi mümkün değildir. Bu durum evlenme simsarlığından kaynaklanan borca eksik borç niteliği kazandırmıştır. Simsar ücretin yanında sözleşmede kararlaştırmışlarsa yaptığı giderleri de talep edebilir. Ayrıca giderlerin talebi bakımından  ücret  isteminden  farklı  olarak  sözleşmenin  kurulması  şartı getirilmemiştir. 2796Ankara Üni. Hukuk Fak. Dergisi, 65 (4) 2016: 2795-2820  Gül II. TÜRK BORÇLAR KANUNU NDA SİMSARIN ÜCRET HAKKI Ücret,  simsarlık  sözleşmesinin  esaslı  unsurlarından  biridir.  Yapılan faaliyet  karşılığında  simsara  ücret  ödenmesi  zorunludur.  Bu  zorunluluk simsarlık sözleşmesinin tanımının yapıldığı Türk Borçlar Kanunu (TBK) m.520/1 de açıkça belirtilmiştir. Hükümde tanım şu şekilde verilmiştir:   Simsarlık sözleşmesi, simsarın taraflar arasında bir sözleşme kurulması imkânının hazırlanmasını veya kurulmasına aracılık etmeyi üstlendiği ve bu sözleşmenin kurulması hâlinde ücrete hak kazandığı sözleşmedir .  TBK ücrete hak kazanma bakımından, simsarın, kurulmasına imkân hazırladığı veya aracılık ettiği sözleşmenin kurulması şartı getirmiştir. Bu durumda simsarın sözleşmenin kurulması için ortaya koyacağı çaba ücrete hak kazanma bakımından yeterli olmayacaktır. Yine TBK m.521/1 de de simsarın ücrete hak kazanması için yaptığı faaliyetin sonucunda sözleşmenin kurulması gerektiği belirtilmiştir. Bu hüküm ücrete hak kazanma zamanını düzenlemiştir. Kanaatimizce TBK m.521/1 uyarınca ücrete hak kazanmak için sözleşmenin kurulması  şart  kılınmıştır.  Bu  nedenle  sözleşme  kurulmadan  ücrete  hak kazanılacağına  ilişkin  simsarlık  sözleşmesine  konulacak  hüküm  geçersiz olacaktır. Çünkü TBK m.521/1 hükmünde yer alan  ancak  ifadesi maddeyi nispi emredici hale getirmektedir. Şu halde simsarlık sözleşmesinde, asıl sözleşme  kurulmadan  ücret  ödenmesi  kararlaştırılmışsa,  anlaşmanın  bu maddesini nispi emredici hüküm karşısında geçersiz saymak gerekir. Fakat ücrete ifayla hak kazanılacağına ilişkin bir sözleşme hükmü geçerli olmalıdır.                                                  1   Aksi yönde görüş için bkz. Cevdet YAVUZ, Türk Borçlar Hukuku: Özel Hükümler, İstanbul, 2014, s.1316; Sabih ARKAN, Ticari İşletme Hukuku, On Altıncı Baskı, Ankara, 2012, s.190; Arslan KAYA v.d., Ticari İşletme Hukuku: Yeni Türk Ticaret Kanunu na Göre Güncellenmiş Dördüncü Bası, İstanbul, 2015, s.735; Poroy/Yasaman da hükmün emredici  olmadığını,  sözleşmenin  kurulmasından  sonrası  için  ücret  ödenmesinin kararlaştırılmasının  mümkün  olacağını  belirtmiş,  fakat  sözleşme  kurulmadan  ücret ödenmesinin kararlaştırılıp kararlaştırılamayacağı yönünde bir görüş belirtilmemiştir. Reha POROY/Hamdi YASAMAN, Ticari İşletme Hukuku: 6102 sayılı TTK Nazara Alınarak Genişletilmiş ve Güncelleştirilmiş 14. Bası, İstanbul, 2012, s.284; Turgut UYGUR, 6098 Sayılı Türk Borçlar Kanunu Şerhi Cilt II, Madde 237-649, 3. Baskı, Ankara, 2013, s.2364; İ. Yılmaz ASLAN, Ticaret Hukuku Dersleri, 9. Baskı, Bursa, 2014, s.97; Mustafa Alper GÜMÜŞ, Borçlar Hukuku Özel Hükümler, Cilt II, 3. Bası, İstanbul, 2014, s.219; Tamer  BOZKURT,   Türk  Hukukunda  Tellâllık  ve  Tellâllığın  Uygulamada  Farklı Görünümleri , Yayımlanmış Yüksek Lisans Tezi, Ankara Üniversitesi Sosyal Bilimler Enstitüsü, 2006, s.125. 2   Aksi yönde görüş için bkz. ARKAN, s.190. 3   ARKAN, s.191, dn.3; UYGUR, s.2363.   2797Simsarın Ücret Hakkı...  Ankara Üni. Hukuk Fak. Dergisi, 65 (4) 2016: 2795-2820  Eğer  ücret  ödenmemesi  kararlaştırılmışsa,  taraflar  arasındaki  ilişki simsarlık değil vekâlet ilişkisi olacaktır. Fakat simsarlık sözleşmesinde ücret miktarının belirlenmemiş olması sözleşmeyi geçersiz kılmaz. Simsarlık sözleşmesi kural olarak herhangi bir şekle tabi değildir. Fakat TBK m.520/3 hükmü istisnadır. Buna göre taşınmazlar konusunda yapılacak simsarlık  sözleşmeleri,  yazılı  şekilde  olmadıkça  geçerli  olmayacaktır  6. Simsarlık sözleşmesi geçersiz olduğundan simsar ücrete hak kazanamaz ve asıl sözleşmenin taraflarının vermiş olduğu avanslar sebepsiz zenginleşme hükümlerine göre talep edilebilir. Fakat kanaatimizce gayrimenkul simsarı                                                  4   UYGUR,  s.2365;  GÜMÜŞ,  s.207;  Rıza  AYHAN/Mehmet  ÖZDAMAR/Hayrettin ÇAĞLAR, Ticari İşletme Hukuku: Genel Esaslar, Gözden Geçirilmiş ve Güncellenmiş 7. Bası, Ankara, 2014, s.386. 5   KAYA v.d., s.727, N.1547; Y. 11. HD, T.6.2.1979, E.1978/5877, K.1979/495; Y. 3. HD, T.12.10.2010, E.2010/12894, K.2010/16291(Kazancı İçtihat Bilgi Bankası). 6   Fakat sözleşmenin geçerliliği için yazılılık şartı varsa da taraflarca bu şartın hakkın kötüye kullanılması  yasağına  aykırı  olarak  kullanılmasının  korunmaması  gerektiği  Yüksek Mahkemenin 3.11.2010 tarihli oyçokluğuyla alınan kararında belirtilmiştir. Y. HGK, T.3.11.2010,  E.2010/19-559,  K.2010/546:   Mahkemeye  ibraz  edilen  sözleşmede, davalı/borçlu şirketi temsilen imzanın bulunup davacı/alacaklı komisyoncunun imzasının olmadığı ancak, takibe konu edilen komisyonculuk alacağının dayanağı olan sözleşmenin davacı/alacaklının  elinde  bulunması  nedeniyle  her  zaman  elindeki  sözleşmeyi imzalayabileceği belirgindir. Burada tarafların iradelerinin komisyonculuk sözleşmesinin kurulması konusunda birleştiği, her bir tarafın kendi elinde bulunan nüshayı imzalayarak diğerine verdiği ve sözleşmenin konusunu teşkil eden mal hususunda komisyonculuk hizmeti verilerek,  satışının  gerçekleştirildiği;  hatta  davalı/borçlunun  komisyonculuk sözleşmesinden kaynaklanan borcunun bir kısmını da ödediği anlaşılmaktadır. Hal böyle olunca, somut olayın özelliği de dikkate alındığında; gayrimenkul tellallığı sözleşmesinin, tarafların ortak iradesi ile BK'nun 404/3. forasında emredilen geçerlilik şartına uygun şekilde, yazılı olarak kurulmuş olduğu ve taraflarca hayata geçirildiğinin kabulü gerektiği; sözleşmeye taraf olan davalı/borçlunun açıklanan şekilde imza eksikliğini ileri sürmesinin ise TMK'nun 2. maddesinde açıklanan dürüstlük kuralları ve hakkın kötüye kullanılması yasağına aykırı olduğu; sonuç itibariyle davacının taraflar arasındaki geçerli tellallık sözleşmesi gereği ücrete hak kazandığı yönündeki direnme kararı isabetlidir …  (Kazancı İçtihat Bilgi Bankası). 7   Y. 3. HD, T.20.1.1992, E.1991/4859, K.1992/445:  … taraflar arasında sözlü olarak yapılmış bu tellallık sözleşmesinin varlığı ( ve davacının sözkonusu aracılık işlevini yerine getirip alıcı ile satıcı arasındaki daire alım satımının gerçekleşmesini sağlamış olduğu ) başka  delillerle  ispatlanmış  olsa  bile,  anılan  yasa  maddesinin  emredici  hükmünde öngörüldüğü gibi yazılı şekil şartına uyulmaması nedeniyle bunun geçersiz olacağı ve dolayısıyla geçersiz akte istinaden tellallık ücreti istenemiyeceği gözetilerek, dayanaksız olan davanın reddine karar verilmesi gerekirken … (Kazancı İçtihat Bilgi Bankası). 8   UYGUR, s.2361; Y. HGK, T.3.2.1993, E.3-713, K.23 (UYGUR, s.2361, dn.156). 2798Ankara Üni. Hukuk Fak. Dergisi, 65 (4) 2016: 2795-2820  Gül tacirse, yazılı simsarlık sözleşmesi olmadığından TBK uyarınca ücrete hak kazanamazsa da TTK m.20 hükmüne göre ücret talep edebilir.  Simsarlık sözleşmesi için iş sahibinin ücret borcunun dayanağı, simsarın mesaisi değil, asıl sözleşmenin kurulmasıdır. Fakat kurulan her sözleşme ücrete hak kazandırmaz. Simsarın ücrete hak kazanması için asıl sözleşmenin hukuken geçerli olarak kurulması, geciktirici şartlar varsa bu şartların yerine gelmesi  ve  kurulan  sözleşme  ile  simsarlık  faaliyeti  arasında  nedensellik bağının varlığı gerekir. A. Şartları 1. Sözleşmenin Kurulması Simsarın  ücrete  hak  kazanabilmesinin  en  temel  koşulu  simsarın faaliyetleri sonucu sözleşmenin kurulmasıdır. Bu husus hem TBK m.520/1 de hem de TBK m.521/1 de açıkça belirtilmiştir. TBK m.520/1 de yer alan  sözleşmenin kurulması hâlinde ücrete hak kazandığı sözleşmedir  ifadesi, TBK m.521/1 de ise  Simsar, ancak yaptığı faaliyet sonucunda sözleşme kurulursa  ücrete  hak  kazanır   ifadesi  bizi  bu  sonuca  götürmektedir. Sözleşmenin kurulması ile ifa bu bağlamda karıştırılmamalıdır. Simsarın ücrete hak kazanması sözleşmenin kurulmasına bağlıdır; yoksa ifa gerekmez. Yine  taraflar  arasında  yapılmış  bir  ön  sözleşmeden  cayılması  halinde hedeflenen asıl sözleşme kurulmadığından simsar ücrete hak kazanamayacağı gibi sözleşmeden cayan taraftan herhangi bir talepte de bulunması mümkün değildir. Simsarlık sözleşmesinin bu yönüyle tesadüfe bağlı bir sözleşme olduğu ileri sürülmüştür. Simsarın faaliyeti sonucunda üçüncü kişi ile yapılan sözleşme kesin ve hukuken geçerli bir sözleşme olmalıdır. Buna göre simsarın faaliyetleri sonucunda müvekkil ile üçüncü kişi arasında emredici hükümlere, ahlaka, kamu  düzenine  ve  kişilik  haklarına  aykırı  yahut  konusu  imkânsız  olan sözleşmeler kesin hükümsüzdür (TBK m.27/1)12 ve simsara ücret isteme hakkını vermez.                                                   9   GÜMÜŞ, s.216; BOZKURT, s.124; ASLAN, s.97. 10  ARKAN, s.190, dn.1; simsarlık sözleşmesinin tesadüfi bir sözleşme mi yoksa iş görme sözleşmesi mi olduğu yönündeki tartışmalar için bkz. YAVUZ, s.1314-1315; BOZKURT, s.124-125. 11  ARKAN, s.190; KAYA v.d., s.733, N.1563; BOZKURT, s.126. 12  Ayrıntılı bilgi için bkz. Ahmet M. KILIÇOĞLU, Borçlar Hukuku Genel Hükümler (Yeni Borçlar Kanunu na Göre) Genişletilmiş 18. Bası, Ankara, 2014, s.97 vd.   2799Simsarın Ücret Hakkı...  Ankara Üni. Hukuk Fak. Dergisi, 65 (4) 2016: 2795-2820  Sözleşmenin içerdiği hükümlerden biri veya birkaçı kesin hükümsüz ise bu diğer hükümlerin geçerliliğini etkilemez. Bu durumda simsar ücrete hak kazanır.  Ancak  geçersiz  olan  bu  hükümler  olmaksızın  sözleşmenin yapılmayacağı açık ise sözleşmenin tamamı kesin olarak hükümsüz olur (TBK m.27/2). Aynı şekilde sözleşmenin kurulması esnasında taraflardan biri esaslı olarak yanılmaya düşer ise bu taraf sözleşme ile bağlı tutulamaz (TBK m.30). Yanılma,  yanılanın  isteği  dışında,  irade  beyanı  ile  gerçek  iradenin uyuşmaması  veya  gerçek  iradenin  oluşmasında  önemli  olan  bir  hususta düşüncenin gerçek duruma uygun düşmemesidir. Yanılmanın sözleşmeyi etkilemesi için esaslı olması gerekir. Fakat esaslı yanılmanın varlığıyla birlikte yanılan sözleşmeyle bağlı tutulmak istemiyorsa TBK m.39/1 deki şartı yerine getirmelidir. Ancak yanılan, bu yanılgısını dürüstlük kurallarına aykırı olarak ileri süremez (TBK m.34/1). Diğer taraf sözleşmenin yanılanın kastettiği şekilde kurulmasına razı olduğunu bildirirse artık yanılan kişinin yanıldığını ileri sürmesi dürüstlük kuralına uygun olmaz. Böyle bir durumda sözleşme  yanılanın  kastettiği  anlamda  kurulmuş  sayılır  (TBK  m.34/2). Böylece simsar da ücrete hak kazanır.  Yine bir taraf diğer tarafın aldatması sonucu sözleşme yapmışsa, yanılma esaslı olmasa dahi, sözleşme ile bağlı olmaz (TBK m.36/1). Üçüncü kişinin aldatmasıyla sözleşme yapan taraf, karşı tarafın sözleşmeyi yaptığı sırada aldatmayı bilmesi veya bilecek durumda olması halinde sözleşme ile bağlı değildir  (TBK.  m.36/2).  Simsar,  kural  olarak  iki  tarafın  da  temsilcisi değildir. O halde simsarın müşteriyi aldatmasıyla bir sözleşme yapılırsa TBK  m.36/1  değil,  TBK  m.36/2  uygulama  alanı  bulur.  Bu  durumda müvekkilin  aldatmayı  bilmesi  veya  bilecek  durumda  olması  koşuluyla aldatılan taraf, sözleşme ile bağlı olmadığını bildirebilir. Eğer taraflardan biri simsara temsil yetkisi de vermişse bu halde TBK m.36/1 uygulanır ve simsarın veya müvekkilinin aldatmayı bilmediği ya da bilecek durumda olmadığı                                                  13  M. Kemal OĞUZMAN/ M. Turgut ÖZ, Borçlar Hukuku Genel Hükümler, C:I, 6098 Sayılı Yeni Türk Borçlar Kanunu na Göre Güncellenip, Genişletilmiş 10. Bası, İstanbul, 2012, s.94; Kenan TUNÇOMAĞ, Türk Borçlar Hukuku Genel Hükümler, C:I, 6. Baskı, İstanbul, 1976, s.335; Gamze TURAN BAŞARA, İzzet BAŞARA,  Borçlar Kanunu Tasarısında İrade Sakatlıkları , Prof. Dr. Fırat Öztan a Armağan, C:I, Ankara, 2010, s.337; Fikret EREN, 6098 Sayılı Türk Borçlar Kanununa Göre Hazırlanmış Borçlar Hukuku Genel Hükümler, 18. Baskı, Ankara, 2015, s.382 vd. 14  Esaslı yanılma-esaslı olmayan yanılma ayrımı için bkz. EREN, s.382 vd.; Y. 4. HD., T.10.05.1978, E.1977/8379, K.1978/6346 (Kazancı İçtihat Bilgi Bankası). 15  Bkz. ASLAN, s.96; Simsara özel olarak temsil yetkisi verilebileceği yönünde bkz. ARKAN, s.187-188. 2800Ankara Üni. Hukuk Fak. Dergisi, 65 (4) 2016: 2795-2820  Gül iddiasında bulunamaz. Yine simsarın veya diğer tarafın korkutması sonucu sözleşme yapan taraf bu sözleşme ile bağlı değildir (TBK. m.37/1)16. İrade  sakatlıklarının  var  olduğu  sözleşmelerde  kural  olarak  iradesi sakatlanmış tarafın sözleşme ile bağlı olmaması için TBK da belirtilen süre ve  şartlarda  karşı  tarafa  bir  bildirimde  bulunması  gerekir.  Eğer  iradesi sakatlanan taraf sözleşme ile bağlı olmadığını bildirmezse sözleşmeyi onamış sayılır. Bu durumda simsarın ücret hakkı doğmuş olur. Aksi takdirde ücret hakkı  hiç  doğmamış  olur.  Simsar  bu  sözleşmeden  bir  avans  almışsa, müvekkilin talebiyle aldığı avansı iade etmelidir. Burada iadenin hukuki dayanağı sebepsiz zenginleşmedir. Fakat müvekkilin davranışı karşı tarafın iradesini  sakatlamaya  neden  olmuşsa,  sözleşmenin  yapılması  sırasında durumu bilmeyen simsar müvekkilinden ücretini isteyebilmelidir. Taraflar arasında yapılan simsarlık sözleşmesine göre amaçlanan asıl sözleşme yerine başka bir sözleşme yapıldığı zaman, simsarın ücret hakkının doğup doğmayacağı da önemli bir husustur. Örneğin simsarın aracılık ettiği ve  taraflar  arasında  kurmaya  çalıştığı  kira  sözleşmesi  yerine  taraflar kiralanması düşünülen taşınmazın satımı konusunda anlaşırlarsa ücret hakkı doğar  mı?  Ayrıca  alınacak  ücret  bakımından  kira  sözleşmesi  ile  satım sözleşmesi arasında uygulamada komisyon yüzde olarak alındığından büyük bir fark olacaktır. Eğer bu durumda simsar ücrete hak kazanacaksa, hangi sözleşme bakımından hak kazanacağı da önemlidir. Kanaatimizce kurulması amaçlanan  asıl  sözleşmenin  kurulmaması,  fakat  bunun  yerine  başka  bir sözleşmenin kurulması halinde simsar ücret hakkından yoksun bırakılmamalıdır. Bizce burada asıl önemli olan müvekkilin iradesidir. Şöyle ki, eğer simsar müvekkilin istediği sözleşmenin kurulması için gerekenleri yapmış, sonucu hazırlamış, fakat müvekkil aynı kişiyle farklı bir sözleşme yapmışsa simsarın ücret hakkından mahrum bırakılmaması sonucuna varmak gerekir. Fakat  öğretide  bir  görüş,  yapılacak  farklı  bir  sözleşme  müvekkil  için ekonomik  olarak  daha  kötü  koşullar  taşıyorsa  simsarın  ücrete  hak kazanmaması gerektiği yönündedir. Kanaatimizce bu görüş isabetli değildir. Çünkü müvekkili sözleşme yapmaya zorlayan simsar değildir. Fakat tarafları başka bir sözleşme için bile olsa bir araya getiren ve sözleşmenin kurulmasına aracılık eden simsardır. Bu durumda tarafları asıl sözleşmenin yapılması için                                                  16  Korkutma  hukuka  aykırı  olmalıdır.  Korkutma  ile  sözleşmenin  kurulması  arasında nedensellik bağı olmalıdır (EREN, s.405-406). 17  ARKAN, s.190-191; ayrıca bkz. BOZKURT, s.127. 18  BOZKURT, s.127; ARKAN, s.190; KAYA v.d., s.734, N.1564.   2801Simsarın Ücret Hakkı...  Ankara Üni. Hukuk Fak. Dergisi, 65 (4) 2016: 2795-2820  bir araya getirmiş simsarın ücret hakkından mahrum bırakılmaması gerekir. TBK m.520 hükmü de müvekkilin ekonomik olarak bir kazanç elde etmesini değil sözleşmenin kurulmasını aramaktadır. Ancak müvekkil, yeni sözleşmeyi simsarın gösterdiği kişiden farklı bir kişiyle yapmışsa simsara ücret ödemesi gerekmez. Yapılan  sözleşme,  yapılması  düşünülen  sözleşmeye  göre  farklı  bir nitelikteyse, simsarlık sözleşmesinde belirlenmiş olsa bile sözleşme farklı nitelikte olduğundan ücretin miktarı da değişebilecektir. O halde ücret TBK m.522 hükmüne göre belirlenmelidir. Örneğin emlak aracılığıyla satılması düşünülen  bir dairenin, müvekkilin iradesiyle  kiralanması halinde  emlak komisyonunun satış üzerinden değil, kira üzerinden hesaplanması gerekir. Simsarın faaliyetleri sonucu sözleşmenin kurulmasına karşı tarafı ikna etmesi  halinde  dahi  müvekkil  sözleşmeyi  kurmak  zorunda  değildir. Sözleşme kurulmadığından simsar da ücrete hak kazanamaz.  İş sahibi, sözleşme yapmayı sebepsiz olarak reddederse simsarın ücret hakkı elde etmesi gerekir. Bu durum TBK m.175 kapsamında değerlendirilmelidir.  Müvekkil  haklı  sebeplerle  sözleşmeden  dönerse  simsarlık ücretinden sorumlu olmaz. Müvekkil, simsara işin belli bir süre içinde yapılması talimatı verebilir. Simsar  bu  süre  içinde  sözleşmenin  kurulmasını  sağlayamazsa,  sürenin geçmesinden  sonra  kurulan  sözleşme  için  ücrete  hak  kazanamaz.  Fakat müvekkil, simsara ücret ödememek için sözleşmenin kurulmasını bu sürenin sonuna  bırakırsa  dürüstlük  kuralı  (MK  m.2)  gereği  simsarın  ücrete  hak kazanması gerekir. Yine simsarın faaliyetleri sonucu sözleşmenin, tanınan süre sona erdikten kısa süre sonra kurulması halinde de dürüstlük kuralı gereği, simsarın faaliyetleri oranında ücrete hak kazanması gerekir. Örneğin arsa satışına aracılık eden ve ifayla ücrete hak kazanması kararlaştırılan simsara sözleşmenin kurulması için bir süre tanınmış ve simsar da bu süre içinde tarafları bir araya getirmiş ve arsanın satışı konusunda tarafları ikna etmişse, tapu işlemlerinin tanınan süreyi geçmesi ücret hakkını etkilememelidir. Buradaki geçen süre makul süre olmalıdır.                                                  19  ARKAN, s.191; Necip BİLGE, Borçlar Hukuku: Özel Borç İlişkileri, Ankara, 1971, s.319; UYGUR, s.2363. 20  YAVUZ, s.1316. 21  Y. 13. HD, T.13.11.2006, E.2006/9542, K.2006/14822. 22  BOZKURT, s.129. 23  Y. 13. HD, T.19.9.2005, E.2005/7321, K.2005/13302. 2802Ankara Üni. Hukuk Fak. Dergisi, 65 (4) 2016: 2795-2820  Gül Simsarlık sözleşmesi yapan kişinin esas sözleşme konusunu oluşturan şeyin  tarafı  olması  gerekmez.  İşçi  alınması  için  vekiline  yetki  veren işverenin simsarlık sözleşmesinin tarafı olmaması gibi. 2. Geciktirici Şarta Bağlı İşlemlerde Şartın Gerçekleşmiş Olması Bir sözleşmenin hüküm ifade etmesi gerçekleşip gerçekleşmeyeceği belli olmayan bir şarta bırakılmışsa geciktirici şarta bağlanmış bir sözleşmeden bahsederiz  (TBK  m.170/1).  Geciktirici  şarta  bağlı  sözleşme  şartın gerçekleştiği andan itibaren hüküm ifade eder. Simsarın faaliyetleri sonucu kurulan  sözleşme  geciktirici  şarta  bağlanmışsa,  şartın  gerçekleşmesiyle simsarın ücret hakkı doğar (TBK m.521/2). Fakat bunun aksi sözleşmede kararlaştırılabilir (TBK m.170/2)26. Şöyle ki simsarlık sözleşmesinde, asıl sözleşmenin kurulmasıyla fakat geciktirici şart gerçekleşmeden de ücrete hak kazanılacağı kararlaştırılabilir. Bu durum TBK m.521/1 in nispi emredici özelliğine  aykırılık  oluşturmaz.  Çünkü  zaten  geciktirici  şart  getirilmiş sözleşme henüz hüküm ifade etmese de ortada bir sözleşme vardır.  Taraflardan biri şartın gerçekleşmesini dürüstlük kuralına aykırı olarak engellerse koşul gerçekleşmiş sayılır (TBK m.175/1). Dolayısıyla simsarın faaliyeti sonucu bir araya gelen tarafların sözleşmenin kurulmasını geciktirici şarta bağlaması halinde bu şartın gerçekleşmesini dürüstlük kuralına aykırı olarak engellememesi gerekir. Aksi takdirde şart gerçekleşmemiş olsa da TBK m.175/1 gereği gerçekleşmiş sayılır ve simsar ücrete hak kazanır. Geciktirici  koşul  gerçekleşmeden  simsara  ücret  ödenmişse,  şartın gerçekleşmesinin imkânsız hale gelmesi durumunda ödenen ücret sebepsiz zenginleşme hükümlerine göre talep edilebilir. Sözleşmenin sona ermesi, gerçekleşip gerçekleşmeyeceği önceden belli olmayan bir olguya bırakılmışsa sözleşme bozucu şarta bağlanmış olur (TBK m.173/1).  Fakat  bu  halde  hali  hazırda  kurulmuş  bir  sözleşme  vardır. Dolayısıyla simsarın faaliyetleri sonucunda kurulmuş bir sözleşme bozucu şarta bağlı kılınmış ve bozucu şart gerçekleşmiş olsa da simsar ücrete hak                                                  24  GÜMÜŞ, s.208; BOZKURT, s.125-126; Y.13. HD, T.29.5.2002, E.2002/407, K.2002/6360; Y. 13. HD, T.24.9.2001, E.2001/6302, K.2001/8247 (Kazancı İçtihat Bilgi Bankası). 25  Y. HGK, T. 7.10.2009, E.2009/3-392, K.2009/410 (Kazancı İçtihat Bilgi Bankası). 26  GÜMÜŞ, s.216. 27  C.  Salih  ŞAHİNİZ,  Türk  Borçlar  Hukukunda  Gayrimenkul  Tellallığı  (Emlak Komisyonculuğu-Emlak Danışmanlığı) Sözleşmesi, İstanbul, 2002, s.241; GÜMÜŞ, s.217.   2803Simsarın Ücret Hakkı...  Ankara Üni. Hukuk Fak. Dergisi, 65 (4) 2016: 2795-2820  kazanır.  Çünkü  ücret  hakkı  bakımından  sözleşmenin  kurulmuş  olması yeterlidir. Bozucu şartın gerçekleşmesi halinde ücretin iade edilmesi gerekip gerekmediğine  ilişkin  değerlendirmeyi  TBK  m.173/3  hükmüne  göre yapabiliriz. Bu hükme göre, aksine sözleşme yoksa veya işin niteliğinden anlaşılmıyorsa bozucu şart ile sona erme geçmişe etkili değildir. O halde ücretin iadesi gerekmez. Alman öğretisindeki baskın görüşe göre de bozucu şartın gerçekleşmesi halinde ödenmiş ücretin iadesi istenemez. Kanaatimizce de aksine bir sözleşme hükmü yoksa simsar sözleşmenin hukuken geçerli olarak kurulmasıyla zaten ücrete hak kazandığından kurulmuş sözleşmenin daha sonra başka sebeplerle sona ermesi halinde ücretin iadesi talep edilemez.  3. Nedensellik Bağının Varlığı Ücret hakkı veren sözleşmenin, kurulmasının simsarın faaliyetlerinin sonucu  olması  gerektiği  TBK  520  ve  521 inci  maddelerinden  açıkça anlaşılmaktadır.  Simsarın  faaliyetleri  sözleşmenin  kurulması  için  yeterli değilse  ve  sözleşme  başka  etkenlere  bağlı  olarak  kurulursa  faaliyet  ile sözleşmenin kurulması arasında nedensellik bağı olmadığından ücret de talep edilemez. Öğretide bir görüş, burada aranan nedensellik bağının tazminat hukuku anlamında nedensellik bağı değil, psikolojik nedensellik bağı olduğu yönündedir.  Fakat  nedensellik  bağının  varlığından  bahsetmek  için                                                  28  Sevinç YASASEVER,  Borçlar Hukukunda Tellâllık Akti , Ankara Barosu Dergisi, 1966, C.23, S.4, s.669; BOZKURT, s.132; ARKAN, s.190; KAYA v.d., s.735, N.1567. 29  YASASEVER, s.669; Halil ARSLANLI,  Kara Ticareti Hukuku Dersleri: Umumî Hükümler, B.3, İstanbul, 1960, s.215; Yaşar KARAYALÇIN, Ticaret Hukuku I: Giriş – Ticari İşletme, B.3, Ankara, 1968, s.507. 30  KAYA v.d., s.733, N.1563; Gökhan BAKAR, Taşınmaz Simsarlığı Sözleşmesinde Ücret ve Tabi Olduğu Hükümler, İstanbul, 2015, s.106 vd.; Y. 3. HD, T.18.7.2005, E.2005/6219, K.2005/8082:  … Oysa taraf vekillerinin beyan ettiği üzere, kiralanan davacı veya bağlı olduğu odanın portföyünde bulunmadığı gibi, sözleşme içeriğine göre taraflar arasındaki ilişki fırsat gösterici tellallığı olarak nitelendirilecek tarzda olmayıp, aracılık hizmeti vermeyi yükümlenmiş, hatta devredışı bırakılmasını önlemek için cezai şart koymuştur. Ancak kendisi gayrimenkulu dışarıdan göstermekle yetinmiş, faaliyetini devam ettirerek gayrimenkulu gezdirip-gösterme ve kiracı ile kiralayan arasında akdi ilişkinin kurulmasına aracılık yapmamıştır. O halde, sözleşme hükümlerini büyük oranda yerine getirmeyen davacının, yaptığı kısmi hizmete karşılık talep edilen miktarın çok altında bir ücrete hak kazandığı,  cezai  şartın  ve  inkar  tazminatının  yasal  koşullarının  ise  bu  durumda gerçekleşmediği gözetilmeden yanılgılı değerlendirme sonucu davanın ücret … yönünden kabulü, cezai şart yönünden kısmen kabulü doğru görülmemiştir  (İstanbul Barosu Dergisi, 2006, C.80, S.3, s.1311-1314). 31  UYGUR, s.2364; BOZKURT, s.133. 2804Ankara Üni. Hukuk Fak. Dergisi, 65 (4) 2016: 2795-2820  Gül sözleşmenin yalnızca simsarın faaliyetleri sonucu olması gerekmez. Bu nedenle nedensellik bağının var olup olmadığının tespiti bakımından sınırları iyi  belirlemek  gerekir.  Aksi  halde  kurulan  sözleşmelerin  ücrete  hak kazandırıp  kazandırmadığı  hususunda  belirsizlik  doğacaktır.  Belirtmek gerekir ki nedensellik bağının varlığını ispat yükümlülüğü simsara aittir. Ayrıca sözleşmeyle nedensellik bağının varlığının aranmayacağı kararlaştırılabilir.  Bu  simsarlık  sözleşmesinin  tekel  olma  hükmünü  ihtiva  ettiği durumlarda söz konusudur. Simsar sözleşmeye aracılık etmiş ve sözleşmenin kurulması için gereken şartları sağlamış, ancak tarafların simsarlık ücretini ödemekten kaçınmak için simsarı devre dışı bırakarak sözleşme yapmış olmaları halinde de nedensellik bağının varlığını kabul etmek gerekir. Dolayısıyla simsar bu durumda ücrete hak kazanacaktır. Fakat Yargıtay 13. Hukuk Dairesi nin 4.6.2013 tarihli kararında davalı simsarın, 29.9.2010 tarihinde gayrimenkul görme formuyla birlikte  gösterdiği  taşınmazın  10.11.2010  tarihinde  simsarın  taşınmazı gösterdiği kişinin (davacının) o dönemdeki nişanlısı tarafından, kendisinin                                                  32  ARKAN, s.191; UYGUR, s.2364. 33  BOZKURT, s.133. 34  UYGUR, s.2364; BOZKURT, s.135; YASASEVER, s.670; ŞAHİNİZ, s.308; KAYA v.d., s.733, N.1563; ARKAN, s.191.  Taraflar arasında tellâllık sözleşmesi oluşmasına göre, bu sözleşme hükümlerinin davacının (tellâl) yerine getirdiği ve ücrete hak kazandığını ispat etmesi  gerekir.  Taraflar  arasında  tellâllık  sözleşmesi  yapıldığı  kabul  edildiğinden, davacının tanıkla dahi bu sözleşmeyi yerine getirdiğinin ispatı olanaklıdır.  Yargıtay 11. HD, 3.12.1990, E.1989/7667, K.7730 (YKD, 1991, C.17, S.7, s.1037-1038). 35  YAVUZ, s.1317; simsar için tekel hakkı öngörülebileceğini savunan görüşler için bkz. GÜMÜŞ, s.223; ŞAHİNİZ, s.317; KAYA v.d., s.736, N.1570. 36  KAYA, s.734, N.1565; ŞAHİNİZ, s.105; BOZKURT, s.129; Y. 13. HD, E.2013/30954, K.2014/13927:   …  Taraflar  arasında  imzalanan  01.12.2010  tarihli   Emlak Komisyoncusuyla Müşteri Arasında Ön Akit  başlıklı sözleşmede  Komisyoncu tarafından gösterilen veya sözle tarif edilerek beyan edilen taşınmazların herhangi birini satın aldığım veya kiraladığım taktirde Emlakçılar Odasından düzenlenen tarife gereği ödemem gereken tarife ücretini ödeyeceğimi…..kabul ve taahhüt ederim.  ibaresi yazmaktadır. Sözleşmede dava konusu taşınmazın davacı tarafından davalıya gösterildiği yazılı olup, taraflar arasında düzenlenen bu sözleşme geçerlidir. Bunun aksinin davalı tarafça aynı mahiyette bir delil ile ispatlanması gerekir. Üstelik davalı bu sözleşmeyi imzaladığını ve dava konusu evi  gördüğünü  kabul  etmektedir.  Davada  dayanılan  sözleşme  düzenlendikten  sonra 17.12.2010 tarihinde davalı tarafından evin tapuda satın alındığı konusunda da ihtilaf yoktur. Taraflar arasındaki sözleşmenin iptal edildiği iddia ve ispat edilemediğine göre davacı  tellalın  tellallık  ücretine  hak  kazandığı  kabul  edilmelidir.  Hal  böyle  olunca, mahkemece işin esası incelenerek sonucuna göre bir karar verilmesi gerekirken, hatalı değerlendirme ile yazılı şekilde davanın reddine karar verilmiş olması usul ve yasaya aykırı olup bozmayı gerektirir... .   2805Simsarın Ücret Hakkı...  Ankara Üni. Hukuk Fak. Dergisi, 65 (4) 2016: 2795-2820  aradan  çıkarılması  suretiyle  satın  alınması  olayında  taşınmazı  satın  alan kişinin simsarlık sözleşmesinin tarafı olmadığını, 5.2.2011 tarihinde evlenmiş olmalarının sözleşmeye icazet verildiği anlamına gelmediği, sonuç olarak ücrete  hak  kazanılmadığı  sonucuna  varmıştır.  Kanaatimizce  bu  karar isabetsizdir. Çünkü somut olayda satış sözleşmesi taşınmaz gösterildikten kısa bir süre sonra yapılmıştır. Zaten ücret ödenmemesi için simsarın aradan çıkarılarak  sözleşmenin  yapıldığı  açıktır.  Sözleşmenin  nispi  karakterini elbette göz ardı etmemek gerekir. Fakat burada MK m.2 de yer alan dürüstlük kuralına  aykırı  davranışlar  söz  konusudur.  O  halde  değerlendirmeyi  bu kapsamda  yapmak  gerekirdi.  Ayrıca  zaten  simsarın  aradan  çıkarılarak sözleşme yapılmasının en kolay yolu bu olacaktır.  B. Hak Kazanma Zamanı Ücrete hak kazanma zamanı TBK m.521 de düzenlenmiştir. Buna göre simsar, faaliyette bulunduğu bir iş, sözleşme ile neticelendiği anda ücrete hak kazanır. Sözleşmenin kurulması ücrete hak kazanma açısından yeterlidir. Simsarlık sözleşmesinde sözleşmenin kurulmasından sonraki bir dönemde ücrete hak kazanılacağı da kararlaştırılabilir. Örneğin sözleşmenin ifasıyla ücrete hak kazanılacağı şeklinde anlaşılabilir. Ancak yukarıda da belirttiğimiz üzere TBK m.521/1 hükmünün nispi emredici olması nedeniyle sözleşme kurulmadan da ücrete hak kazanılacağı kararlaştırılamaz.  Sözleşme  kurulmuş  fakat  geciktirici  şarta  bağlanmışsa  bu  şartın gerçekleştiği anda ücret hakkı doğar. İşçinin işe alınmasının kurulacak yeni işletmenin  faaliyete  başlaması  şartına  bağlanması  böyledir.  Bu  durumda işçinin işverenle yapacağı sözleşmeye aracılık yapan simsarın ücrete hak kazanma zamanı sözleşmenin yapıldığı zaman değil, kurulacak işletmenin faaliyete girdiği ve işçinin çalışmaya başladığı zamandır.  Mülkiyeti muhafaza kaydıyla (MK m.764) yapılan satışlarda ücrete ne zaman hak kazanılacağı da önemli bir konudur. Mülkiyeti muhafaza kaydıyla satış taşınır mülkiyetinin zilyetliğinin alıcıya teslimiyle geçmesinin istisnasını                                                  37  Y. 13.HD, T.4.6.2013, E.2013/5609, K.2013/14962 (Kazancı İçtihat Bilgi Bankası); benzer bir karar için bkz. Y. 3. HD, T.11.6.2012, E.2012/11550, K.2012/14797 (Kazancı İçtihat Bilgi Bankası). 38  Fakat uygulamada buna önlem olarak sözleşmede şu maddeye de yer verilmektedir:  Gayrimenkul kiracısı, sözleşmenin tanziminden itibaren 1 yıl içinde kira akdini, kendi adını soyadını ve taşımakta olan, usul görevinden veya şahsi kısımlarından birisinin adına yapılması halinde de, tellallık ücretini ödemeyi kabul ve taahhüt eder . 2806Ankara Üni. Hukuk Fak. Dergisi, 65 (4) 2016: 2795-2820  Gül oluşturur. Söz konusu bu satışta temlik konusunun alıcıya geçmesinin şartı olarak bedelin tamamının ödenmesi gerekir. Mülkiyeti muhafaza kaydı daha çok kredili ve taksitli satışlarda öne çıkmaktadır. Fakat başka sebepler de bu satış türünün kullanılmasını gerektirebilir. Mülkiyeti muhafaza kaydının geciktirici şart mı yoksa bozucu şart mı olduğu hususunda, doktrindeki hakim görüş  aksi  yönde  bir  anlaşma  yoksa  bunun  geciktirici  şart  olduğu yönündedir. Bu durumda simsar, mülkiyeti muhafaza kaydıyla yapılmış bir sözleşmeye aracı olmuşsa, sözleşmenin geciktirici şarta bağlanması nedeniyle ücrete hak kazanamaz. Ancak alıcı borcunu tamamen ifa ederse şart yerine gelmiş olur ki simsar da bu anda ücrete hak kazanır. C. Miktarı Ücretin miktarı taraflar arasında yapılacak sözleşmeyle belirlenebilir. Fakat taraflar sözleşmeye bu yönde bir hüküm koymamışlarsa ücretin tarifeye göre belirlenmesi gerekir. Ücret tarifesi de yoksa teamüle göre ödenmesi gerekir  (TBK  m.522)43.  Ücretin  belirlenmesi  için  tarifenin  bulunup bulunmadığı,  tarifenin  olmadığı  durumda  teamül  ücretinin  miktarı,  ilgili Ticaret  ve  Sanayi  Odaları  ile  Emlak  Meslek  Odalarından  öğrenilebilir.                                                  39  AYAN, 1993, s.374; Şafak N. EREL,  Mülkiyeti Muhafaza Kaydıyla Satılan Malın Satıcı ve Satıcının Alacaklıları Tarafından Haczi , AÜSBFD, C.32, S.1, s.151; Azzem ÖZKAN,  Mülkiyeti Muhafaza Sözleşmesiyle Yapılan Satışlar ve Muhasebe Uygulamaları Üzerine Etkileri , GÜİİBFD, C.5, S.3, s.94. 40  UFUK, s.20. 41  AYAN, s.375; ÖZKAN, s.94; EREL, s.155 vd.; H. Kemal ELBİR,  Mülkiyeti Muhafaza Mukavelesine Müteallik Umumî Mülahazalar ve Müessesenin Hukuki Mahiyeti , İÜHFM, C.XVIII, S.1-2, 1952, s.292; Kemalettin BİRSEN, Borçlar Hukuku Dersleri, İstanbul, 1967,  s.308.  Mülkiyeti  muhafaza  kaydının  bozucu  şart  olduğu  yönünde  bkz.  Halil ARSLANLI, Ticarî Bey 2. Bası, İstanbul, 1950, C.1, s.360.  42  Y.  13.  HD,  T.19.11.1997,  E.1997/8854,  K.1997/9395:   Taraflar  arasında  yapılan sözleşmede  satıcının  satış  bedeli  üzerinden  %3  komisyon  ücreti  ödeyeceği kararlaştırılmıştır. Davacı tarafın taşınmazı kendiliğinden satması durumunda alıcının ödemesi gereken satış bedeli üzerinden %3 komisyon ücretini satıcının ödeyeceğine dair bir hüküm sözleşmede yoktur. Buna rağmen mahkemenin davalıyı taşınmazın satış bedeli üzerinden %6 oranında komisyon ücretinden sorumlu tutması sözleşmeye aykırıdır. Sonuçta davalının  ödemesi  gereken  komisyon  ücreti  1.  bentdeki  bozma  nedeni  ile  birlikte değerlendirildiğinde gayrimenkul satış bedeli olan 550.000.000 TL'nin kendi payına düşen satış bedeli miktarının %3 oranı kadardır. Mahkemenin aksine düşüncelerle yazılı şekilde hüküm kurması yanlıştır, bozma nedenidir.  43  Yargıtay HGK, 08.01.1958, E.4, K.1 (Senai OLGAÇ, Kazaî ve İlmî İçtihatlarla Türk Borçlar Kanunu ve İlgili Özel Kanunlar, C.III: Akdin Muhtelif Nevileri, (m.372-545), Ankara, 1969, s.210).   2807Simsarın Ücret Hakkı...  Ankara Üni. Hukuk Fak. Dergisi, 65 (4) 2016: 2795-2820  Teamül de yoksa MK m.1/2 gereği hakim kararıyla ücret miktarı tespit edilecektir. Sözleşmenin  miktarı  simsarlık  sözleşmesinde  belirlenebilir.  Bu sözleşmede  ücretin  miktarının  yanında  kim  tarafından  ödeneceği  de kararlaştırılabilir.  Yapılan  sözleşmede  simsarlık  ücreti  taraflardan  sadece birisine yükletilebileceği gibi her iki tarafa da yüklenebilir. Ücretin kim tarafından ödeneceği sözleşme veya kanunda kararlaştırılmamışsa o yerdeki teamül esas alınır; böyle bir teamül yoksa taraflar ücreti yarı yarıya öder. Tarifelerin uygulanabilmesi için taraflar arasında sözleşmeyle belirlenmiş bir ücret miktarının bulunmaması gerekir. Uygulamada özellikle emlak komisyon tarifeleri karşımıza çıkmaktadır. Fakat bu tarife simsar ile iş sahibinin yapacağı sözleşmeyle bertaraf edilebilir. Zaten emlak komisyon tarifeleri uyarınca hem satıcı hem de alıcıdan ücret alması mümkün olan emlak, işi kaybetmemek veya müşteri çekmek için satıcıdan ücret almamaktadır. Ücret miktarının belirlenme esaslarına değinecek olursak; ücret miktarı, belli bir yüzde, iş başına belli bir miktar ücret veya sabit bir ücretin yanında ek olmak üzere belli bir yüzde olarak ödenmesi kararlaştırılabilir. Ücret borcunun taraflardan biri için, belli bir yüzde olarak diğer taraf için sabit bir ücret olarak kararlaştırılabilmesine herhangi bir engel yoktur. Ayrıca ücretin sözleşme konusu şeyin satış değerinin yüzdesi üzerinden alındığı hallerde resmi satış değerini değil, gerçek satış değerini esas almak gerekir. D. Ücret Hakkının Kaybedilmesi Bir  işi  üstlenen  simsar,  borcuna  aykırı  davranarak  diğer  tarafın menfaatine hareket ederse veya diğer taraftan dürüstlük kuralına aykırı olarak ücret sözü alırsa ücret ve yaptığı giderleri talep hakkını kaybeder (TBK m.523). Bu hükmün dayanağı MK m.2 ve TBK m.506/2 dir. Çünkü simsar faaliyetlerini  sürdürürken  dürüstlük  kurallarına  ve  özen  ve  sadakat yükümlülüğüne uygun davranmak zorundadır. Simsar, kural olarak her iki tarafa da bağımlı olmadan faaliyet gösterir. Bu nedenle işin niteliğinden aksi gerekmedikçe iki tarafa da eşit davranmak durumundadır. Öğretide bir görüş, TBK m.523 teki hallerin hakim tarafından re sen göz önünde bulundurulması                                                  44  YAVUZ,  s.1318;  UYGUR,  s.2366;  ŞAHİNİZ,  s.179;  GÜMÜŞ,  s.221; AYHAN/ÖZDAMAR/ÇAĞLAR, s.387; KAYA v.d., s.736, N.1572. 45  ASLAN, s.98. 46  ARKAN, s.192. 47  Y. 13. HD, T.25.3.2002, E.2002/1151, K.2002/3096 (Kazancı İçtihat Bilgi Bankası). 2808Ankara Üni. Hukuk Fak. Dergisi, 65 (4) 2016: 2795-2820  Gül gerektiğini belirtmektedir. Fakat kanaatimizce bu görüş isabetli değildir. Çünkü hakim, kamu düzenine ilişkin durumlarda ve kanunun açıkça yetki verdiği  hallerde  durumu  re sen  göz  önünde  bulundurur.  TBK  m.523 hükmünde hakime böyle bir yetki verilmiş değildir. Böyle bir yetki olmaksızın hakim, re sen müdahalede bulunmamalıdır. 1. Diğer Tarafın Menfaatine Hareket Müvekkille yapılan simsarlık sözleşmesindeki düzenleme veya yapılan işin  niteliği  gereği  simsarın  karşı  taraf  için  aracılıkta  bulunamayacağı durumlarda simsar karşı taraf için de aracılık yaparsa yine TBK m.523 hükmü uyarınca müvekkilinden ücret ve giderleri talep etme hakkını kaybeder. Simsarın borcuna aykırı davranarak diğer tarafın menfaatine hareket ettiğini ispat yükü, borca aykırılığın varlığını iddia eden taraftadır. Bu borca aykırılığı ispat etmek her zaman kolay olmamaktadır. Ancak borca aykırılığı iddia eden taraf, borca aykırı davranış ispat edilmeksizin, ücretin yalnızca iddiaya dayanarak ödememesi halinde temerrüde düşmüş olacaktır. Sözleşme yapılmadan simsarın taraflı davrandığını tespit eden taraf zaten sözleşmeyi yapmakla yükümlü değildir. Ancak simsarın taraflı davrandığını bildiği halde sözleşmeyi yapan taraf sonradan ücret ödemekten kaçınabilir mi? Belirtmek  gerekir  ki  tarafın,  ücreti  TBK  m.523  uyarınca  ödemekten kaçınabilmesi için öncelikle tarafsızlığı veya dürüstlüğe aykırı davranışı ispat etmiş olması gerekir. Fakat kanaatimizce önceden bildiği halde sözleşmeyi kuran tarafın sonradan ücret ödemekten kaçınması hakkın kötüye kullanılmaması ilkesine aykırılık teşkil eder. Çünkü hukuk düzeni hakkın açıkça kötüye kullanılmasını korumaz (MK m.2/2). Hakkın kötüye kullanıldığını ispat yükü ise simsardadır.  2. Dürüstlük Kurallarına Aykırı Olarak Diğer Taraftan Ücret Sözü Alma Simsarın sözleşmeyle belirlenen ücret dışında taraflardan birinden ücret sözü  alması  veya  başka  bir  menfaat  temin  etmesi,  simsarı  TBK  m.523 uyarınca ücretten mahrum bırakır. Buna örnek olarak taşınmaz satımı için                                                  48  UYGUR, s.2367. 49  Y. HGK, T.1.2.1995; E.1994/11-789, K.1995/37:  … kamu düzenine ilişkin ve dolayısıyla hakimin kendiliğinden ( resen ) gözönünde bulundurması gereken nedenlerden olmaması halinde … . 50  ARKAN, s.194; UYGUR, s.2367; KAYA v.d., s.737, N.1574; BOZKURT, s.144.   2809Simsarın Ücret Hakkı...  Ankara Üni. Hukuk Fak. Dergisi, 65 (4) 2016: 2795-2820  aracılık yapan simsarın müşteri çekmek veya kaybetmemek için müşteriden ücret almaması, fakat taşınmazın bedelini olduğundan yüksek göstererek aradaki farkı alması gösterilebilir. Yine mülk sahibinden fazladan ücret alıp satışına  veya  kiralanmasına  aracılık  yaptığı  bir  dairenin  özelliklerini olduğundan farklı göstererek sözleşmenin kurulmasını sağlamaya çalışması da dürüstlük kuralına aykırılık teşkil eder. Burada aynı zamanda aldatma da söz konusudur. Simsarın kural olarak temsilci olmadığını, fakat verilecek özel bir yetkiyle temsilci de sayılacağını ve her iki ihtimalde sorumlulukların nasıl  belirlenmesi  gerektiğini  yukarıda  belirttiğimizden  burada  ayrıca değinmeyeceğiz.  Eski kanun  döneminde öğretideki bir görüşe  göre, EBK m.407 den simsarın  daha  çok  müvekkile  bağlı  olduğu,  onun  çıkarlarını  korumakla yükümlü olduğu anlamı çıkmaktadır. Bu görüş bu sonuca ise  diğer taraf  ifadesinden ulaşmaktadır. Fakat kanaatimizce gerek EBK gerekse TBK da  diğer taraf  ifadesi her iki taraf bakımından da ayrı ayrı değerlendirilmelidir. Şöyle ki hangi taraf lehine bir TBK m.523 uyarınca bir aykırılık varsa  diğer taraf  bu aykırılığı ileri sürerek ücret ödemekten kaçınabilir. E. Ücrette İndirim Taraflar  simsarlık  sözleşmesinde  aşırı  bir  ücret  kararlaştırmışsa, borçlunun istemi üzerine bu ücret hakkaniyete uygun olarak indirilebilir (TBK m.525). Hakim kendisine verilen takdir yetkisini her somut olayın koşullarını göz önünde bulundurarak hukuka ve hakkaniyete uygun kullanmalıdır (MK m.4). O halde hakimin somut olayın şartlarına göre simsarın faaliyetinin gerçek değeri, simsarın mesaisi ve iş sahibinin elde ettiği menfaatle birlikte diğer şartları da değerlendirmesi ve kararını buna göre vermesi gerekir. Ücretin  aşırı  olup  olmadığı  olağan  simsarlık  ücreti  dikkate  alınarak belirlenir. Ücret indirimi için taraflar talepte bulunmalıdır; aksi halde hakim re sen böyle bir karar veremez (TBK m.525)56.                                                  51  BOZKURT, s.145, dn.796. 52  Bkz. başlık II, A, 1. 53  YASASEVER, s.666; BOZKURT, s.145; ARSLANLI, s.211. 54  Bkz. Y. HGK, T. 16.4.1986, E. 1984/13-730, K. 1986/416. 55  ARKAN, s.193; YAVUZ, s.1320; KAYA v.d., s.738, N.1576; GÜMÜŞ, s.222; Turgut UYGUR, Açıklamalı-İçtihatlı Borçlar Kanunu, C.8, Ankara, 2003 (VII), s.8993-8994. 56  BOZKURT, s.150; YASASEVER, s.674; Sıtkı AKYAZAN,  Tellâllık , BATİDER, 1972, C. VI, S. 3, s.456; GÜMÜŞ, s.221; Y. 13. HD, T.16.11.1995, E.1995/9657, K.1995/10070. 2810Ankara Üni. Hukuk Fak. Dergisi, 65 (4) 2016: 2795-2820  Gül Eğer borçlu tacirse ücretin indirilmesini talep edemez. TTK m.22 de bu yönde açık bir hüküm vardır. Bu hüküm şu şekildedir:  Tacir sıfatını haiz borçlu, Türk Borçlar Kanununun … 525 inci maddesinde yazılı hâllerde, aşırı ücret  veya  ceza  kararlaştırılmış  olduğu  iddiasıyla  ücret  veya  sözleşme cezasının indirilmesini mahkemeden isteyemez . Fakat eğer şartları varsa tacir aşırı yararlanma hükmüne başvurabilir (TBK m.28)57. Ancak aşırı yararlanma hükümlerine başvurabilmesi için de olayın tacirin ticaret alanına girmeyen bir konuda olması gerekir. Tacirin ticaret alanına giren bir konuda basiretli bir işadamı  gibi  davranması  gerektiğinden  aşırı  yararlanma  hükümlerine başvurması mümkün değildir (TTK m.18/2). Fakat yapılan iş tacirin ticaret alanına giren bir konudaysa, tacirin aşırı yararlanma iddiasında bulunması ancak müzayaka halinde mümkündür.  TTK  m.19/2  uyarınca  taraflardan  biri  için  ticari  iş  niteliğinde  olan sözleşmeler diğer taraf için de ticari iş sayılır. Ancak bu şekilde yapılan iş ticari iş olsa da müvekkilin tacir olmadığı durumlarda ücretten indirim talep edilebilir. Simsara  aşırı  ücret  ödendikten  sonra  iade  istenip  istenemeyeceğine ilişkin TBK da bir hüküm yoktur. Öğretide bir görüş iradi olarak ödenmiş bir aşırı  ücretin  indirilmesinin  istenemeyeceğini  belirtmiştir.  Ancak  İsviçre Federal  Mahkemesinin  10.12.1962  tarihli  bir  kararında  aşırı  ücretin indirilmesinin istenebileceğinden haberi olan vekâlet verenin ihtirazi kayıt ileri sürmeksizin ödeme yapması halinde aşırı ücreti tanımış olacağından indirim isteyemeyeceği belirtilmiştir. Bu kararın mefhumu muhalifinden aşırı ücretten haberi olan vekâlet verenin ihtirazi kayıt ileri sürerek ödemede bulunması halinde sonradan aşırı ücretin indirimini talep edebileceği kabul                                                  57  Aşırı yararlanmanın şartlarına ilişkin geniş bilgi için bkz. Çiğdem Mine ASLAN, Gabinin Unsurları ve Hukuki Sonuçları, Ankara, 2006; Özge ERBEK,  Taşınır Mülkiyetinin Devrinde Sebebe Bağlılık – Soyutluk Meselesi , Yaşar Üniversitesi Elektronik Dergisi, C. 8, Özel Sayı, Prof. Dr. Aydın ZEVKLİLER e Armağan, Aralık, 2013, C. I, s.973 vd.; EREN, s.417 vd. 58  ARKAN, s.145; POROY/YASAMAN, s.139. 59  Arslan  KAYA,   Adi  ve  Ticari  İşlerde  Faiz ,  İÜHFM,  1994,  C.54,  S.1-4,  s.356; KILIÇOĞLU, s.226; Y. HGK, T.23.6.2004, E.2004/19-346, K.2004/374 (Kazancı İçtihat Bilgi Bankası); Y. 19. HD, T.31.5.2004, E.2003/9640, K.2004/6469 (KILIÇOĞLU, s.226, dn.283). 60  ARKAN, s.193; ARKAN, s.145. 61  ŞAHİNİZ, s.199; YAVUZ, s.1319-1320; GÜMÜŞ, s.221. 62  YAVUZ, s.1320.   2811Simsarın Ücret Hakkı...  Ankara Üni. Hukuk Fak. Dergisi, 65 (4) 2016: 2795-2820  edilmelidir. Kanaatimizce de aşırı ücret kararlaştırıldığını iddia eden kimse, talebinin kabul görmemesi ihtimali karşısında hukuki menfaatlerinin zarara uğramaması için ödeme yapmışsa ve ihtirazi kayıt ileri sürmüşse, sonradan ücretin indirilmesini talep edebilmelidir. İhtirazi kayıt herhangi bir şekil şartına bağlı değildir. Tacir olan borçlu kural olarak cezai şartın da indirilmesini isteyemez (TTK m.22). Ancak ahlaka ve emredici hükümlere aykırı olan cezai şart, borçlu  tacir  de  olsa  geçerli  olmaz.  Cezai  şartın  miktarının,  borçlunun ekonomik bağımsızlığını kabul edilemez şekilde sınırlayıp, onun ekonomik varlığının büyük bir tehlike altına sokulmasına veya yıkılmasına sebep olduğu durumlarda, cezai şart ahlak ve adaba aykırı sayılır. Bu durumda mahkeme, borçlu tacir bile olsa, cezai şartı tamamen kaldırabileceği gibi indirim de yapabilir. İndirim yapılırken tacirin ekonomik durumu da gözetilmelidir. Cezai şartın ahlaka aykırı olup olmadığı tarafların ya da hakimin sübjektif görüşüne göre değil, doğru ve makul kimselerin ortalama görüşüne göre belirlenir. Fakat belirtmek gerekir ki simsarlık sözleşmesinde belirlenecek ücret veya cezai şart tacirin mahvına sebep olacak kadar yüksek olmaz. Bu nedenle tacirin ekonomik olarak yıkımına sebebiyet vermiş olması dolayısıyla ahlaka ve adaba aykırı olması hali uygulamada pek karşılaşılacak bir durum değildir.                                                  63  Ayrıntılı görüşler için bkz. ŞAHİNİZ, s.193 vd. 64  Halil YILMAZ, Borçların İfasında İhtirazi Kayıt İleri Sürülmesi ve Uygulaması, Ankara, 2002, s.50; Halil YILMAZ,  İhtirazi Kayıt İradesinin Açıklanması (İhtirazi Kayıt İleri Sürme Hakkının Kullanılması) , TBB Dergisi, 2006, s.66, s.319. 65  Y. HGK T. 20.3.1974, E.1970/1053, K.1974/222 (YKD, 1977, C.3, S.1, s.21);  …cezai şartın borçlunun iktisaden mahvına neden olacak derecede yüksek olması halinde indirim yapılabilir.  Y. 19. HD, T.19.4.2007, E.2006/11401, K.2007/3998 (Kazancı İçtihat Bilgi Bankası). 66  ARKAN, s.146; Yargıtay bazı durumlarda, cezai şartı, borçlu tacirin ekonomik olarak yıkıma uğraması şartını aramadan geçersiz saymıştır. Yüksek Mahkeme Anayasa nın angarya yasağına ilişkin 18. maddesine aykırı olan ifaya ekli cezai şartın, borçlunun ekonomik  yıkımına  sebep  olmasa  da  geçersiz  olacağına  hükmetmiştir  [Y.  15  HD, T.11.5.2000, E.1999/4655, K.2000/2324 (Kazancı İçtihat Bilgi Bankası)]. 67  ARKAN, s.147; Y. 19. HD, T.30.3.2007, E.2006/10269, K.2007/3205 (Kazancı İçtihat Bilgi Bankası). 68  Y. 19. HD, T.19.4.2007, E.2006/11401, K.2007/3998 (Kazancı İçtihat Bilgi Bankası). 69  POROY/YASAMAN, s.138; Y. 15. HD, T. 28.3.2002, E. 2002/1188, K. 2002/1472 (Kazancı İçtihat Bilgi Bankası). 2812Ankara Üni. Hukuk Fak. Dergisi, 65 (4) 2016: 2795-2820  Gül F. Evlenme Simsarlığında Ücret Evlenme simsarlığı karşılığında ücret alınması taraflarca kararlaştırılmış olabilir.  Fakat  evlenme  simsarlığı  eksik  borç  niteliğinde  olduğundan kararlaştırılan ücret ödenmezse takip yapılamaz ve dava açılamaz (TBK m.524)71. Aynı zamanda başka alacaklarla takas edilemez ve yenilenemez. Fakat ücret ödenmişse, borcun eksik borç olduğundan bahisle ücretin iadesi talep edilemez. Yine dolandırıcılık saiki varsa ceza hukuku anlamında bir suç teşkil eder. Belirtmek gerekir ki, evlenme simsarlığından doğan ücretin eksik borç niteliğinde olması, simsara sözleşmeye aykırı davranma hakkı vermez. Örneğin evlenmeye aracılık yaptığı sırada öğrendiği sırları, ücret ödenmezse de saklamakla yükümlülüğü devam edecektir. G. Faiz Simsarın  ücret  alacağında  faizle  ilgili  olarak  işin  ticari  iş  olup olmamasına göre ikili bir ayrıma gitmek gerekir. Ticari olmayan (adi) işlerde                                                  70  Bkz. TBK m.524 gerekçesi. 71  Fakat evlenme simsarlığı yapanlar genelde peşin ücret almaktadır. Üyelik isteyen evlilik siteleri gibi. 72  Necip BİLGE,  Kumar ve Bahisten Doğan Borçlar , İstanbul Üniversitesi Mukayeseli Hukuk Araştırmaları Dergisi, Ocak-Şubat, C.3, S.1, 1958, s.12; İpek YÜCER,  Yenileme (Tecdit) , DEÜHFD, 2007, C.9, S.1, s.240; UYGUR, s.2369. 73  BİLGE, s.13-14; YAVUZ, s.1315. 74  Y. 3. HD, 4.2.1999, E.1999/504, K.1999/627:  Davacının evlenmek amacıyla ve iyiniyetle hareket etmesine karşın davalıların tamamen kötüniyetli oldukları dosya kapsamından açıkça anlaşılmaktadır. Evlenme işlemine aracılık yapmak ise ne yasa ve ne de ahlak kurallarına aykırı değildir. Somut olayda sözü edilen ilişkinin ise Borçlar Kanununda ifadesini bulan  evlenme tellallığı  ( EBK. mad. 408 ) kurumu ile ilgisi bulunmamaktadır. Gerçekten de kanun, evlenme tellallığı için dava hakkı tanımamakta ve fakat edimin muteber bir şekilde ifa edilebileceğini kabul etmektedir. Şu varki davalıların eylemi gayri ahlaki olup davacının  iyiniyetinden  yararlanmaya  yönelik  dolandırıcılık  suçunu  oluşturmaktadır. Nitekim bu eylemlerinden dolayı da cezalandırılmış bulunmaktadırlar. Bundan ayrı olarak, normal bir aile düzeni kurmaktan başka bir amaç gütmeksizin sözüedilen parayı davalı Ahmet'e veren davacının amacı ( temel saiki ) ahlaka aykırı sayılamayacağından ve özellikle bu gibi durumlarda serbest iradesiyle ifada bulunduğu söylenemeyeceğinden ötürü verilen şeyin iade talebine BK.nun (EBK) ne 62 ve ne de 65. madde hükümleri engel olamamalıdır. O halde davalı Ahmet hakkındaki istem usulüne uygun olarak araştırılmalı ve varılacak sonuç dairesinde bir karar verilmelidir  (Kazancı İçtihat Bilgi Bankası). 75  YAVUZ, s.1315; BAKAR, s.40. 76  Bu yükümlülüğün dayanağı TBK m.506/2 hükmüdür. Ayrıca bkz. Serdar NART, Borçlar Hukuku: Genel Hükümler: Özel Hükümler, Ankara, 2014, s.273. 77  Borçlar  Kanunu nda  faiz  için  bkz.  Murat  AYDOĞDU,   6098  Sayılı  Türk  Borçlar Kanununda Faiz İle İlgili Düzenlemeler , DEÜHFD, C.12, S.1, 2010.   2813Simsarın Ücret Hakkı...  Ankara Üni. Hukuk Fak. Dergisi, 65 (4) 2016: 2795-2820  taraflar arasında yapılacak sözleşmede anapara faizi kararlaştırılabilir. Eğer anapara  faizi  kararlaştırılmamışsa  adi  işler  bakımından  TBK  m.510/1 hükmüne  göre  yapılan  giderler  ve  avanslar  için  anapara  faizi  talep edilebilmelidir (TBK m.520/2). Ticari işlerde ise yapılacak sözleşmeyle faiz oranı taraflarca serbestçe belirlenebilir (TTK m.8/1). Ancak sözleşmeyle faiz kararlaştırılmış olmamışsa bile TTK m.20 uyarınca simsar yaptığı giderler ve verdiği avanslar için faiz talep edebilir. Bu faiz anapara faizidir. Ücret alacağı bakımından eğer sözleşmede kararlaştırılmamışsa, ticari işlerde de faiz istenemez. Yine faizin sözleşmeyle serbestçe belirlenebileceği genel ilkesini bir tarafa bırakacak olursak, ekonomik özgürlüğe, kişilik haklarına, ahlaka ve dürüstlük kurallarına aykırı, aşırı yararlanma veya yanılma hükümlerine göre belirlenen aşırı faiz oranının indirilmesi talep edilebilir. Tacirin iradesi bu şekillerde sakatlanmamışsa yaptığı sözleşmede belirlenen temerrüt faizi aşırı olsa da faizin indirim talebi yerinde olmaz. Temerrüt faizi ise anapara faizinden farklı olarak sözleşmede kararlaştırılmış olmazsa dahi talep edilebilir. Temerrüt şartları gerçekleştiğinde zararı ve  miktarını  ispat  etmeye  gerek  kalmaksızın  borçlu  için  temerrüt  faizi yükümlülüğü de doğar. Borçlunun temerrüde düştüğü an TBK m.117 de düzenlenmiştir. Buna göre borcu muaccel olan kimse, alacaklının ihtarıyla temerrüde düşer. Ancak vade belli ise borçluyu temerrüde düşürmek için ayrıca ihtara gerek yoktur (TBK m.117/2). Borçlunun temerrüde düşmesini takip eden günden itibaren temerrüt  faizi  işlemeye  başlar.  Ticari işler  bakımından  faizin işlemeye başladığı zaman  TTK m.10 da  düzenlenmiştir. Buna  göre  taraflar faizin başlangıç tarihini sözleşme ile belirleyebilirler. Böyle bir sözleşme yoksa ticari borcun faizi vadenin bitiminden, belli bir vade yoksa ihtar gününden itibaren başlar. Simsarlık sözleşmesinde, aracılık yapılan asıl sözleşmenin                                                  78  Ticari işlerde faiz için bkz. Nurdan ORBAY ORTAÇ,  6102 Sayılı Türk Ticaret Kanunu Çerçevesinde Ticari İşlerde Faiz , Ankara Barosu Dergisi, 2014, S.2. 79  ARKAN, s.142; Hayri DOMANİÇ,  Ticaret Hukukunun Genel Esasları, 4. Baskı, İstanbul, 1988, s.187; KAYA, s.356. 80  Şamil DEMİR,  Türk Borçlar Kanunu nun Para Borçlarında Faize İlişkin Getirdiği Yenilik ve Sınırlamalar , Ankara Barosu Dergisi, S.4, 2012, s.223; Tacirin indirim talebinin ancak müzayaka halinde olacağına ilişkin görüş için bkz. KAYA, s.356. 81  KAYA, s.357. 82  YTD, 29.1.1973, E.5433, K.137;  Temerrüdün başlangıcı sözleşmede öngörüldüğüne göre … ihtarnameye gerek yoktur . (Gönen ERİŞ, Madde Açıklamalı-En Son İçtihatlı Türk Ticaret Kanunu: C.I: Ticari İşletme ve Ticari Şirketler, 2. Bası, İstanbul, 1992, s.158159); KAYA, s.363-364. 2814Ankara Üni. Hukuk Fak. Dergisi, 65 (4) 2016: 2795-2820  Gül kurulmasıyla ücrete hak kazanılacağından vade esasında belli değildir. O halde sözleşme kurulduğu andan itibaren, simsarın ücretin ödenmesi için ihtarda bulunmasıyla borçlu temerrüde düşecektir.  H. Giderler Simsarın yapacağı giderler, kira, fatura giderleri, ulaşım gibi simsarlık faaliyetlerinden kaynaklanan masraflardır. Simsar kural olarak yaptığı giderlerin ödenmesini isteyemez. Simsarın yaptığı  giderler  aldığı  ücretten  karşılanır.  Fakat  sözleşmeyle  yapılacak giderlerin  kendisine  ödeneceği  kararlaştırılmışsa,  simsarın  faaliyetleri sözleşmenin kurulmasıyla sonuçlanmazsa da giderleri ödenir (TBK m.521/3). Simsarın ücret ve giderleri talep haklarını TBK m.523 e göre borcuna aykırı davranarak diğer tarafın menfaatine hareket etmesi veya dürüstlük kurallarına aykırı olarak diğer taraftan ücret sözü alması halinde ücret ve giderleri talep etme hakkını kaybedeceğine değinmiştik. Öğretide bir görüş simsarın TBK m.523 ile öngörülen bu iki hal dışında ücret ve yaptığı giderleri talep  hakkının  düşmeyeceğini  belirtmektedir.  Fakat  kanaatimizce sözleşmenin kurulması için aracılık yapan simsarın, aldatma, korkutma gibi irade  bozucu  işlemler  yoluyla  sözleşmenin  kurulmasını  sağlaması,  fakat sonradan bu gerekçelerle iradesi sakatlanan tarafın sözleşmeyi iptal etmesi halinde,  irade  sakatlığına  sebep  olan  durumun  müvekkil  tarafından bilinmemesi koşuluyla, simsarın gider talep etme hakkının düşmesi gerekir. İ. Zamanaşımı TBK m.147/b.5 hükmüne göre simsarlık sözleşmesinden doğan alacaklar beş yıllık zamanaşımı süresine tabidir. Hükümde  ticari simsarlık ücreti alacağı  dışında   ifadesi  kullanılmıştır.  Ancak  ticaret  işleri  tellâllığı (simsarlığı) ücretinin zamanaşımı süresi konusunda düzenleme getiren 6762 sayılı  Türk  Ticaret  Kanunu nu  ilga  eden  TTK,  ticaret  işleri  tellâllığını düzenlemediğinden ortaya bir boşluk çıkmıştır. Öğretide boşluğun yorum yoluyla TBK m.146 hükmündeki on yıllık genel zamanaşımına göre mi yoksa TBK  m.147/b.5  hükmünün   ticari  simsarlık  ücreti  alacağı  dışında  ifadesinin  yanlışlıkla  unutulmuş  olması  sebebiyle  beş  yıllık  zamanaşımı                                                  83  ARKAN, s.193; KAYA v.d., s.738, N.1577; BOZKURT, s.139. 84  YAVUZ, s.1318.   2815Simsarın Ücret Hakkı...  Ankara Üni. Hukuk Fak. Dergisi, 65 (4) 2016: 2795-2820  süresine mi tabi olacağı konusunda tereddüt yaşanacağı ifade edilmektedir. Öğretide Kaya, genel eğilimin beş yıllık zamanaşımı süresinin esas alınması gerektiği yönünde olduğunu, ancak hükmün lafzından yola çıkılarak, TTK da ticaret  işleri  tellâllığı  kaldırılmış  olsa  bile,  ticari  işlere  ilişkin  simsarlık alacakları  açısından  bir  istisna  yaratıldığının  düşünülebileceğini belirtmektedir. Zamanaşımı ücrete hak kazanma anından itibaren başlar. Geciktirici şarta bağlı sözleşmelerde ücrete hak kazanma şartın gerçekleşmesiyle mümkün olduğundan zamanaşımı süresi şart gerçekleşince işlemeye başlar. SONUÇ Simsarlık sözleşmesinin en temel unsuru ücrettir. Taraflarca yapılan sözleşmede ücretin ödenmeyeceği kararlaştırılmışsa, faaliyet olarak yapılan iş simsarlığa benzese de ilişki simsarlık ilişkisi değil, vekâlet ilişkisi olacaktır. Simsarın ücrete hak kazanması için ise yapılan faaliyet değil sözleşmenin kurulması esas alınır. Eğer asıl sözleşme kurulmamışsa simsar ücret hak kazanamaz (TBK m.521/1). TBK m.521/1 de yer alan  ancak  ifadesi lafzi olarak  yorumlandığında  nispi  emredici  bir  hüküm  olduğundan  simsarlık sözleşmesinde ücrete sözleşme kurulmadan hak kazanılacağı yönündeki bir hüküm  geçersiz  olmalıdır.  Fakat  ücrete  ifayla  hak  kazanılacağına  dair sözleşmeye hüküm konulabilir. Sözleşmenin kurulması ile simsarın faaliyetleri arasında  nedensellik  bağı  olmalıdır.  Nedensellik  bağının  varlığını  ispat yükümlülüğü simsardadır. Öğretideki baskın görüşün ve Yargıtay kararlarının aksine, kanaatimizce kurulan asıl sözleşme yapılan simsarlık sözleşmesinden farklılık arz ederse ve müvekkil bakımından ekonomik olarak daha kötü koşullar getirse bile simsar ücrete hak kazanmalıdır. Çünkü müvekkil kurulması planlanan sözleşmeyi bile reddedebilirken, başta kurmayı düşünmediği bir sözleşmeyi elbette ki reddedebilecektir.  Fakat  müvekkil  bu  sözleşmeyi  kabul  ederse  simsarın faaliyetlerinin karşılıksız kalmaması gerekir. Ayrıca TBK m.520 ve m.521 hükümlerinden, yalnızca yapılması düşünülen sözleşmenin yapılması halinde ücrete hak kazanılacağı anlamı da çıkmamaktadır. Bu nedenle örneğin simsar                                                  85  Tolga AYOĞLU,  Bağlı ve Bağımsız Tacir Yardımcıları Bakımından Getirilen Yenilikler , Yeni  Türk  Ticaret  Kanunu nun  Ticaret  Hukuku  Alanında  Getirdiği  Yenilikler, Sempozyum, 25-26 Kasım 2012, İstanbul, 2012, s.51; KAYA v.d., s.739, N.1578. 86  KAYA v.d., s.739, N.1578; ayrıca bkz. BAKAR, s.89-90. 87  Bkz. KAYA v.d., s.739, N.1578. 2816Ankara Üni. Hukuk Fak. Dergisi, 65 (4) 2016: 2795-2820  Gül taşınmaz satışı için tarafları bir araya getirmişse ve taraflar da satış sözleşmesi yerine  kira  sözleşmesi  yapmaya  karar  vermişlerse,  simsarın  ücrete  hak kazanması gerekir. Ücret de yapılan yeni sözleşme türü üzerinden TBK m.522 uyarınca belirlenmelidir. Ücret hakkının kaybedilmesi TBK m.523 hükmünde düzenlenmiştir. Buna göre simsar tarafsızlığa aykırı davranışta bulunursa veya dürüstlük kurallarına aykırı olarak diğer taraftan ücret alırsa ücret hakkını kaybeder. Simsarın bu davranışlarını ispat yükümlülüğü borçludadır. Ayrıca simsarlık sözleşmesinde  kararlaştırılmış  olmak  şartıyla  sözleşme  kurulmazsa  bile simsarın  yaptığı  giderler  karşılanmalıdır.  Fakat  simsarın  TBK  m.523 hükmüne aykırı davranışları giderleri talep etme hakkını da kaldırır. TBK m.523 e  aykırılığın  yanında  kanaatimizce  simsarın,  müvekkilin  haberi olmaksızın, karşı tarafın aldatma, korkutma gibi yollarla irade bozukluğuna sebep olmasıyla kurulan sözleşmenin sonradan sona ermesi halinde ücret alamayacağı gibi giderleri de talep edemez.",
     "Kaynakça": "AKYAZAN, Sıtkı :  Tellâllık , BATİDER, 1972, C. VI, S. 3 ARKAN, Sabih: Ticari İşletme Hukuku, On Altıncı Baskı, Ankara, 2012. ARSLANLI, Halil : Kara Ticareti Hukuku Dersleri: Umumî Hükümler, B.3, İstanbul, 1960. ARSLANLI, Halil : Ticarî Bey 2. Bası, İstanbul, 1950, C.1. ASLAN, Çiğdem Mine : Gabinin Unsurları ve Hukuki Sonuçları, Ankara, 2006. ASLAN, İ. Yılmaz: Ticaret Hukuku Dersleri, 9. Baskı, Bursa, 2014. AYDOĞDU, Murat :  6098 Sayılı Türk Borçlar Kanununda Faiz İle İlgili Düzenlemeler , DEÜHFD, C.12, S.1, 2010. AYHAN, Rıza/ÖZDAMAR, Mehmet/ÇAĞLAR, Hayrettin:  Ticari  İşletme Hukuku: Genel Esaslar, Gözden Geçirilmiş ve Güncellenmiş 7. Bası, Ankara, 2014. AYOĞLU, Tolga :   Bağlı  ve  Bağımsız  Tacir  Yardımcıları  Bakımından Getirilen  Yenilikler ,  Yeni  Türk  Ticaret  Kanunu nun  Ticaret Hukuku Alanında Getirdiği Yenilikler, Sempozyum, 25-26 Kasım 2012, İstanbul, 2012.   2817Simsarın Ücret Hakkı...  Ankara Üni. Hukuk Fak. Dergisi, 65 (4) 2016: 2795-"
}