{
     "Tip": "Makale",
     "Dergi İsmi": "Ankara Üni. Hukuk Fak. Dergisi",
     "Üniversite İsmi": "",
     "Gün": "24",
     "Ay": "12",
     "Yıl": "2020",
     "Cilt": "69",
     "Sayı": "04",
     "Başlık": "KİŞİLERDEN KAN VE DOKU ÖRNEĞİ ALINMASINA İLİŞKİN OLARAK HUKUK MUHAKEMELERİ KANUNU’NUN 292’NCİ MADDESİ KARŞISINDA TÜRK MEDENÎ KANUNU’NUN 284’ÜNCÜ MADDESİNİN DURUMU",
     "Title": "The Status of the 284th Article of the Turkish Civil Code against the 292nd Article of the Code of Civil Procedure Regarding the Collection of Blood and Body Tissue Samples from Individuals",
     "Yazar İsmi": [
          "Orhan Emre KONURALP"
     ],
     "Danışman İsmi": "",
     "Anahtar Kelimeler": [
          "kan ve doku örneği alınması",
          "kişilik hakkının korunması",
          "soybağının tespiti davası",
          "vücut bütünlüğü"
     ],
     "Keywords": [
          "Action to determine paternity",
          "collection of blood and body tissue",
          "physical integrity",
          "protection of legal personality"
     ],
     "Özet": "Kişilerden kan ve doku örneği alınması, hem kişilerin vücut bütünlüğü hem de soybağı tespit edilecek kişi açısından son derece önemli bir işlemdir. Bu öneminden dolayı, bu işlem hem Türk Medenî Kanunu hem de Hukuk Muhakemeleri Kanunu tarafından özel olarak düzenlenmiş olmakla birlikte iki Kanun farklı nitelikte düzenlemeler içermektedir. İki Kanun arasındaki farklılık  hem  doktrin  hem  de  yargı  kararlarında  farklı  şekilde yorumlanmaktadır. Söz konusu yorum farkı ise uygulamada tereddütlere yol açmaktadır. Çalışmamızın amacı da, kanunkoyucunun amacını da dikkate alarak kişilerden kan ve doku örneği alınması hususunda uygulama alanı bulması  gereken  hukuk  kuralını  tespit  etmektir.  Bu  kapsamda  öncelikle doktrin görüşleri değerlendirilmiş ve Yargıtay ın konu ile ilgili kararları irdelenmiştir. Çalışma kapsamında ayrıca Alman ve İsviçre hukuklarında bulunan düzenlemeler de ayrı bir başlık altında incelenmiştir. Çalışmanın sınırı medenî yargılama hukuku ile sınırlı tutulmuş, gerektiği ölçüde ceza yargılaması hukuku ile karşılaştırma yapılmıştır.",
     "Abstract": "Collecting blood and body tissue samples from individuals is a crucial process for both the body integrity of the individuals and the person whose paternity will be established. As a result of this importance, this procedure has been specially legislated by both the Turkish Civil Code and the Code of Civil  Procedure,  but  these  two  Codes  contain  different  provisions.  This difference between two Codes is interpreted differently in both doctrine and jurisprudence. The difference of interpretation causes hesitations in practice. The purpose of this study is to determine the applicable law for taking blood and  tissue  samples  from  individuals,  by  considering  the  purpose  of  the lawmaker.  In  this  context,  primarily  the  arguments  of  the  doctrine  are evaluated  and  the  decisions  of  the  Supreme  Court  on  the  subject  are examined. Within the scope of the study, the provisions in German and Swiss law are also taken into consideration under a separate heading. The scope of this study is limited to civil procedure law and a comparison is made with criminal procedure law as it is necessary.",
     "Metin": "Bir  hukuk  davasında,  dava  malzemesinin  taraflarca  getirilmesi gerekir.  Hukuk  yargılaması  açısından  da  taraflar  zaten  bu  malzemeyi getirmekle  yükümlülerdir.  Hâkim  tarafların  getirdiği  bu  malzeme  ile bağlıdır.  Ancak  belirli  durumlarda  hâkim  tarafların  getirdiği  dava malzemesinin haricinde delil toplama yoluna gidebilir. Örneğin çözümü özel uzmanlık gerektiren bir halde hâkim resen bilirkişiye başvurmak suretiyle bilirkişi raporu elde edebilir yahut uyuşmazlık konusu bir husus üzerinde resen  keşif  yoluna  başvurabilir.  Ancak  bazı  davalarda  kanun  koyucu                                                              1   ARSLAN, Ramazan/YILMAZ, Ejder/TAŞPINAR AYVAZ, Sema/HANAĞASI, Emel, Medenî  Usul  Hukuku,  5.  Baskı,  Yetkin  Yayınları,  Ankara  2019,  s.  463;  ATALI, Murat/ERMENEK, İbrahim/ERDOĞAN, Ersin, Medenî Usûl Hukuku, 2. Baskı, Yetkin Yayınları,  Ankara  2019,  s.  541;  GÖRGÜN,  Şanal/BÖRÜ,  Levent/TORAMAN, Barış/KODAKOĞLU,  Mehmet,  Medenî  Usûl  Hukuku,  Yetkin  Yayınları,  6.  Baskı, Ankara 2017, s. 583; TANRIVER, Süha: Medenî Usûl Hukuku, C. 1, 2. Baskı, Yetkin Yayınları, Ankara 2018, s. 368 ve 1009. 2   ARSLAN/YILMAZ/TAŞPINAR  AYVAZ/HANAĞASI,  s.  453; ATALI/ERMENEK/ERDOĞAN,  s.  548; GÖRGÜN/BÖRÜ/TORAMAN/KODAKOĞLU, s. 574; TANRIVER, Usûl, s. 368. 1610Ankara Üni. Hukuk Fak. Dergisi, 69 (4) 2020: 1609-1640                      Kişilerden Kan ve Doku Örneği…   hâkimin, taraflarca temin edilecek dava malzemesiyle bağlı kalmasını arzu etmemiş  ve  hâkimin  de  dava  malzemesi  toplamasını  öngörmüştür.  Söz konusu  bu  fark  medeni  yargılama  hukukuna  egemen  olan  ilkelerden taraflarca  getirilme  ilkesi  ile  resen  araştırma  ilkesi  tarafından açıklanmaktadır. Taraflarca getirilme ilkesinin temelinde, bir kişinin menfaatini medenî yargılamada  en  etkin  şekilde  ancak  kişinin  kendisinin  koruyabileceği düşüncesi yatmaktadır. Zira medenî yargı kapsamında korunabilecek bir hakkın doğması ve yerine getirilmesi ancak çok sınırlı bir çevrede, daha somut bir ifadeyle hakkın varlığını ileri sürenin şahsında sonuç doğuracaktır. Ancak  bazı  uyuşmazlıklar  vardır  ki  bunların  çözümü  neticesinde  ortaya çıkacak sonuç yalnızca uyuşmazlığın taraflarını değil aynı zamanda üçüncü kişileri, yani geniş kapsamda kamuyu ilgilendirecektir. Bu açıdan boşanma davaları ve soybağına dair davalar ile pek çok çekişmesiz yargılama işleri buna örnek olarak gösterilebilir. Bu nedenledir ki kanun koyucu da bu farkı gözeterek  söz  konusu  bu  işlerin  yargı  faaliyeti  kapsamında  nihayete erdirilmesi  sürecini  farklı  bir  şekilde  düzenlemiştir.  Bu  nitelikteki  yargı işlerinde dava malzemesinin yalnızca taraflarca getirilmemesi de buna bir örnektir. Bu noktada önem arz eden uyuşmazlıklardan birisi de soybağının tespiti davalarıdır.  Bilindiği üzere  soybağının  tespiti  davasının  amacı  çocuk  ile çocuğun  babası  olduğu  ileri  sürülen  kişi  arasındaki  babalık  ilişkisinin ispatıdır. Davanın konusunun bu açıdan yalnızca uyuşmazlığın taraflarını ilgilendirmeyen bir niteliği olduğu açıktır. Zira bu davanın sonuçlanmasıyla birlikte baba olduğu iddia edilen kişinin baba olup olmadığı buna bağlı olarak  da  bilhassa  aile  ve  miras  hukukuna  dair  önemli  sonuçlar  ortaya çıkacaktır. Soybağının tespitine dair davalarda kanun koyucunun özel bir yöntem öngörmüş olmasının da bu durumdan kaynaklandığı söylenebilir.                                                              3   TANRIVER, Usûl, s. 367. Ayrıca bkz. ATALI/ERMENEK/ERDOĞAN, s. 128. 4   ATALI/ERMENEK/ERDOĞAN, s. 129. 5   ARSLAN, Aziz Serkan, Türk Aile Mahkemelerinin Yapısı ve Yargılama Usulü, Ankara Barosu  Dergisi,  S.  2010/1,  2010,  s.  200;  ARSLAN/YILMAZ/TAŞPINAR AYVAZ/HANAĞASI, s. 156; KORUCU, Yavuz/UYUMAZ, Murat, Soybağının Reddi Davasında Usul Hükümlerinin İncelenmesi, Prof. Dr. Ejder Yılmaz a Armağan, Yetkin Yayınları, C. II, 2014, s. 1359; KURU, Baki, Medenî Usul Hukuku, Legal Yayınevi, İstanbul 2016, s. 434. 6   ARSLAN/YILMAZ/TAŞPINAR AYVAZ/HANAĞASI, s. 155; TANRIVER, Usûl, s. 369.   1611Orhan Emre KONURALP                                  Ankara Üni. Hukuk Fak. Dergisi, 69 (4) 2020: 1609-1640   Kanun koyucunun bu nitelikteki davalara ilişkin getirmiş olduğu özel düzenlemelerden  belki  de  en  önemlisi  HMK nın  292 nci  maddesinde düzenlenmiş  bulunan  soybağının  tespiti  amacıyla  kan  ve  doku  örneği alınmasına  ilişkin  düzenlemedir.  İlgili  düzenlemeyle  tarafların  ve  dahi üçüncü kişilerin söz konusu soybağının tespiti davasında kan ve doku örneği vermeye mecbur oldukları, gerektiği takdirde zor kullanılarak bu örneğin alınabileceği hükme bağlanmıştır. Esas  itibariyle  bu  nitelikte  bir  düzenleme  Türk  hukukuna  yabancı değildir.  Zira  yürürlükteki  Türk  Medenî  Kanunu nun  (TMK)  284 üncü maddesinde de benzer bir düzenlemeye yer verilmiştir. Mevzuatımızda yer alan  ve  benzer  nitelikteki  konuları  düzenleyen  bu  iki  düzenlemesinin getirdiği  usûl  ve  buna  bağladığı  sonuç  farklıdır,  bu  nedenle  de  bu  iki düzenlemenin çelişkili olduğu kabul edilmelidir.                                                                7   Doktrinde  Konuralp,  HUMK nın  yürürlükte  olduğu  dönem  açısından  geçerli  olacak şekilde, hukukun kan ve doku örneği alınmasına ilişkin düzenlemelerinin yalnızca davanın tarafları  açısından  işlerlik  kazanabileceğini  belirtmekte,  üçüncü  kişilerin  vücutlarına müdahalede  bulunulmasının  gerektiği  hallerde  sorunların  ortaya  çıkacağını  ifade etmektedir.  Bkz.  KONURALP,  Haluk,  İspat  Kurallarının  Zorlanan  Sınırları,  Yetkin Yayınları, Tıpkıbasım, Ankara 2009, s. 104 ve 105. Bu açıdan, HMK düzenlemesinin üçüncü kişileri de kapsıyor oluşunun, bu konudaki endişeleri gidermeye elverişli olduğu söylenebilir. 8   AKAR, Kemal, Soybağı Tespiti, Seçkin Yayınları, Ankara 2015, s. 102; TAŞPINAR AYVAZ, Sema, Hukuk Muhakemeleri Kanunu nun Zaman Bakımından Uygulanması, Yetkin Yayınları, Ankara 2016, s. 419. AKTEPE ARTIK, Sezin, Hukuk Muhakemeleri Kanunu nun Yürürlüğe Girmesiyle Medeni Yargılama Hukukunda Neler Değişiyor?, İstanbul Ticaret Üniversitesi Sosyal Bilimler Dergisi, S. 20, 2011, s. 169, dpt. 50; TÜZÜNER, Özlem, Soybağının Tespiti Davasında Genetik Analize İlişkin Hükümlerin Değerlendirilmesi, Ankara Üniversitesi Hukuk Fakültesi Dergisi, C. 62, S. 4, 2013, s .1152. 9   AKBIYIK, Cem/AYDIN, Gülşah Sinem, Hukuk Muhakemeleri Kanunu M.292 Uyarınca Kişilerden Soybağı Tespiti Amacıyla Zor Kullanılarak Kan veya Doku Alınmasının Kişilik Hakkını  İhlal  Edip  Etmediği  Sorunu,  İstanbul  Kültür  Üniversitesi  Hukuk  Fakültesi Dergisi, C. 13, S. 1, 2014, s. 18; KARSLI, Abdurrahman/KOÇ, Evren/KONURALP, Cengiz Serhat, Hukuk Muhakemeleri Kanunu nda Problemli Konular, Alternatif Yayınları, İstanbul 2014, s. 142; AŞIK, İbrahim, Medenî Usul Hukukunda Keşif, Seçkin Yayıncılık, Ankara 2019, s. 177; OKTAY ÖZDEMİR, Saibe/TEK, Gülen Sinem, Türk Hukukunda Tıp Bilimindeki Gelişmelerin Soybağına Etkileri, Prof. Dr. Mustafa Dural a Armağan, Filiz Kitabevi, İstanbul 2013, s. 926; ÜÇÜNCÜ, S. Hilal, Medenî Yargılama Hukukunda Kişisel Verilerin ve Sırların Korunması, On İki Levha Yayınları, İstanbul 2019, s. 58. 1612Ankara Üni. Hukuk Fak. Dergisi, 69 (4) 2020: 1609-1640                      Kişilerden Kan ve Doku Örneği…   I.  Kişilerden  Kan  ve  Doku  Örneği  Alınmasına  İlişkin  Türk Hukukundaki Düzenlemeler Kişilerden  kan  ve  doku  örneği  alınması  hem  hukuk  hem  de  ceza davalarında  ihtiyaç  duyulabilecek  bir  süreçtir.  Dolayısıyla  hukukumuzda hem özel hukuka hem de kamu hukukuna ilişkin düzenlemelerde, kan ve doku örneği alınmasına yer verilmiştir. Çalışmamızın kapsamını soybağını tespitinin özel hukuk boyutuyla sınırladığımız için, ceza hukuku bağlamında kan ve doku örneği ayrıca incelenemeyecek, gerekli noktalarda özel hukuk düzenlemeleriyle karşılaştırılmakla yetinilecektir. a) TMK Düzenlemesi TMK nın  284 üncü  maddesi  ve  Hukuk  Muhakemeleri  Kanunu nun (HMK)  292 nci  maddesi  tarafların  ve  dahi  üçüncü  kişilerin  soybağının tespiti davasında kan ve doku örneği alınmasına rıza göstermek zorunda olduklarını düzenlemişse de TMK bu durumun aksinin söz konusu olduğu halde yani kendisinden kan ve doku örneği alınacak kişinin bu duruma rıza göstermemesi haline farklı bir sonuç bağlamıştır. HMK nın aksine TMK, bu noktada hâkimin, kan ve doku örneği vermeyen kişinin aleyhine bir sonuca karar verebileceğini öngörmüştür. Yani TMK ya göre kişinin bu incelmeye rıza göstermemesi olasılığı söz konusudur. TMK nın 284 üncü maddesi esas itibariyle İsviçre Medenî Kanunu nun 254 üncü maddesine denk  gelmekle  birlikte,  ikinci  bendin  son  cümlesi  mehaz  Kanun da bulunmamaktadır.  Bununla  birlikte  doktrinde  Akcan,  mehaz  Kanun da bulunmayan  bu  düzenlemenin  İsviçre  kanton  Usûl  hukuklarında bulunduğunu  ifade  etmektedir.13  Dolayısıyla  da  kan  ve  doku  örneği                                                              10  Serozan a göre TMK nın 284 üncü maddesindeki kan ve doku örneği vermekten kaçınan kişinin aleyhine karar verme düzenlemesi yalnızca davanın tarafları ile ilgili olarak işlerlik kazanabilir. Bu nedenle de üçüncü kişilerin kan ve doku örneği vermekten kaçınması halinde yalnızca İcra ve İflas Kanunu nun 343 üncü maddesinin uygulanması mümkün olabilir. Bkz. SEROZAN, Rona, Çocuk Hukuku, 2. Tıpkıbasım, Vedat Kitapçılık, İstanbul 2017, s. 154. Aynı doğrultuda bkz. ARAS, Bahattin, Türk Hukukunda Babalık Davası ve İspat Yöntemleri, Terazi Hukuk Dergisi, S. 27, 2008, s. 28. Ayrıca bkz. AŞIK, s. 177; ATALI/ERMENEK/ERDOĞAN, s. 550 ve 551. 11  AKBIYIK/AYDIN, s. 17. 12  ARAS, s. 28; ÖZBİLEN, Arif Barış, Vücut Bütünlüğüne Yönelik Müdahalelerin Hukuka Uygunluğu Bakımından Rızanın Aranmadığı Hâller, İstanbul Ticaret Üniversitesi Sosyal Bilimler Dergisi, Y. 2, S. 24 Güz 2013/2, 2013, s. 110, dpt. 25. 13  AKCAN, Recep, Medeni Usul Hukukundaki Özel Hüküm Sebeplerinin Bir Örneği Olarak İnsan Vücudunun Muayenesi ve Kişilerden Zorla Kan Alınması (Yeni Bir Hüküm Olan Medeni Kanun madde 284 Üzerine İnceleme), Turgut Kalpsüz e Armağan, Turhan Kitabevi, Ankara 2013, s. 901.   1613Orhan Emre KONURALP                                  Ankara Üni. Hukuk Fak. Dergisi, 69 (4) 2020: 1609-1640   vermeyen kimseden TMK ya göre bu örneklerin zorla alınması mümkün değildir.14 Bu nedenledir ki doktrinde, mahkeme tarafından kendisinden kan ve doku örneği alınacak kişiye bu amaçla gönderilecek davetiyeye DNA incelemesine  esas  alınmak  üzere  kan  vermek  için  belirlenen  tarihte  kan merkezinde bulunmanız mazeretsiz olarak gelmediğiniz takdirde küçüğün babası  sayılacağınız  ifadesine  yer  verilmesinin  yeterli  olacağı belirtilmiştir. HMK düzenlemesinin yürürlüğe girmesinden önce, TMK nın 284 üncü maddesiyle ilgili olarak doktrinde, bu düzenlemenin, hâkimin 2659 sayılı (o zamanki  adıyla)  Adli  Tıp  Kurumu  Kanunu nun  23 üncü  maddesinin  c bendinin  ikinci  fıkrasına  dayanarak  zor  kullanılmasına  karar  vermek suretiyle  kan  ve  doku  örneği  alınmasına  karar  verebileceği  ifade edilmekteydi. Aynı yazarlar, hâkimin zor kullanma kararına rağmen kişinin kan ve doku örneği veremeyeceği bir halin ortaya çıkabileceğini de kabul etmişler ve bu durumda TMK ifadesine dayanılarak, o kişinin aleyhine karar                                                              14  TAŞPINAR AYVAZ, s. 420; PAKSOY, Gülnihal, Soybağının Reddi, TBB Dergisi, S. 97, 2011, s. 358; ŞİMŞEK, Mustafa, Soybağı, Tanıma ve Babalık, Evlat Edinme, Velayet,  Yeni  Medeni  Yasanın  Aile  Hukukuna  Getirdiği  Yenilikler  ve  Uygulaması Sempozyumu, Ankara 2013, s. 130-152, s. 132. 15  ÖZUĞUR,  Ali  İhsan,  Türk  Medenî  Kanununun  Değişen  Yeni  Düzenlemeleri  ile Açıklamalı İçtihatlı Velâyet Vesayet Soybağı Evlat Edinme Hukuku Diğer Eşin Rıza ve Onamına Bağlı İşlemler, Adalet Yayınevi, Ankara 2010, s. 216. 16  2659 sayılı Adli Tıp Kanunu nun adı, 9 Temmuz 2018 tarihinde yayımlanan 703 sayılı Anayasada Yapılan Değişikliklere Uyum Sağlanması Amacıyla Bazı Kanun ve Kanun Hükmünde  Kararnamelerde  Değişiklik  Yapılması  Hakkında  Kanun  Hükmünde Kararname nin 61 inci maddesinin ilk fıkrasının a bendiyle Adli Tıp Kurumu ile İlgili Bazı Düzenlemeler Hakkında Kanun olarak değiştirilmiştir. 17  Anılan  madde  2016  yılında  6754  sayılı  Kanun  ile  değiştirilmiştir.  Maddenin  HMK yürürlüğe girmeden önceki hali şu şekildedir: Adli Tıp Kurumu Genel Kurulu ve İhtisas kurulları ilgili kişileri gerektiğinde muayene ve bunları usulüne göre dinleyebilir. Her türlü tetkikatı yapar ve yaptırabilir. 2016 yılında anılan madde şu şekilde değiştirilmiştir: Adlî  Tıp  Üst  Kurulları  ve  ihtisas  kurulları  ilgili  kişileri  gerektiğinde  muayeneye çağırabilir  ve  bunları  usulüne  göre  dinleyebilir,  her  türlü  tetkikatı  yapar  veya yaptırabilir.  Son  olarak,  9  Temmuz  2018  tarihinde  yayımlanan  703  sayılı  Kanun Hükmünde Kararname nin 61 inci maddesinin ilk fıkrasının f bendiyle birlikte yürürlükten kaldırılmıştır. Belirtmek gerekir ki, Adlî Tıp Kurumu nun resmî internet sitesinin mevzuat bölümünde, söz konusu madde halen yürürlükteymiş gibi 2659 sayılı Kanun un metninde gösterilmektedir.  Bkz.  https://www.atk.gov.tr/mevzuat-veri-tabani.html  (Erişim  Tarihi: 07/02/2020). Adli Tıp Kurumu na ilişkin mevzuat içinde, mülga edilen madde ile ilgili veya onu ikame edebilecek nitelikte herhangi bir düzenleme de tespit edilememiştir. 18  KURU, Baki, Hukuk Muhakemeleri Usulü, Cilt 3, Demir Demir, İstanbul 2001, s. 2876; ÖZUĞUR, s. 215; AKCAN, s. 912 ve 913. Söz konusu düzenlemenin yeterli olmadığına ilişkin görüş için bkz. AŞIK, s. 182. 1614Ankara Üni. Hukuk Fak. Dergisi, 69 (4) 2020: 1609-1640                      Kişilerden Kan ve Doku Örneği…   verilebileceğini  belirtmişlerdir.  Bu  sebeple  de  TMK  düzenlemesi bakımından kan ve doku örneği verilmesi bir yükümlülük değil külfet olarak nitelendirilmektedir.  Bununla  beraber,  Hukuk  Usulü  Muhakemeleri Kanunu nun (HUMK) bu konuya ilişkin açık bir düzenleme içermediği ve uygulanabilecek tek hüküm olan özel hüküm sebeplerine ilişkin HUMK nın 367 nci maddesinin vücut bütünlüğüne yönelik bir müdahaleye izin vermeye elverişli olmadığı da ifade edilmektedir. TMK da  bulunan  düzenlemenin  kanun  koyucunun  bu  nitelikteki davalara atfettiği önemle bağdaşmadığı söylenebilir. Zira soybağına ilişkin davaların  kamu  düzeni  ile  ilgili  olduğu  kabul  edilmekte  ve  çocuğun haklarını  korumaya  yönelik  olduğu  ifade  edilmektedir.  Fakat  TMK  ile getirilen düzenlemeyle hâkimin, bir kişinin kan ve doku örneği vermemesine adeta varsayımsal bir sonuç bağlamasına olanak sağlanmaktadır. Öte yandan da kan ve doku örneği vermesi gereken kişi, örneği vermemesi halinde aleyhine bir karar çıkacağı ihtimaliyle adeta tehdit edilmektedir. Bu nitelikte bir tehdidin ise ne denli etkin olacağı ve soybağının tespitine ilişkin davanın sağlıklı  bir  şekilde  sonuçlandırılmasına  ne  derecede  fayda  sağlayacağı tartışmalıdır. Bu nedenle HMK nın yürürlüğe girmesinden önce de babalık davası  açısından  ilgililerin  bu  nitelikte  bir  incelemeye  katlanma yükümlülüğü olması gerektiği ifade edilmiştir. Bu nedenledir ki HMK ile getirilen düzenlemenin, TMK dakine nazaran daha pratik olduğu da ifade edilmektedir. b) HMK Düzenlemesi HMK ise aynı duruma bambaşka bir sonuç bağlamaktadır. HMK ya göre  eğer  kan  ve  doku  örneği  vermesi  gereken  kişi  bu  işleme  rıza göstermezse  bu  durumda  hâkim  zor  kullanarak  söz  konusu  örneğin alınmasına karar verebilecektir. Bu noktada, hâkime verilen bu nitelikte bir                                                              19  KURU, C. 3, s. 2877; ÖZUĞUR, s. 215; AKCAN, s. 912. 20  ÖZBİLEN, s. 112; ÜÇÜNCÜ, s. 57. 21  KONURALP, s. 104. 22  AKBIYIK/AYDIN, s. 13; EGE, Önder, Medeni Usul Hukukunda Soybağı Tespiti İçin İnceleme Yapılması ve Gizli Babalık Testleri Olgusu, Terazi Hukuk Dergisi, C. 9, S. 100, 2014, s. 247; KORUCU/UYUMAZ, s. 1358 ve 1359; TANRIVER, Süha: Türk Aile Mahkemeleri, Yetkin Yayınları, Ankara 2014, Aile, s. 78; YILMAZ, Ejder, Hukuk Muhakemeleri Kanunu Şerhi, Cilt 3, Yetkin Yayınları, Ankara 2017, s. 2872. 23  EICHBERGER, Rudolf, Aktuelle Probleme der Feststellung der Abstammung (§ 372a ZPO), Doktora Tezi, Regensburg 1988, s. 15; YILMAZ, s. 2872. 24  AKCAN, s. 913. 25  TÜZÜNER, s. 1156.   1615Orhan Emre KONURALP                                  Ankara Üni. Hukuk Fak. Dergisi, 69 (4) 2020: 1609-1640   zor  kullanma  yetkisinin  varlığı  karşından  artık  TMK da  söz  edilen hâkimin, kan ve doku örneği vermeye rıza göstermeyen kişinin aleyhine karar verebilmesine olanak sağlayan düzenlemenin işlerlik kazanması pek muhtemel değildir. HMK nın 292 nci maddesinin gerekçesi incelendiğine, bu düzenleme ile TMK nın 284 üncü maddesi arasında bir ilişki kurulmadığı görülmektedir. Bununla birlikte, HMK tasarısının ilk halinde, Kanun un yürürlükten kaldırdığı düzenlemeler arasında TMK nın 284 üncü maddesi de yer almaktaydı. Fakat bu hüküm, komisyon aşamasında tasarı metninden çıkarılmış ve gerekçe olarak da TMK nın 284 üncü maddesi ile HMK nın 292 nci maddesinin aynı anda uygulanabileceği gösterilmiştir. Oysaki bu iki düzenleme  birbirinden  farklı  olup,  değişiklik  gerekçesinde  belirtildiği şekliyle bir çifte yürürlükten söz etmek mümkün değildir. Dolayısıyla kanunkoyucunun  bu  nitelikte  bir  düzenleme  ile  TMK daki  düzenlemeyi mülga etmeyi amaçladığı tespit edilememektedir. İlk  olarak  belirtmek  gerekir  ki  bu  durumda  kanunların  zaman bakımından uygulanması sorunu doğar, çünkü farklı zamanlarda yürürlüğe girmiş, aynı konuyu düzenleyen iki ayrı genel düzenleme bulunmaktadır. Bu durumda daha sonra yürürlüğe girmiş bulunan HMK ile TMK nın kan ve                                                              26  Bu  konuda  hâkimin  bir  takdir  yetkisi  olmadığına  ilişkin  olarak  bkz.  ÖZ,  Turgut, Soybağının  Reddi  Davasında  İspat  ve  Süreler,  Medeni  Hukuk  Alanındaki  Güncel Yargıtay Kararlarının Değerlendirilmesi Sempozyumları Cilt 2-Aile Hukuku, On İki Levha Yayınları, İstanbul 2019, s. 323. 27  Soybağı ile ilgili davalar kamu düzenindendir. Bu nitelikteki davalarda, hâkim, maddî hadiseyi  kendiliğinden  araştırır  ve  serbestçe  değerlendirir.  Uyuşmazlığın  çözümü bakımından, davanın tarafları yanında üçüncü kişiler de, zorunluluk hâlinde, bilimsel verilere uygun olmak, sağlık yönünden bir tehlike oluşturmamak koşuluyla, vücutlarından kan veya doku alınmasına katlanmak zorundadırlar. İşin önemi dikkate alınarak böyle bir zorunluluk öngörülmüş ve üçüncü kişilerin tanıklıktan çekinme haklarını ileri sürerek bu yükümlülükten kaçınma yolu da kapatılmıştır. (HMK 292 nci madde gerekçesinden). 28  Maddenin görüşülmesi esnasında verilen önerge ile Türk Medeni Kanununun 284 üncü maddesinde soybağını düzenleyen genel usul kuralının varlığı sebebiyle Tasarıda tekrar düzenlenmesine gerek olmadığı, dolayısıyla hükmün tasarı metninden çıkarılması teklif edilmiştir. Ancak çifte yürürlülüğün uygulamacılar için sorun teşkil etmeyeceği ve usul kuralları  Hukuk  Muhakemeleri  Kanununda  bulunmasının  yararlı  olacağı  fikrinin mahkeme olması önerge reddedilmiş ve madde teselsül nedeniyle 298 inci madde olarak aynen kabul edilmiştir. (Adalet Komisyonu değişiklik gerekçesinden). 29  AKBIYIK/AYDIN, s. 21; TAŞPINAR AYVAZ, s. 420. 30  Öztan a göre HMK düzenlemesi TMK düzenlemesine kıyasen özel kural niteliğindedir. Bkz.  ÖZTAN,  s.  894.  HMK nın  düzenleme  alanının,  TMK ya  nazaran  daha  geniş olduğunu savunan görüş için bkz. TURAN BAŞARA, Gamze, Ana ile Evlilik Dışında Doğan  Çocuk  Arasındaki  İlişkiyi  Düzenleyen  Türk  Medeni  Kanunu  Hükümlerinin Değerlendirilmesi, TBB Dergisi, S. 131, 2017, s. 231; BADUR, Emel, Tıbbi Müdahaleye Rızanın Özellik Gösterdiği Haller, Seçkin Yayınları, Ankara 2017, s. 265. 1616Ankara Üni. Hukuk Fak. Dergisi, 69 (4) 2020: 1609-1640                      Kişilerden Kan ve Doku Örneği…   doku örneği vermesi gereken kişinin bundan imtina ettiği durumda o kişinin aleyhine  karar  verilmesini  öngören  düzenlemenin  zımnen  ilga  edilmiş olduğu söylenebilir. Olması gereken hukuk açısından bakıldığı takdirde de bu şekilde bir yorum daha adil olacaktır. Zira bir varsayıma (kan ve doku örneği vermek istemeyen kişinin bu örneği vermek istememesindeki yegâne amacın, vermiş olsaydı  yapılacak  inceleme  neticesinde  ortaya  çıkacak  sonucun  aleyhine olacağı)  dayanarak  verilecek  olan  kararın  adalete  tam  manasıyla  hizmet etmeyeceği  açıktır.  Nitekim  doktrinde,  Serozan  da  çocuk  aleyhinde doğabilecek  olumsuz  sonuçlara  işaret  ederek  bilimsel  araştırmadan kaçınma=kocanın  babalığının  yok  sayılması  şeklinde  bir  formülün benimsenmesinde çekimser davranılması gerektiğini belirtmektedir. Aynı şekilde  bu  formülün  aksi  halinin  de  yani  bilimsel  araştırmadan kaçınma=kocanın babalığının var sayılması şeklinde bir genel kabulün de sağlıklı olmadığı söylenebilir. Zira her iki durumda da maddi gerçekten ziyade bir karineye hukuki bir sonuç bağlanmaktadır.  Oysaki bu düzenleme (TMK m. 284), yerine getirilen düzenlemeye (HMK  m.  292)  göre  yapılacak  incelemeyle  maddi  gerçek  ortaya çıkarılabilecektir.  Nitekim  aksi  yöndeki  TMK  hükmü  uygulanarak verilecek bir karar, soybağının tespiti konusunda maddi anlamda gerçekliğe ulaşmadan,  yalnızca  bir  kanuni  karine  üzerinden  verilmiş  bir  hüküm olacaktır.  Bu  nitelikte  bir  sonucun  söz  konusu  davalarda  uygulanması öngörülen resen araştırma ilkesiyle ve bu davaların kamu düzeni ile ilgili olması ile bağdaşmayacağı açıktır, zira bu düzenleme hâkimi araştırma yapmaktan alıkoymaktadır.                                                              31  ACABEY, Mehmet Beşir, Soybağı – Kurulması- Genel Olarak Sonuçları- Özellikle Evlilik Dışı Doğan Çocuğun Mirasçılığı, Güncel Hukuk Yayınları, İzmir 2002, s. 133. 32  SEROZAN, s. 154. 33  GÖRGÜN/BÖRÜ/TORAMAN/KODAKOĞLU, s. 579. 34  AKTEPE ARTIK, s. 169 dpt. 50. 35  ATALI/ERMENEK/ERDOĞAN,  s.  550  ve  551.  Bu  düzenlemenin  bir  fiili  karine olduğuna ilişki olarak bkz. AKBIYIK/AYDIN, s. 18; KORUCU/UYUMAZ, s. 1337; SEROZAN, s. 154; PAKSOY, s. 358. Düzenlemenin bir fiksiyon olduğuna ilişkin görüş için bkz. AŞIK, s. 180. 36  ARAS,  s.  27;  AŞIK,  s.  179;  TANRIVER,  Aile,  s.  77;  ÖZMUMCU,  Seda,  Türk Hukukunda Yargıtay Kararları Işığında Re sen Araştırma İlkesi, S.D.Ü. Hukuk Fakültesi Dergisi  MİHBİR  Özel  Sayısı,  2015,  s.  146; GÖRGÜN/BÖRÜ/TORAMAN/KODAKOĞLU, s. 354. 37  ARAS, s. 27; AŞIK, s. 179; YILMAZ, s. 2872; KARSLI/KOÇ/KONURALP, s. 143; TANRIVER, Aile, s. 78; ÖZMUMCU, s. 158.   1617Orhan Emre KONURALP                                  Ankara Üni. Hukuk Fak. Dergisi, 69 (4) 2020: 1609-1640   HMK  ile  getirilen  düzenleme  izah  ettiğimiz  sebeplerle  soybağının tespiti davasının ruhuna daha uygun olsa da davalarda kan ve doku örneği verilmesi sorununu tam manasıyla çözüme kavuşturduğu söylenemez. İlk olarak, HMK nın, tasarının ilk halinin aksine, TMK düzenlemesini ilga etmemiş olması, çalışmamızın temelini oluşturan sorunun esas nedenidir. Eğer TMK düzenlemesi, HMK nın yürürlüğe girmesiyle birlikte ilga edilmiş olsaydı,  söz  konusu  bu  çelişkili  durum  da  meydana  gelmemiş  olacaktı. Bununla birlikte, 292 nci maddesinin keşif kapsamında düzenlenmesi de sistematik  açıdan  tartışılabilir.  Zira  keşif,  hâkimin  dava  konusu uyuşmazlıkla  ilgili  kendi  duyu  organları  aracılığıyla  bilgi  edinmesini sağlayan bir müessese olup keşif sayesinde hâkim, uyuşmazlık konusu bir nesneyi  kendisi  inceleyebilir,  bir  yeri  kendisi  görebilir,  bu  sayede  de doğrudan kendisi bilgi sahibi olabilir. Oysaki 292 nci madde ile amaçlanan husus,  soybağının  tespiti  davasında  bir  kimseden  kan  ve  doku  örneği alınmasıdır.  Tabiidir  ki  hâkimden,  alınan  kan  ve  doku  örneğini  bizzat incelemesi beklenemez, bilakis bu husus özel ve teknik bilgiyi gerektiren yani  bilirkişi  incelemesini  gerekli  kılacak  bir  haldir.  Bu  durumda  bu düzenlemenin keşif başlığı yerine bilirkişi başlığı altında düzenlenmesi, düzenlemenin  amacına  ve  ilgili  düzenlemenin  gereğini  yerine  getirecek kişilerin niteliğine daha uygun olacaktır. HMK nın 292 nci maddesine dair tartışılması ve düzenlenmesi gereken bir diğer husus ise bu zor kullanmanın nasıl yapılacağıdır. Bu denli detaylı bir hususun kanun tarafından düzenlenmemiş olması doğal olmakla birlikte bu hususun en azından yönetmelik düzeyinde düzenlenmesi uygun olurdu. Ancak  ne  mülga  Hukuk  Muhakemeleri  Kanunu  Yönetmeliği nde  ne  de yerine  gelen  Bölge  Adliye  ve  Adlî  Yargı  İlk  Derece  Mahkemeleri  ile Cumhuriyet Başsavcılıkları İdarî ve Yazı İşleri Hizmetlerinin Yürütülmesine                                                              38  Bkz. yuk. dpt. 28. 39  AŞIK, s. 136. 40  ATALI/ERMENEK/ERDOĞAN, s. 548; ATALAY, (PEKCANITEZ, Hakan, et. al., Medenî Usûl Hukuku, On İki Levha Yayınları, 15. Bası, İstanbul 2017 içinde), s. 1949; ARSLAN/YILMAZ/TAŞPINAR AYVAZ/HANAĞASI, s. 463; KURU, Usûl, s. 428. 41  AŞIK, s. 136 ve 137. 42  KILIÇ, Halil, 6100 Sayılı Hukuk Muhakemeleri Kanunu, Cilt II, Adalet Yayınevi, Ankara 2011, s. 2297; AKCAN, s. 905. 43  AŞIK, s. 136. 44  Nitekim  HUMK  açısından  mehaz  kanun  niteliği  taşıyan  mülga  Neuchâtel  Usûl Kanunu nda (CPCN) bu husus (CPCN m. 275 (251bis)) bilirkişiliğe ilişkin düzenlemeler arasında (CPCN m.268-281) düzenlenmekteydi. Bkz. KONURALP, s. 105. Bununla birlikte doktrinde Akcan vücuttan kan ve doku örneği alınması işlemini geniş anlamda keşif olarak nitelendirmektedir. Bkz. AKCAN, s. 904. 45  Resmî Gazete Tarihi: 03.04.2012 Resmî Gazete Sayısı: 28253. 1618Ankara Üni. Hukuk Fak. Dergisi, 69 (4) 2020: 1609-1640                      Kişilerden Kan ve Doku Örneği…   Dair Yönetmelik te, HMK nın 292 nci maddesine göre kişilerden hâkim kararıyla  zorla  kan  ve  doku  örneği  alınmasına  dair  bir  düzenleme  yer almaktadır.  Bu  nitelikte  bir  düzenlemenin  uygulama  birliği  sağlamak açısından gerekli ve faydalı olacağı görüşündeyiz. c)  TMK ya 7196 Sayılı Kanun ile Getirilen Düzenlemenin Konu Açısından Değerlendirilmesi 6 Aralık 2019 tarihli ve 7196 sayılı Bazı Kanunlarda ve 375 Sayılı Kanun Hükmünde Kararnamede Değişiklik Yapılmasına Dair Kanun ile TMK da da birtakım değişiklikler yapılmıştır. Bu değişiklilerden bir tanesini de koruma amacıyla özgürlüğün kısıtlanması hususunda 436 ncı maddeye eklenen  iki  bent  teşkil  etmektedir.  Eklenen  7 nci  bende  göre,  436 ncı maddeye  göre  resmî  sağlık  kurulu  raporu  alınabilmesi  için,  madde kapsamında alınan kararların icrası için gerektiğinde ilgili kişi hakkında zor kullanılabilir  ve  sağlık  görevlilerinden  gerekli  tıbbi  yardım  alınabilir. Görüldüğü üzere, soybağının tespitine ilişkin olmasa da, kişilerden kan ve doku örneği alınması için zor kullanılabileceği, bu değişiklik ile birlikte TMK  kapsamında  da  düzenlenmiştir.  Kanunkoyucunun  söz  konusu değişikliği  yaparken,  soybağının  tespitine  ilişkin  TMK nın  284 üncü maddesine yönelik herhangi bir değişiklik yapmamasının özel bir sebebi olup olmadığı sorusu akıllara gelebilir. Koruma amacıyla özgürlüğün kısıtlanması müessesesi, ergin kişilerin, Kanun da sayılan hallerin varlığı ve bunun hâkim tarafından tespiti halinde, özgürlüklerinden  alıkonarak  korunmalarına  ve  gerekli  durumlarda  tedavi edilebilmelerine olanak tanıyan müessesedir. Bu itibarla, koruma amacıyla özgürlüğün kısıtlanması, zaten içinde kişiye karşı zor kullanılması gerekliliği taşır.  Zira  hâkimin  bu  kararıyla  birlikte,  kişilerin  özgürlüğü,  ayırt  etme gücüne  sahip  olsun  veya  olmasın,  dolayısıyla  da  ehliyet  durumundan bağımsız olarak kısıtlanmaktadır. Kişilik haklarına bir müdahale teşkil eden bu durum, TMK nın 25 inci maddesi (ZGB art. 28) kapsamında kanunun verdiği  yetkinin  kullanılması  sebebiyle,  hukuka  aykırılık  teşkil etmemektedir.                                                               46  Resmî Gazete Tarihi: 06.08.2015 Resmî Gazete Sayısı: 29437. 47  ATEŞ, Turan, Yeni Medeni Kanun a Göre Koruma Amacı ile Özgürlüğün Kısıtlanması, Legal Hukuk Dergisi, S. 38, 2006, s. 407; DAĞLI, Mehmet, Türk Medeni Hukukunda Koruma Amacıyla Özgürlüğün Kısıtlanması, Yayımlanmamış Yüksek Lisans Tezi, Konya 2008, s. 12. 48  Tartışmalar için bkz. DAĞLI, s. 41 ve 42. 49  MEILI, (GEISER, Thomas/FOUNTOULAKIS, Christiana (Hrsg.), Basler Kommentar Zivilgesetzbuch I, 6. Auflage, Helbing Lichtenhahn Verlag, Basel 2018 içinde), Art. 28, Nr. 47.   1619Orhan Emre KONURALP                                  Ankara Üni. Hukuk Fak. Dergisi, 69 (4) 2020: 1609-1640   İlgili  değişiklik  hükmünün  gerekçesi  incelendiğinde  kanun koyucunun, kan ve doku örneği alınması için zor kullanılabilmesine olanak sağlanmasının, sadece koruma amacıyla özgürlüğün kısıtlanması için söz konusu olup olmadığının tespiti yapılamamaktadır. Buna mukabil, TMK ya ilişkin değişikliğin bir torba kanun ile yapıldığı, kapsamının da yalnızca koruma amacıyla özgürlüğün kısıtlanması hükümleriyle sınırlı tutulduğu göz önünde  bulundurulduğu  takdirde,  284 üncü  madde  hükmünün değiştirilmemesinin  kanun  koyucunun  bilinçli  bir  düşüncesinin  sonucu olarak  değerlendirmek  mümkün  değildir.  Dolayısıyla  söz  konusu  TMK değişikliği,  HMK  düzenlemesi  ile  TMK  düzenlemesinin  zımnen  ilga edildiğine ilişkin görüşün geçerliliğini de etkilememelidir. II. Konu Hakkındaki Doktrin Görüşleri Çalışmamızın konusunu teşkil eden soybağına ilişkin davalarda kan ve doku örneği alınmasına yönelik TMK ile HMK hükümlerine ilişkin olarak doktrindeki  görüşlere  ilişkin  olarak  bir  değerlendirme  yapmadan  önce vücuttan  kan  ve  doku  örneği  alınması  işleminin  niteliğini  tespit  etmek faydalı olacaktır. Bu konudaki ortak kanaat, bir kimsenin vücudundan kan ve doku örneği alınmasının vücut bütünlüğüne bir müdahale ve dolayısıyla da kişilik  hakkının  ihlali  olduğudur.  Dolayısıyla  bir  kimsenin  vücuduna yönelik bu nitelikte bir işlemin kişilik hakkının ihlali niteliği taşımaması için, kişinin rızasının veya kanunun bir emrinin yahut üstün kamu yararı halinin ya da bir zorunluluk halinin mevcudiyeti gerekmektedir (TMK m.                                                              50  Madde  ile,  kişinin  bir  sağlık  kuruluşuna  yerleştirilebilmesi  ve  resmi  sağlık  kurulu raporunun  alınabilmesi  için  hekim  ön  raporu  usulü  düzenlenmekte,  kişinin  sağlık kuruluşunda bulundurulabileceği süre yirmi günle sınırlandırılmaktadır. Yine, bu süre zarfinda, gerekmesi halinde, gerekli tıbbi müdahalelerin yapılması, vücuttan kan veya benzeri biyolojik örneklerle kıl, tükürük, tırnak gibi numunelerin alınabilmesi imkânı getirilmektedir. Ayrıca, madde kapsamında alınan kararların icrası için gerektiğinde ilgili kişi  hakkında  zor  kullanılabilmesi  ve  sağlık  görevlilerinden  gerekli  tıbbi  yardım alınabilmesi  öngörülmektedir.  7196  sayılı  Bazı  Kanunlarda  ve  375  Sayılı  Kanun Hükmünde  Kararnamede  Değişiklik  Yapılmasına  Dair  Kanun un  53 üncü  maddesi gerekçesi. 51  KAPLAN, Mahmut/AYDIN, Özgür, Beden Muayenesi ve Vücuttan Örnek Alınması, Beykent Üniversitesi Hukuk Fakültesi Dergisi, C. 2, s. 3, 2016, s. 118. 52  AŞIK, s. 182; SEROZAN, s. 154 ve 178, ACABEY, s. 129. 53  Kişiden insan kökenli biyolojik madde alınmasına ilişkin TMK nın 23 üncü maddesinin üçüncü fıkrası düzenlemesinin soybağının tespitine ilişkin davalardan kan ve doku örneği alınması durumunda işlerlik kazanmayacağına ilişkin olarak bkz. ŞİMŞEK, s. 132. Karş. KORUCU/UYUMAZ, s. 1337; MEMİŞ, Tekin/YILDIRIM, Mustafa Fadıl, Soybağının Belirlenmesinde Gen Analizlerinin Kullanılması ve Yarattığı Hukuki Sorunlar, Atatürk Üniversitesi Erzincan Hukuk Fakültesi Dergisi, C. 8, S. 1-2, 2004, s. 299. 1620Ankara Üni. Hukuk Fak. Dergisi, 69 (4) 2020: 1609-1640                      Kişilerden Kan ve Doku Örneği…   24). Zira hukuka aykırı bir şekilde elde edilmiş kan ve doku örneği zaten herhangi bir dava da delil değeri kazanamaz, hükme esas alınamaz. Bu  konuda  doktrindeki  ilk  görüş,  HMK daki  düzenlemenin  TMK düzenlemesini ilga etmeye yeterli olmadığıdır. Bu görüşün sahibi yazarlar bu konuda birbirinden bağımsız çeşitli gerekçeler ileri sürmektedirler.  HMK düzenlemesinin TMK düzenlemesini ilga etmediğini kabul eden bir görüşe göre HMK düzenlemesi kişilik haklarına saldırı niteliğinde olup zorla  genetik  inceleme  yapılması  insan  onuruyla  bağdaşmayan  bir yöntemdir.  Bu  saldırı  çocuğun  üstün  yararı  gözetilmek  suretiyle gerçekleştiriliyor olsa bile, bu görüşe göre menfaat ile yaptırım arasında bir orantısızlık  bulunmaktadır.  Bu  nedenle  HMK  düzenlemesi  hukuka aykırıdır  ve  dolayısıyla  da  TMK  düzenlemesinin  ayakta  tutulması gerekmektedir. Doktrinde Umar ise, hukukumuzda yapma yahut yapmama borçlarının, bu yönde bir mahkeme ilamı olsa dahi, zor kullanılarak yerine getirilmesinin mümkün olmadığını belirtmekte bu nedenle de ilgili kişinin kan ve doku örneği  vermemesi  halinde  bu  işlemin  zor  kullanılarak  yapılmasının hukukumuza aykırı olduğunu ifade etmektedir. Umar, bu düzenlemenin insanlığa sığmadığını, yabancı ülke hukuklarında yer almasının da bizim hukukumuzda  yer  alması  açısından  bir  meşruiyet  kazandırmayacağını belirtmektedir. Bu görüşün temel dayanak noktalarından bir diğeri de bir kişinin bu nitelikte bir zorlamaya muhatap olması için kendisine yönelik, gerçek olup olmadığı tespit edilemeyen bir iddianın ileri sürüldüğü bir dava açılmasının yeterli görülmesidir. Belirtmek gerekir ki soybağına ilişkin bir davanın açılmış olması doğrudan doğruya kan ve doku örneği alınması için zor  kullanılmasını  gerektirecek  bir  hal  olarak  değerlendirilmemelidir. Nitekim doktrinde Serozan da, soybağının reddi davası açısından, davacı eşin  bilimsel  tahlillerin  nimetlerinden  yararlanabilmesi  için,  en  azından davalı  tarafın  sadakatsizliğini  ispat  etmesi  gerektiğini  ifade  etmektedir.                                                              54  Soybağına ilişkin davalar ile ilgili olarak bkz. SEROZAN, s. 155. 55  TURAN BAŞARA, s. 231.  56  OKTAY ÖZDEMİR/TEK, s. 926. Serozan a göre de TMK hükmü, kan ve doku örneği vermek istemeyen ilgilinin kişilik hakkının sınırlandırılması açısından ölçülülük ilkesi gereği doğru bir düzenlemedir. Bkz. SEROZAN, s. 154. Karş. ACABEY, s. 132.  57  OKTAY ÖZDEMİR/TEK, s. 927. 58  UMAR, Bilge, Hukuk Muhakemeleri Kanunu Şerhi, 2. Baskı, Yetkin Yayınları, Ankara, 2014, s. 839. 59  UMAR, s. 839. 60  SEROZAN, s. 179.   1621Orhan Emre KONURALP                                  Ankara Üni. Hukuk Fak. Dergisi, 69 (4) 2020: 1609-1640   Benzer  bir  yorumun  soybağının  tespitine  yönelik  davalar  açısından  da yapılması mümkündür. Nitekim Dural/Öğüz/Gümüş e göre de soybağının reddi davasında davacının çocuğun kendisinden olmadığı hususunda ciddi kanaat  uyandırmaya  elverişli  maddi  olguları  ortaya  koyması gerekmektedir. Bu nedenle, hâkimin ilgiliden zorla kan ve doku örneği alınmasına karar verebilmesi için, dava konusu ile ilgili olarak en azından ilk görünüş ispatı düzeyinde delil veya emarelerin bulunması gereklidir. Bunun neticesinde, HMK nın 292 nci maddesinin keyfi bir şekilde uygulanması ve kişilerin vücut bütünlüğünün hukuka aykırı bir şekilde ihlal edilmesi de engellenmiş olur. TMK düzenlemesinin geçerliliğini sürdürdüğünü kabul eden görüşün bir  diğer  gerekçesi  ise  HMK  ile  TMK  düzenlemelerinin  farklı  alanları düzenlediği düşüncesidir. Bu görüşe göre HMK düzenlemesi genel anlamda soybağının  tespitine  yönelik  incelemeyi  düzenlerken,  TMK  düzenlemesi özel  olarak  baba  ile  çocuk  arasındaki  soybağının  tespitine  yönelik  bir hükümdür.  Bu  gerekçelerden  birinin  temelini  de  TMK  m.  284  hükmündeki Soybağına  ilişkin  davalarda,  aşağıdaki  kurallar  saklı  kalmak  kaydıyla Hukuk Usulü Muhakemeleri Kanunu uygulanır ifadesi teşkil etmektedir. Bu görüşe göre anılan ifade, kanunkoyucunun HMK nın yürürlüğe girmesiyle, TMK nın  284 üncü  maddesinin  yürürlükten  kaldırmasına  yönelik  bir amacının olduğu yorumuna engeldir. Bu görüşe göre TMK, yalnızca çocuk ile baba arasındaki soybağına ilişkin davalarda uygulanabilecek, dolayısıyla da  kapsamı  HMK  düzenlemesine  nazaran  daha  dar  olan  bir  düzenleme içermektedir. Belirtmek gerekir ki TMK nın yürürlüğe girdiği 2001 yılında HMK  değil,  284 üncü  maddeden  anlaşılabileceği  üzere  HUMK yürürlükteydi ve HUMK, HMK nın aksine kan ve doku örneği alınmasına ilişkin herhangi bir düzenleme içermiyordu. Nitekim HMK nın, HUMK ya yapılan  atıflara  ilişkin  447 nci  maddesinin  ikinci  fıkrası  bu  konuyu  şu şekilde  düzenlemektedir:  Mevzuatta,  yürürlükten  kaldırılan  18/6/1927 tarihli  ve  1086  sayılı  Hukuk  Usulü  Muhakemeleri  Kanununa  yapılan yollamalar,  Hukuk  Muhakemeleri  Kanununun  bu  hükümlerin  karşılığını                                                              61  DURAL, Mustafa/ÖĞÜZ, Tufan/GÜMÜŞ, Mustafa Alper, Türk Özel Hukuku Cilt III Aile Hukuku, Filiz Yayınevi, 14. Baskı, İstanbul 2019, s. 274. Aynı doğrultuda bkz. ACABEY, s. 130. 62  TURAN BAŞARA, s. 231 ve 232; BADUR, s. 265. Her iki düzenlemenin de genel nitelikte düzenleme olduğuna dair görüş için bkz. AKSOY DUMAN, Sanem, Soybağının Belirlenmesi Bakımından MK m. 284 ve HMK m. 292'nin Değerlendirilmesi, Kazancı Hakemli Hukuk Dergisi, C. 8, S. 95-96, 2012, s. 121. 63  OKTAY ÖZDEMİR/TEK, s. 927; BADUR, s. 265. 1622Ankara Üni. Hukuk Fak. Dergisi, 69 (4) 2020: 1609-1640                      Kişilerden Kan ve Doku Örneği…   oluşturan  maddelerine  yapılmış  sayılır.  Dolayısıyla  HUMK da  mevcut olmayan bir hükme ilişkin olarak, HMK nın yürürlüğe girmesinden sonra TMK nın  284 üncü  maddesinin  HMK nın  292 nci  maddesi  için  de uygulanacağına ilişkin bir yorum, 447 nci maddeye aykırı olacaktır. TMK nın 284 üncü maddesi ile getirilen ve HUMK hükümlerini istisna tutan düzenlenmenin iki amacı bulunduğu söylenebilir. İlk olarak TMK nın 284 üncü  maddesinin  ilk  bendiyle  soybağına  ilişkin  davalarda  resen araştırma  ilkesinin  uygulanacağı  ifade  edilmiştir.  Oysaki  medenî yargılamada  hâkim  olan  ilke  taraflarca  getirilme  ilkesidir.  Dolayısıyla TMK, bu düzenleme ile istisnai bir şekilde bu davalarda resen araştırma ilkesinin uygulanmasını amaçlamıştır.  İkinci olarak, TMK düzenlemesi 284 üncü maddenin ikinci bendiyle davanın  taraflarının  soybağına  ilişkin  davalarda  kan  ve  doku  örneği verilmesine ilişkin bir yükümlülük getirmiş ve bu yükümlülüğün gereğinin yerine getirilmemesine de karine niteliğinde bir sonuç bağlamıştır. Keşfe katlanma  yükümlülüğü  olarak  nitelendirilebilecek  bu  yükümlülüğe  dair HUMK kapsamında herhangi bir düzenleme bulunmadığı için, TMK bu hususla ilgili istisnai bir kural koymuştur. Bununla birlikte, Kanun da bu yönde  bir  düzenleme  olmasa  bile  tarafların  keşfi  kolaylaştırmak  için ellerinden  gelen  her  şeyi  yapmaları  usulî  bir  yükümlülük  olarak nitelendirilmektedir.  Benzer  şekilde,  TMK daki  yükümlülüğün  yerine getirilmemesi halinde ortaya çıkan karine durumu da ispat sistemine aykırı nitelikte  bir  düzenleme  olduğu  için,  istisnai  niteliktedir.  Dolayısıyla 284 üncü maddede bulunan Soybağına ilişkin davalarda, aşağıdaki kurallar saklı kalmak kaydıyla ifadesi HUMK tarafından aksi düzenlenen veya hiç düzenlenmeyen hususlara ilişki istisna getirme amacındadır. Fakat HMK nın 292 nci  maddesinin  yürürlüğe  girmesiyle  birlikte  TMK nın  284 üncü maddesinin  ikinci  bendi  ile  ilgili  böyle  bir  durumdan  artık  söz edilemeyecektir.                                                              64  Benzer doğrultuda bkz. ÖZ, s. 322 ve 323. 65  ARSLAN, s. 200; TANRIVER, s. 367. 66  TANRIVER,  Aile,  s.  77;  GÖRGÜN/BÖRÜ/TORAMAN/KODAKOĞLU,  s.  354; KORUCU/UYUMAZ, s. 1358. 67  ÖZBİLEN, s. 115. 68  ÖZBİLEN, s. 115. 69  ÜSTÜNDAĞ, Saim, Medeni Yargılama Hukuku, Cilt I-II, 6. Baskı, ALFA, İstanbul 1997, s. 763; AKCAN, s. 910. Aynı zamanda Üstündağ, eserinde Alman ZPO nun soybağının tespiti amacıyla kan örneği verilmesine ilişkin düzenlemesi olan § 372a hükmünü keşfe katlanma yükümlülüğünün kanunî bir örneği olarak göstermektedir. Bkz. ÜSTÜNDAĞ, s. 763.   1623Orhan Emre KONURALP                                  Ankara Üni. Hukuk Fak. Dergisi, 69 (4) 2020: 1609-1640   HMK düzenlemesinin Anayasa ya aykırı olduğunu çünkü zorla kan ve doku örneği alınmasının kişinin vücut bütünlüğünü ihlal edeceğini ifade eden yazarlar da bulunmaktadır. Bu görüşe göre söz konusu düzenleme Anayasa nın  17 nci  maddesine  aykırılık  teşkil  etmektedir.  Kişinin vücudundan kan alınmasının bir kişilik hakkına müdahale olacağını daha önce belirtmiştik. Bu durumda müdahalenin hukuka uygun olup olmadığının tespiti  gerekecektir.  Kişilik  hakkının  bir  parçası  olan  vücut  bütünlüğü Anayasa nın 17 nci maddesiyle korunmakta olup Anayasa bu hususu anılan maddenin  ilk  fıkrasında  şu  şekilde  düzenlemektedir:  Herkes,  yaşama, maddî ve manevî varlığını koruma ve geliştirme hakkına sahiptir. Bir temel hak  olduğunda  şüphe  bulunmayan  yaşama,  maddî  ve  manevî  varlığını koruma ve geliştirme hakkı bu niteliği itibariyle yalnızca ilgili maddede bulunan bir sebebe dayanılarak sınırlandırılabilir (AY m. 13). Anayasa nın 17 nci maddesinin ilk fıkrası bu anlamda bir sınırlama sebebi içermese de ikinci fıkrası doğrudan doğruya inceleme konumuza ilişkin bir sınırlama sebebi içermektedir. Anayasa nın 17 nci maddesinin ikinci fıkrasına göre: Tıbbî  zorunluluklar  ve  kanunda  yazılı  haller  dışında,  kişinin  vücut bütünlüğüne dokunulamaz; rızası olmadan bilimsel ve tıbbî deneylere tâbi tutulamaz  Görüldüğü  üzere  Anayasa,  kanunda  yazılı  hallerde  kişinin vücut  bütünlüğüne  dokunulabileceğini  düzenlemiştir.  Benzer  şekilde TMK nın 24 üncü maddesi de kanunun emri söz konusu olması halinde bunun bir hukuka uygunluk sebebi olduğunu kabul etmektedir. O halde bir kanun olan HMK ile getirilen söz konusu düzenlemenin de kişilik haklarına müdahale eden ama hukuka uygun olan bir müdahale olduğunun kabulü gerekir.  Bununla  birlikte  kişinin  kendi  soybağını  öğrenme  hakkı  da                                                              70  MEMİŞ/YILDIRIM, s. 299. 71  Karş. TMK m. 24. 72  Alman Anayasası nın (Grunggesetz) ikinci maddesi de kişilerin vücut dokunulmazlığını korumakta olup, soybağının tespiti amacıyla zorla kan örneği alınmasına yönelik Alman Usûl  Kanunu nun  (aZPO)  §  372a  hükmünün  bu  temel  hakkı  sınırlandırdığı  ifade edilmektedir.  Bkz.  RITTNER,  Christian/RITTNER,  Natascha:  Unerlaubte  DNAGutachten zur Feststellung der Abstammung - Eine rechtliche Grauzone, Neue Juristische Wochenschrift, Heft 24, 2002, s. 1746 ve 1747. Alman Anayasa Mahkemesi nin aZPO nun § 372a hükmünü Anayasa nın ikinci maddesine aykırı bulmadığı ifade edilmektedir. Bkz. EICHBERGER, s. 14. Zira söz konusu kan örneği verme zorunluluğu hukuka uygun bir sınırlandırma sebebi olarak gösterilmektedir. EICHBERGER, s. 15. 73  ÖZ, s. 323. 74  Soybağını öğrenme hakkına ilişkin olarak bkz. KIRKBEŞOĞLU, Nagehan, 28.02.2008 Tarihli İsviçre Federal Mahkemesi Kararının(BGE 134 III 241) Çevirisi ve Kökenini Öğrenme Hakkı İle İlgili Genel Bir Değerlendirme, Türkiye Adalet Akademisi Dergisi, S. 24, 2016, s. 205 vd. Soybağının tespiti davasında çocuğun soybağını öğrenme hakkının 1624Ankara Üni. Hukuk Fak. Dergisi, 69 (4) 2020: 1609-1640                      Kişilerden Kan ve Doku Örneği…   Anayasa nın 17 nci maddesinden düzenlenen kişinin maddi-manevi varlığını koruma ve geliştirme hakkı kapsamında değerlendirilmektedir. Dolayısıyla soybağının tespitini isteyen kişinin, kendisinden kan ve doku örneği alınacak kişiye nazaran korunması gereken üstün ve özel bir yararı olduğu da ifade edilmektedir. Doktrinde HMK nın 292 nci maddesi ile TMK nın 284 üncü maddesi arasındaki ilişkiye yönelik olarak bizim de katıldığımız diğer  görüş ise, HMK düzenlemesinin TMK düzenlemesini zımnen ilga etmiş olduğudur. Bu görüşe göre, bu iki düzenleme birbiri ile çelişmekte ve sonraki kanun olarak HMK, TMK daki düzenlemeyi ortadan kaldırmaktadır. Dolayısıyla bu nitelikte bir davada uygulanması gereken kural HMK düzenlemesidir. Belirtmek gerekir ki kişilerden hâkim kararıyla kan ve doku örneği alınması Türk Hukuku na yabancı bir müessese değildir. Zira halihazırda yürürlükte  olan  Ceza  Muhakemesi  Kanunu  (CMK)  da  mülga  Ceza Muhakemeleri Usulü Kanunu (CMUK) da ceza yargılamasında delil elde etmek  amacıyla  kişilerden,  rızaları  olmaksızın  kan  ve  doku  örneği alınmasına  ilişkin  olarak  benzer  düzenlemeler  (CMK  m.  75  ve  m.  76, CMUK  m.  6680)  içermektedir.  Örneğin  CMK nın  76 ncı  maddesinin  ilk fıkrası bu hususu şu şekilde düzenlemektedir: Bir suça ilişkin delil elde etmek amacıyla, mağdurun vücudu üzerinde dış veya iç beden muayenesi                                                                                                                                              diğer tarafın menfaatlerinden daha üstün olduğuna dair görüş için bkz. EICHBERGER, s. 15. 75  AKCAN, s. 914. 76  ATALAY,  Pekcanıtez  Usûl,  s.  1955;  AKCAN,  s.  914;  EGE,  s.  247;  OKTAYÖZDEMİR/TEK, s. 925; ACABEY, s. 129 ve 130. 77  AKBIYIK/AYDIN, s. 21 ve 22; AŞIK, s. 187; ATALI/ERMENEK/ERDOĞAN, s. 551; ATALAY, Pekcanıtez Usûl, s. 1956; EGE, s. 247; KORUCU/UYUMAZ, s. 1341; UYUMAZ,  Murat,  Soybağı  Davalarında  Usule  İlişkin  Hükümler,  Adalet  Yayınları, Ankara 2015, s. 191; ÖZBAY İbrahim/NAR AKSAN Şerife, Son Yasal Değişiklikler Çerçevesinde Tanımanın İptali Davası ve Bu Davada Uygulanacak Usul, EÜHFD, C. XIV, S. 3–4, 2010, s. 212; KIRKBEŞOĞLU, s. 219 ve 220; AKAR, s. 106, ÖZ, s. 322 ve 323; TANRIVER,  Aile,  s.  78;  TÜZÜNER,  s.  1158; GÖRGÜN/BÖRÜ/TORAMAN/KODAKOĞLU, s. 580.  78  ÜÇÜNCÜ, s. 60. TMK nın 284 ile HMK nın 292 nci maddeleri arasındaki özel kanungenel kanun ve önceki kanun-sonraki kanun tartışmaları için bkz. AKBIYIK/AYDIN, s. 19 vd. Her iki düzenlemenin de genel nitelikteki düzenleme olması sebebiyle sonraki düzenleme olan HMK hükmünün TMK hükmünü ilga ettiği yönündeki görüş için bkz. AKSOY DUMAN, s. 121. 79  Örneğin CMK nın 76 ncı maddesinin ilk fıkrası yalnızca mağdurun rızasının bulunmadığı hallerde uygulanabilir. CMK m. 76/2: Mağdurun rızasının varlığı halinde, bu işlemlerin yapılabilmesi için birinci fıkra hükmüne göre karar alınmasına gerek yoktur. 80  CMUK düzenlemesinin medenî yargılama ile kıyası açısından bkz. KONURALP, s. 104.   1625Orhan Emre KONURALP                                  Ankara Üni. Hukuk Fak. Dergisi, 69 (4) 2020: 1609-1640   yapılabilmesine veya vücudundan kan veya benzeri biyolojik örneklerle saç, tükürük, tırnak gibi örnekler alınabilmesine; sağlığını tehlikeye düşürmemek ve cerrahî bir müdahalede bulunmamak koşuluyla; Cumhuriyet savcısının istemiyle ya da re'sen hâkim veya mahkeme, gecikmesinde sakınca bulunan hâllerde  Cumhuriyet  savcısı  tarafından  karar  verilebilir.  Cumhuriyet savcısının kararı, yirmidört saat içinde hâkim veya mahkemenin onayına sunulur.  Hâkim  veya  mahkeme,  yirmidört  saat  içinde  kararını  verir. Onaylanmayan  kararlar  hükümsüz  kalır  ve  elde  edilen  deliller kullanılamaz.  Görüldüğü  üzere  CMK ya  göre,  henüz  kovuşturma  aşamasına geçilmemiş olsa dahi, cumhuriyet savcısı kararıyla zorla kan veya doku örneği  alınması  mümkündür.  Ceza  hukukunun  ve  ceza  yargılamasının amacının, soybağına ilişkin davalar ile ulaşılmak istenen amaçla benzerliği de dikkate alındığı takdirde, medenî yargılamada da soybağının kurulmasına temel oluşturmak üzere maddi gerçeğe ulaşmak amacıyla bu nitelikte kan ve doku örneği alınmasının mümkün olması gerekir.  Eklemek  gerekir  ki  CMK  da  soybağına  ilişkin  özel  bir  düzenleme içermektedir. CMK nın 76 ncı maddesinin üçüncü fıkrası Çocuğun soy bağının  araştırılmasına  gerek  duyulması  halinde;  bu  araştırmanın yapılabilmesi için birinci fıkra hükmüne göre karar alınması gerektiğini belirtmektedir. Bu hususta CMK ile HMK arasındaki fark, HMK, tanıklıktan çekinme hakkının bulunmasının kan ve doku örneği verilmesine engel teşkil etmeyeceğini  belirtirken  CMK nın  bu  hususu  tam  tersi  şekilde düzenlemiş olmasıdır. Bununla birlikte, CMK nın 76 ncı maddesi başlığı her ne kadar diğer kişiler ifadesini içerse de, madde metninde yalnızca mağdura yönelik bir düzenleme bulunmakta ve bu nedenle de diğer kişiler madde  kapsamında  bulunmamaktadır.  Buna  mukabil,  Ceza Muhakemesinde Beden Muayenesi, Genetik İncelemeler ve Fizik Kimliğin Tespiti  Hakkında  Yönetmelik in  7 nci  maddesi  mağdurun  ve  diğer kişilerin  beden  muayenesini  kapsayacak  şekilde  düzenlenmiştir.                                                              81  CANKURT, Ezgi, Tıbbi Müdahale ve İnsan Üzerinde Deney Bağlamında İlgilinin Rızası, Yayımlanmamış Doktora Tezi, İstanbul 2018, s. 216; KAPLAN/AYDIN, s. 122 ve 123. 82  ARSLAN/YILMAZ/TAŞPINAR AYVAZ/HANAĞASI, s. 465; YILMAZ, s. 2874. 83  HMK m. 292/2: Üçüncü kişi tanıklıktan çekinme hakkı bulunduğunu ileri sürerek bu yükümlülükten kaçınamaz. 84  CMK m. 76/4: Tanıklıktan çekinme sebepleri ile muayeneden veya vücuttan örnek alınmasından kaçınılabilir. 85  KAPLAN/AYDIN, s. 124. 86  Resmî Gazete Tarihi: 01.06.2005 Resmî Gazete Sayısı: 25832. 87  KAPLAN/AYDIN, s. 124. 1626Ankara Üni. Hukuk Fak. Dergisi, 69 (4) 2020: 1609-1640                      Kişilerden Kan ve Doku Örneği…   CMK daki hükmün uygulanmasına yönelik olarak hazırlanan yönetmeliğin, beden muayenesinin uygulama alanını CMK ya aykırı bir şekilde genişlettiği ve  bu  hususun  Anayasa ya  aykırı  olduğu  da  ifade  edilmektedir. Uygulamada  herhangi  bir  tereddüt  yaratmaması  amacıyla,  CMK da  ve HMK da bulunan, benzer nitelikteki bu iki düzenlemenin birbirine uyumlu hale getirilmesi gerekmektedir. III. Alman ve İsviçre Hukuklarında Soybağının Tespiti Amacıyla Kan ve Doku Örneği Alınması Belirtmek  gerekir  ki  benzer  düzenlemeler  yabancı  ülke  hukuk sistemlerinde de bulunmaktadır. Örneğin HUMK nın mehaz kanunu olan mülga CPCN nin 275 inci maddesi (251bis) hem davanın tarafları hem de üçüncü kişiler açısından soybağının tespiti amacıyla kan ve doku örneği verme  zorunluluğu  getirmekteydi.  Aynı  madde,  bu  yöndeki  kararın gereğini yerine getirmeyenlerin de İsviçre Federal Ceza Kanunu nun 292 nci maddesi uyarınca cezalandırılmasını da öngörmekteydi. İsviçre de federal düzeydeki usûl kanunu yürürlüğe girene kadar, bu hususa  ilişkin  düzenleme  İsviçre  Medenî  Kanunu nun  (ZGB)  254 üncü maddesiydi. İnceleme konumuz TMK nın 284 üncü maddesine denk gelen bu  düzenleme  1978  yılında  yürürlüğe  girmiş  olup  Türk  Hukukundaki düzenlemeye benzer olmakla birlikte daha önce ifade ettiğimiz üzere kişinin kan  ve  doku  örneği  vermeye  rıza  göstermemesi  halinde  aleyhine  karar verileceğine  dair  ifadeyi  içermemekteydi.  Yani  ZGB  de  tarafların soybağının tespiti için kan ve doku örneği verme mecburiyetinde olduğunu belirtmekteydi.  Kanun,  bu  mecburiyeti  belirtmiş  olmakla  birlikte uyulmaması  durumunda  uygulanacak  bir  müeyyide  içermemekte  ve  bu nedenle  de  bu  kural  bir  müeyyidesiz  hukuk  kuralı  olarak nitelendirilmekteydi.  Belirtmek  gerekir  ki,  İsviçre  kanun  koyucusu  bu kuralı bilerek eksik bırakmıştır, zira o dönemde federal düzeyde olan Medenî Kanun bu hususu, esas itibariyle, usûl kanunlarının kanton düzeyinde olması sebebiyle,  kantonlara  bırakmış,  bazı  noktalarda  yeknesak  uygulamayı                                                              88  KAPLAN/AYDIN, s. 124. 89  BOHNET,  François,  Code  de  procédure  civile  neuchâtelois  –  Commenté, Helbing&Lichtenhanh, Bâle 2003, s. 414. 90  BOHNET, s. 415. 91  İsviçre Hukukunda, sözü edilen ZGB değişikliğinden önce de tanıklık yapma mecburiyeti kapsamında, tanıkların dahi kan gruplarının tespit edilebilmesi maksadıyla kan vermeye mecbur  oldukları  kabul  edilmekteydi.  Bkz.  GULDENER,  Max,  Scweizerisches Zivilprozeßrect, 2. Auflage, Verlag Schulthess, Zürich 1958, s. 357. 92  ACABEY, s. 131.   1627Orhan Emre KONURALP                                  Ankara Üni. Hukuk Fak. Dergisi, 69 (4) 2020: 1609-1640   sağlamak amacıyla o noktalara özel düzenleme getirmiştir. 1978 yılında yürürlüğe giren bu düzenlemenin gerekçesinde de bu husus açıkça belirtilmiş olup,  kantonların  müeyyide  olarak  tazminat  yükümlülüğü  veya  cezai sorumluluğu öngörebileceği ifade edilmiştir. Örneğin Basel-Landschaft Kantonu Usûl Kanunu nda bu husus 149a maddesinde düzenlenmiş ve soybağının tespiti amacıyla herkesin kan örneği vermeye mecbur olduğu belirtilmiştir. Bununla birlikte anılan maddesinin üçüncü  fıkrasına  göre  kişinin  kan  örneği  vermekten  haklı  bir  gerekçe sunmaksızın,  çekinmesi  durumundan  bunun  vakıanın  ispatında  dikkate alınacağı  belirtilmişti.  Doktrinde  bu  durumda  vakıanın  ispatlanmış sayılabileceği ifade edilmekteydi. Bununla birlikte Neuchatel Kanunu nun aksine Basel Kanunu nda açık bir düzenleme olmamasına rağmen, kişinin kan örneği vermekten kaçınması halinin İsviçre Federal Ceza Kanunu nun 292 nci maddesi kapsamında cezalandırılabileceği de ifade edilmekteydi. Benzer şekilde Luzern Kantonu Usûl Kanunu nun 182 nci maddesine göre de taraflar ve üçüncü kişiler hâkim kararına göre kan örneği vermeye mecburdu. Kanun a göre eğer kan vermeyen kişi davanın tarafıysa, hâkim bu hususu delillerin serbestçe değerlendirilmesi kapsamında değerlendirebilirdi. Buna  mukabil,  bu  yükümlülüğü  yerine  getirmeyen  kişi  üçüncü  kişiyse, hâkim  gecikmeden  doğan  mahkeme  masraflarının  üçüncü  kişiye yüklenebileceğine karar verebileceği gibi İsviçre Ceza Kanunu nun 292 nci maddesinin uygulanmasına da neden olabilirdi. 2011 yılında yürürlüğe giren İsviçre Usûl Kanunu(iZPO) ile birlikte ZGB nin 254 üncü maddesi de yürürlükten kaldırılmış ve iZPO hükmü ZGB deki hükmün yerini almıştır. Zira bir dava sırasında kan ve doku                                                              93  Botschaft  des  Bundesrates  an  die  Bundesversammlung  über  die  Änderung  des Schweizerischen  Zivilgesetzbuches  (Vom  5.  Juni  1974),  BBl.  1974  II  1,  s.  28.. (https://www.amtsdruckschriften.bar.admin.ch/viewOrigDoc.do?id=10046086  Erişim Tarihi: 15.08.2019) 94  STAEHELIN, Adrian/SUTTER, Thomas, Zivilprozessrect, Schulthess, Zürich 1992, s. 172. 95  STAEHELIN/SUTTER, s. 172. 96  Üçüncü kişilerin de bu yükümlülük altında bulunması dolayısıyla Luzern Usûl Kanunu, federal düzeyde olan İsviçre Medenî Kanunu na nazaran daha geniş bir düzenleme alanına sahiptir. Bkz. STUDER, Urs W./RÜEGG, Viktor/EIHOLZER, Heiner, Der Luzerner Zivilprozess, Eigenverlag, Luzern 1994, s. 248. 97  STUDER/RÜEGG/EIHOLZER, s. 249. 98  iZPO Anhang 1 (II-3). 99  JEANDIN (BOHNET, François/HALDY, Jacques/JEANDIN, Nicolas/SCHWEIZER, Philippe/TAPPY, Denis, Code de procédure civile – Commenté, Helbing Lichtenhahn, 1628Ankara Üni. Hukuk Fak. Dergisi, 69 (4) 2020: 1609-1640                      Kişilerden Kan ve Doku Örneği…   örneği alınması esas itibariyle usuli bir mesele olduğu için, bu husus iZPO tarafından düzenlenmiştir. Kanunun 296 ncı maddesine göre hem taraflar hem  de  üçüncü  kişiler  soybağının  tespiti  amacıyla  vücutlarından  örnek alınmasına katlanmak zorundadırlar. Düzenlemede öngörülen tek istisna, söz konusu durumun kişinin sağlığı açısından bir engel teşkil etmesi halidir ki bunun haricinde herhangi bir itiraz sebebinin kabul edilmeyeceği ifade edilmektedir. Alman Hukukunda ise soybağının tespiti amacıyla kişilerden kan ve doku örneği alınması Alman Usûl Kanunu nun (aZPO) § 372a hükmü ile düzenlenmektedir. Anılan düzenlemeye göre hem taraflar hem de üçüncü kişiler soybağının tespiti amacıyla kan örneği vermeye rıza göstermek zorundadırlar. Bu zorunluluğun temel istisnasını, Türk Hukukunda olduğu gibi, sağlık sebebiyle sakınca arz eden haller teşkil etmektedir. Fakat bu istisnanın  oldukça  ciddi  sağlık  sorunlarının  varlığı  halinde  uygulanması gerektiği,  örneğin  iğne  fobisi  sebebiyle  ve  fiziksel  acı  olsa  dahi  istisna                                                                                                                                              Bâle 2011 içinde), Art. 296, Nr. 2; SCHWENZER/COTTIER, Basler Kommentar, Art. 254,  Nr.  18;  STAEHELIN,  Adrian/STAEHELIN,  Daniel/GROLIMUND,  Pascal, Zivilprozessrecht,  3.  Auflage,  Schulthess,  Zürich  2019,  s.  427;  van  de  GRAAF (OBERHAMMER,  Paul/DOMEJ,  Tanja/HAAS,  Ulrich  (Hrsg.),  Schweizerische Zivilprozessordnung - Kurzkommentar, 2. Auflage, Helbing Lichtenhahn Verlag, Basel 2014 içinde), Art. 296, Nr. 6. 100  Karş. DURAL/ÖĞÜZ/GÜMÜŞ, s. 276. 101  van de GRAAF, Kurzkommentar, Art. 296, Nr. 6 ve 8; JEANDIN, CPC Commenté, Art. 296, Nr. 7; STAEHELIN/STAEHELIN/GROLIMUND, s. 427. 102  JEANDIN, CPC Commenté, Art. 296, Nr. 9. 103  aZPO nun § 372a hükmünün metninde kan örneği (Blutproben) ifadesi kullanılmış olsa da bu ifadenin doku örneğini de kapsadığı belirtilmektedir. Bkz. AKBIYIK/AYDIN, s. 23. Aksi  için  bkz.  DURAL/ÖĞÜZ/GÜMÜŞ,  s.  275,  dpt.  42.  Bununla  beraber  Alman Hukukunda kan örneği vermenin yanı sıra fotoğraf çekilmesi veya parmak izi alınmasının da katlanılması gereken bir yükümlülük olduğu ifade edilmektedir. Bkz. BERGER, (BORK,  Reinhard/ROTH,  Herbert  (Hrsg.),  Stein/Jonas  Kommentar  zur Zivilprozessordnung, Band 5, 23. Auflage, Mohr Siebeck, Tübingen 2016 içinde), § 372a, Rn. 6. 104  BERGER, Stein/Jonas, § 372a, Rn. 3; EICHBERGER, s. 35. 105  Dural/Öğüz/Gümüş e göre aZPO nun § 372a hükmü kan grubunun tespiti için işlerlik kazanmaktadır. Bkz. DURAL/ÖĞÜZ/GÜMÜŞ, s. 275, dpt. 42. Belirtmek gerekir ki, § 372a hükmünün kenar başlığında da madde metninde de Feststellung der Abstammung ifadesi kullanılmıştır. Söz konusu ifadenin tam karşılığının ise soybağının tespiti olduğu açıktır.  Bkz.  KIYGI,  Osman  Nazım,  Wörterbuch  Recht  und  Wirtschaft,  Teil  II,  2. Auflage, Verlag C. H. Beck, München 2013, s. 352. Dolayısıyla § 372a hükmünün kapsamının kan grubunun tespitinden ibaret olduğunu söylemek mümkün değildir. 106  BERGER, Stein/Jonas, § 372a, Rn. 13.   1629Orhan Emre KONURALP                                  Ankara Üni. Hukuk Fak. Dergisi, 69 (4) 2020: 1609-1640   kapsamında  değerlendirilmemesi  gerektiği  ifade  edilmektedir.  Bu zorunluluk, doktrinde usulî bir yükümlülük olarak adlandırılmaktadır. Bu düzenleme bazı farklılıklar içerse de esas itibariyle HMK nın 292 nci maddesine  oldukça  benzeyen  bir  düzenlemedir.  HMK  düzenlemesinden farklı olarak aZPO ya göre hâkimin zor kullanmadan önce örnek verecek olan  kişiyi  davet  etmesi  ve  kişinin  de  o  davete  rağmen  gelmemesi gerekmektedir. Bunun haricinde Alman Hukukuna özgü bir başka farklılık da  kişinin  mahkeme  dışı  özel  bilirkişi  (außergerichtliches  Gutachten) vasıtasıyla  örnek  vermesi  durumunda  veya  kişilerin  dava  dışında kendilerinin  delil  toplaması  halinde  §  372a  hükmünü  uygulamayacak olmasıdır. IV. Konunun Yargı Kararlarında Değerlendirilmesi Aynı  konuya  ilişkin  birbiri  ile  çelişen  bu  iki  düzenlemeye  ilişkin uyuşmazlıklarda  Yargıtay,  bu  çelişkiye  uzunca  bir  süre  değinmemiştir. Örneğin,  HMK nın  yeni  yürürlüğe  girdiği  dönemde,  HUMK  döneminde verilmiş  olan  ilk  derece  mahkemesi  kararlarına  ilişkin  incelemesinde, HMK daki düzenlemeye hiç değinmeden, ilk derece mahkemesi kararlarını sadece TMK düzenlemesini dikkate alarak değerlendirdiği bir kararında 2. Hukuk Dairesi bu hususu şu şekilde değerlendirmiştir: Davacı,  evlilik  dışı  ilişkisinden  dünyaya  getirdiği  27.10.2007 doğumlu çocuğu D.'in babasının davalı E. olduğunun tespiti isteminde bulunmuştur. Dava, babalık tespitine ilişkindir ( TMK. d. 301 vd. ). Davalı E.'ye dava dilekçesi, davacının delil listesi ve duruşma günü usulüne uygun şekilde tebliğ edilmesine rağmen; davalı cevap ve delil bildirmediği gibi, duruşmalara da katılmamıştır. Davacı, davasını Adli Tıp Kurumu raporu ve tanıkla ispat edeceğini bildirmiş, mahkemenin 10.2.2009 ve 22.3.2011                                                              107  ZIMMERMANN,  (KRÜGER,  Wolfgang/RAUSCHER,  Thomas  (Hrsg),  Münchener Kommentar zur Zivilprozessordnung, C.H. Beck, 5. Auflage, München 2016 içinde), § 372a, Rn. 16. 108  MUSIELAK,  Hans-Joachim/VOIT,  Wolfgang,  Zivilprozessordnuung,  Verlag  Franz Vahlen, 12. Auflage, München 2015, § 372a, Rn.1 109  Bu anlamda en önemli fark tarafın örnek vermekten kaçınması halinde hâkimin doğrudan doğruya zor kullanmasının mümkün olmamasıdır. Alman hukukuna göre hâkimin zor kullanma kararı verebilmesi için tarafın, kan örneği vermek üzere kendisine verilen randevuya iki defa gelmemesi gerekmektedir. Alman düzenlemesinin Türk hukukundan farklılıkları için bkz. AKBIYIK/AYDIN, s. 23 ve 24; DURAL/ÖĞÜZ/GÜMÜŞ, s. 275, dpt. 42. 110  ZIMMERMANN, Münchener Kommentar, § 372a, Rn. 29. 111  ZIMMERMANN, Münchener Kommentar, § 372a, Rn. 3; BERGER, Stein/Jonas, § 372a, Rn. 2. Aynı hususta İsviçre Hukuku için bkz. SCHWENZER/COTTIER, Basler Kommentar, Art. 254, Nr. 18.  1630Ankara Üni. Hukuk Fak. Dergisi, 69 (4) 2020: 1609-1640                      Kişilerden Kan ve Doku Örneği…   tarihlerinde  yapılan  duruşmalarda  mahkemece  verilen  kesin  süreye rağmen,  tanık  bildirmemiş,  iddiasını  sadece  tıbbi  inceleme  raporu  ile ispatlayacağını  bildirmiştir.  Davalıya  26.8.2010  tarihinde  Tebligat Yasasının 21. maddesi uyarınca, 10.2.2011 tarihinde ise bizzat yapılan tebligatlar  ile  soybağına  yönelik  tıbbi  inceleme  yapılmasını  sağlamak amacıyla  davalının  Adli  Tıp  Kurumuna  sevki  için  belirlenen  günlerde mahkemede hazır bulunması, aksi halde yargılama sonucunda oluşacak hukuki  durumu  kabul  etmiş  sayılacağı  ihtar  edilmiş;  ancak  davalı mahkemeye  başvurmamıştır.  Türk  Medeni  Kanununun  284/2.  maddesi uyarınca  yapılan  ihtarlı  davetiyeye  rağmen  tıbbi  incelemeden  kaçınan davalı aleyhine babalık olgusu ispat edilmiş sayılır. Açıklanan sebeple davanın kabulüne karar verilmesi gerekirken; davacının süresinden sonra tanık bildirildiği gerekçesiyle davanın reddine karar verilmesi isabetsiz olmuş, bozmayı gerektirmiştir.112 Yargıtay ın  bu  kararındaki  yaklaşımına  katılmak  mümkün görünmemektedir. Karara konu olay ve ilk derece mahkemesindeki dava ile hüküm  tarihleri  HMK nın  yürürlüğe  girmesinden  önceki  dönem  tarihli olsalar  da  bu  düzenleme  usûl  hukukuna  ilişkin  bir  düzenlemedir.  Bu düzenleme HMK kapsamında da olsa TMK kapsamında da olsa, bu durum düzenlemenin bir usûl hukuku müessesesi olduğu gerçeğini değiştirmez. Bu durumda HMK nın yürürlüğe girmesiyle birlikte hangi düzenlemenin uygulama  alanı  bulacağı  sorunu,  usûl  kurallarının  zaman  bakımından uygulanmasına  yönelik  genel  kural  olan  derhal  uygulanması  prensibi dikkate  alınarak  çözülmelidir.  Dolayısıyla  söz  konusu  Yargıtay  kararına konu hükmün, babalık olgusunun ispat edilmiş sayılması gerektiği için değil, söz konusu kanun değişikliğine de işaret etmek suretiyle, kan ve doku örneği vermekten kaçınan taraftan bu örneklerin zor kullanılarak alınması gerekçesiyle bozulması hukuka daha uygun olurdu. İstisnai  sayılabilecek  olan  bu  kararın  haricinde  Yargıtay,  HMK nın yürürlüğe  girmesinden  itibaren,  HMK nın  292 nci  maddesinin  TMK nın 284 üncü  maddesini  zımnen  ilga  ettiğini  açıkça  belirtmemiştir.  Buna mukabil,  soybağının  tespitine  ilişkin  davalarda,  kan  ve  doku  örneği alınmaksızın  karar  verilmesini  eksik  inceleme  ile  karar  verme  şeklinde değerlendirmiş  ve  bu  şekilde  verilen  ilk  derece  mahkemesi  kararlarını                                                              112  Yarg. 2. HD E. 2013/4904, K. 2013/8620, T. 28.03.2013. (kazanci.com, Erişim Tarihi: 25.12.2019) 113 Karş. DURAL/ÖĞÜZ/GÜMÜŞ, s. 276. 114 TANRIVER, Usûl, s. 131 ve 132. 115 TAŞPINAR AYVAZ, s. 420. Alman hukukundaki karşılık hüküm (aZPO § 372a) ile ilgili olarak zaman bakımından uygulanmasına dair bkz. MUSIELAK/VOIT, § 372a, Rn. 3.   1631Orhan Emre KONURALP                                  Ankara Üni. Hukuk Fak. Dergisi, 69 (4) 2020: 1609-1640   bozmuştur. Örneğin Yargıtay 18. Hukuk Dairesi vermiş olduğu bir kararda her iki düzenlemeye de işaret ederek bu durumda HMK düzenlemesinin uygulanması gerektiğine karar vermiştir:  4721 sayılı Türk Medeni Kanununun 284. maddesinde;  Soybağına ilişkin davalarda, aşağıdaki kurallar saklı kalmak kaydıyla Hukuk Usulü Muhakemeleri Kanunu uygulanır: 1. Hakim maddi olguları resen araştırır ve kanıtları serbestçe takdir eder. 2. Taraflar ve üçüncü kişiler, soybağının belirlenmesinde zorunlu olan ve sağlıkları yönünden tehlike yaratmayan araştırma ve incelemelere rıza göstermekle yükümlüdürler. Davalı, hakimin öngördüğü araştırma ve incelemeye rıza göstermezse, hakim, durum ve koşullara göre bundan beklenen sonucu, onun aleyhine doğmuş sayabilir. 6100 sayılı Hukuk Muhakemeleri Kanununun 292. maddesinde ise;  ( 1 ) Uyuşmazlığın  çözümü  bakımından  zorunlu  ve  bilimsel  verilere  uygun olmak, ayrıca sağlık yönünden bir tehlike oluşturmamak şartıyla, herkes, soybağının  tespiti  amacıyla  vücudundan  kan  veya  doku  alınmasına katlanmak  zorundadır.  Haklı  bir  sebep  olmaksızın  bu  zorunluluğa uyulmaması hâlinde, hâkim incelemenin zor kullanılarak yapılmasına karar verir. ( 2 ) Üçüncü kişi tanıklıktan çekinme hakkı bulunduğunu ileri sürerek bu yükümlülükten kaçınamaz.  hükümleri getirilmiştir. Dosyadaki  bilgi  ve  belgelerden;  K.  P.'a  davacı  S.  Ö.'ın  kayyım atandığı, kayyımın açtığı davada, davalı Şaheste'nin davalı Ahmet ile olan evlilik dışı ilişkisinden K. P.'ın doğduğunu ileri sürerek Pınar'ın babasının davalı Ahmet olduğunun tespitine karar verilmesi istendiği, mahkemece DNA  testi  yaptırılamadan  taraf  beyanları  ile  davanın  kabulüne  karar verildiği anlaşılmaktadır. Dava, Türk Medeni Kanununun 301. ve devamı maddelerinde düzenlenen babalığın tespiti istemine ilişkindir. Bu talep çerçevesinde mahkemece tarafların iddia ve savunmaları da dikkate alınarak babalık iddiası ile ilgili olarak çocuk Pınar, anne Şaheste ve baba olduğu iddia edilen A. K.'e ait gerekli kan ve doku örneklerinin alınıp  DNA  testi  yaptırılıp  alınacak  rapor  doğrultusunda  bir  karar verilmesi gerekirken yukarıda gösterilen yasal düzenlemelere aykırı şekilde eksik  incelemeyle  davanın  kabulüne  karar  verilmesi  doğru görülmemiştir.116 Yargıtay 18. Hukuk Dairesi vermiş olduğu bir kararda da, herkesin soybağına  ilişkin  kan  ve  doku  örneği  alınmasına  katlanması  gerektiğini belirtmiş  yani  TMK nın  284 üncü  maddesindeki  tarafın  rıza göstermemesi halini göz ardı etmiştir. Kararda bu husus şu şekilde değerlendirmektedir:                                                              116  Yarg. 18. HD E. 2014/6038, K. 2014/13961, T. 13.10.2014. (legalbank.com, Erişim Tarihi: 25.12.2019) 117  BADUR, s. 265 ve 266.  1632Ankara Üni. Hukuk Fak. Dergisi, 69 (4) 2020: 1609-1640                      Kişilerden Kan ve Doku Örneği…   Soybağı  ile  ilgili  davalar  kamu  düzenindendir.  Bu  nitelikteki davalarda,  hâkim,  maddî  hadiseyi  kendiliğinden  araştırır  ve  serbestçe değerlendirir. Uyuşmazlığın çözümü bakımından, davanın tarafları yanında üçüncü kişiler de, zorunluluk hâlinde, bilimsel verilere uygun olmak, sağlık yönünden bir tehlike oluşturmamak koşuluyla, vücutlarından kan veya doku alınmasına katlanmak zorundadırlar. İşin önemi dikkate alınarak böyle bir zorunluluk öngörülmüş ve üçüncü kişilerin tanıklıktan çekinme haklarını ileri sürerek bu yükümlülükten kaçınma yolu da kapatılmıştır.118 Aynı  Yargıtay  Dairesi,  aynı  hususa  ilişkin  bir  başka  kararında  da konuya şu şekilde değinmiştir:  Dosyanın incelenmesinden, davalılar A. ve T. Y.'a ihtarlı davetiye çıkarıldığı, DNA incelemesi için icabet etmemeleri üzerine mevcut delil ve beyanlarla  davanın  kabulüne  karar  verildiği  anlaşılmaktadır.  Hukuk Muhakemeleri  Kanunu'nun  292/1.  maddesi  uyuşmazlığın  çözümü bakımından  zorunlu  ve  bilimsel  verilere  uygun  olmak,  ayrıca  sağlık yönünden  bir  tehlike  oluşturmamak  şartıyla,  herkes,  soybağının  tespiti amacıyla vücudundan kan veya doku alınmasına katlanmak zorundadır. Haklı bir sebep olmaksızın bu zorunluluğa uyulmaması hâlinde, hâkim incelemenin  zor  kullanılarak  yapılmasına  karar  verir  hükmünü taşımaktadır.  Mahkemece  açıklanan  yasa  hükmü  gözetilerek  işlem yapılması gerekirken eksik inceleme sonucu yazılı şekilde karar verilmesi doğru görülmemiştir.119 Bununla  birlikte  HMK nın  yürürlüğe  girmesinin  üzerinden  yıllar geçmesine  rağmen  bazı  ilk  derece  mahkemelerinin  hâlâ  TMK daki düzenlemeye  göre  karar  verdikleri,  yani  kan  ve  doku  örneği  vermekten kaçınan taraftan örnek almaya zorlama kararı vermeksizin onların aleyhine karar verdikleri de görülmektedir. Örneğin Yargıtay ın 8. Hukuk Dairesi bu nitelikteki bir ilk derece mahkemesi kararını şu gerekçeyle bozmuştur:  Dosyanın incelenmesinden; DNA testi yapılması için davalı … in bulunduğu  adreslere  usulüne  uygun  olarak  tebligat  çıkartıldığı  halde, davalının çağrıya uymaması üzerine mahkemece davanın kabul edildiği anlaşılmaktadır.  Hukuk  Muhakemeleri  Kanunu nun  292/1.  maddesinde, uyuşmazlığın çözümü bakımından zorunlu ve bilimsel verilere uygun olmak ve  ayrıca  sağlık  yönünden  bir  tehlike  oluşturmamak  şartıyla,  herkesin soybağının  tespiti  amacıyla  vücudundan  kan  veya  doku  alınmasına katlanmak  zorunda  olduğu,  haklı  bir  sebep  olmaksızın  bu  zorunluluğa                                                              118  Yarg. 18. HD E. 2014/499, K. 2014/3432, T. 27.02.2014. (legalbank.com, Erişim Tarihi: 25.12.2019) 119  Yarg. 18. HD E. 2014/7595, K. 2014/14283, T. 16.10.2014. (legalbank.com, Erişim Tarihi: 25.12.2019).   1633Orhan Emre KONURALP                                  Ankara Üni. Hukuk Fak. Dergisi, 69 (4) 2020: 1609-1640   uyulmaması  halinde  hâkimin  incelemenin  zor  kullanılarak  yapılmasına karar  vereceği  hükmü  bağlandığından;  mahkemece,  açıklanan  kanun hükmü  gözetilerek  işlem  yapılması  gerekirken,  eksik  inceleme  sonucu davanın kabulüne karar verilmesi doğru görülmemiştir.120 Görüldüğü  üzere  Yargıtay  kararlarında  TMK  yerine  HMK nın uygulanması  kabul  edilmiş  olmakla  birlikte,  bunun  sebebi  açıkça belirtilmemekteydi.  Fakat  Yargıtay  Hukuk  Genel  Kurulu,  2018  yılında vermiş olduğu bir kararda, her iki düzenlemeyi de dikkate almış ve bu düzenlemelerin birbirleri ile çeliştiğini, dolayısıyla hem özel hem de sonraki kanun olan HMK düzenlemesinin uygulanmasının gerektiğine hükmetmiştir: Madde  gerekçesinde  de;   ...uyuşmazlığın  çözümü  bakımından, davanın tarafları yanında üçüncü kişiler de, zorunluluk halinde, bilimsel verilere uygun olmak, sağlık yönünden bir tehlike oluşturmamak koşuluyla, vücutlarından kan veya doku alınmasına katlanmak zorundadırlar. İşin önemi dikkate alınarak böyle bir zorunluluk öngörülmüş ve üçüncü kişilerin tanıklıktan çekinme haklarını ileri sürerek bu yükümlülükten kaçınma yolu da kapatılmıştır.  denilerek, bu nitelikteki davalarda soybağının tespiti için vücuttan kan veya doku alınmasına katlanma zorunluluğu açık bir şekilde düzenlenmiştir. Yerel  mahkemece,  test  yaptırmaktan  kaçınan  davalı  hakkında TMK'nın 284/2. maddesi uyarınca incelemeden beklenen sonucun onun aleyhine doğmuş olduğu kabul edilerek karar verildiği belirtilmiş ise de az yukarıda açıklandığı üzere TMK'ya göre sonraki kanun durumunda olan HMK'nda soybağının tespiti için yapılacak inceleme hakkında özel bir düzenleme yapılmış ve bu tür davalarda işin önemine binaen kan veya doku alınmasına katlanma zorunluluğu getirilmiştir. Hal böyle olunca, kamu düzenine ilişkin olan babalık iddiası hakkında doğru sonucun elde edilebilmesi için sonraki kanun olan ve özel düzenleme içeren HMK'nın 292. maddesi hükmünün uygulanması ve alınacak rapor doğrultusunda bir karar verilmesi gerekmektedir.121 Görüldüğü  üzere  Yargıtay,  bu  kararıyla  her  iki  düzenlemenin birbirinden  farklı  olduğunu  ve  bu  farklılık  karşısında  HMK daki düzenlemenin hem özel hem de sonraki bir düzenleme olması sebebiyle somut olayda uygulanması gerektiğini kabul etmiştir. Bununla birlikte 2019 tarihli bir başka kararında da ilgili kişinin kan ve doku örneği vermemesi                                                              120  Yarg. 8. HD E. 2017/6623, K. 2018/2257, T. 15.02.2018. (emsal.com, Erişim Tarihi: 25.12.2019) 121  Yarg. HGK E. 2017/8-1927, K. 2018/1471, T. 18.10.2018. (kazanci.com, Erişim Tarihi: 25.12.2019) 1634Ankara Üni. Hukuk Fak. Dergisi, 69 (4) 2020: 1609-1640                      Kişilerden Kan ve Doku Örneği…   üzerine incelemenin zor kullanılarak yapılması kararı verilmeksizin hüküm verilmesini bozma sebebi olarak kabul etmiştir: Dosya içerisindeki bilgi ve belgelerden, DNA testi yapılması için davalı M. Durmuş'un bulunduğu adreslere usulüne uygun olarak tebligat çıkartıldığı halde, davalının çağrıya uymaması üzerine mahkemece davanın kabul edildiği anlaşılmaktadır. Kamu düzeni ile yakından ilgili olan soybağının tespiti davalarında, Türk Medeni Kanunu'nun 284. maddesinde belirtilen koşullar saklı kalmak kaydıyla, Hukuk Muhakemeleri Kanunu uygulanır. Anılan madde uyarınca, hakim maddi olguları re'sen araştırır ve kanıtları serbestçe takdir eder. Hukuk Muhakemeleri Kanunu 292.maddesi uyarınca dava dilekçesindeki talep çerçevesinde mahkemece tarafların iddia ve savunmaları da dikkate alınarak babalık iddiası ile ilgili olarak DNA testi yaptırmak üzere davalı M. Durmuş'a tekrar meşruhatlı davetiye çıkarılarak DNA testi için gerekli kan  ve  doku  örneklerini  vermesi,  aksi  taktirde  zor  kullanılarak  bu incelemenin  yaptırılacağı  hususu  ihtar  edilmeli,  buna  rağmen  davalı gelmez veya gelir de kan ve doku örneklerini vermez ise bu incelemelerin zor kullanılarak yapılmasına karar verildikten sonra DNA testi yaptırılıp alınacak rapor doğrultusunda bir karar verilmesi gerekirken, yukarıda gösterilen yasal düzenlemelere aykırı şekilde eksik incelemeyle davanın kabulü doğru görülmemiştir.122 Sonuç Kişilerden  kan  ve  doku  örneği  alınması,  hem  alınacak  kişiyi  hem davadaki  diğer  tarafı  hem  de  kamu  düzenini  ilgilendiren  önemli  bir meseledir.  Bu  açıdan  söz  konusu  işlemin  nasıl,  kim  tarafından,  hangi koşullarda yapılacağı çok önemli olmakla birlikte, kişilerin bu işleme rıza göstermeleri de bir o kadar önemlidir. Bununla birlikte, kan ve doku örneği alınmakla ulaşılmak istenen sonuçtan menfaati olan tarafların, bu sonuca ulaşma istekleri de ayrıca önem arz etmektedir. Bu nitelikteki uyuşmazlıkların tabiatı itibariyle, taraflarının menfaatleri tamamen zıt yönde olabilmektedir. Bu noktada da kanun koyucunun kimi tercihler yapması zorunluluğu ortaya çıkmaktadır. Türk kanun koyucusu da, soybağının tespiti amacıyla kişilerden kan ve doku alınması hususunda farklı zamanlarda farklı tercihler ortaya koymuştur. 2001 yılında yürürlüğe giren TMK,  kan  ve  doku  örneği  vermek  istemeyen  kişiye  karşı  zor kullanılamayacağını ve fakat kişinin bu iradesinin hâkim tarafından karar                                                              122  Yarg. 8. HD E. 2017/8976, K. 2019/3402, T. 28.03.2019. (kazanci.com, Erişim Tarihi: 25.12.2019)   1635Orhan Emre KONURALP                                  Ankara Üni. Hukuk Fak. Dergisi, 69 (4) 2020: 1609-1640   verilirken dikkate alınabileceğini öngörmüştür. Buna mukabil 2011 yılında yürürlüğe giren HMK, kişilerin iradesi ne olursa olsun, herkesten soybağının tespiti amacıyla kan ve doku örneği alınabileceğini düzenlemektedir. Her ikisi  de  halihazırda  yürürlükte  olan  bu  iki  düzenleme,  aynı  nitelikteki uyuşmazlıklara uygulanabilecek düzenlemeler olmakla birlikte aynı duruma ilişkin  farklı  sonuçlar  öngördükleri  için,  birbirleriyle  çelişmektedir.  Bu çelişki ise bir çözüm gerektirmektedir. Doktrinde,  kişilerden  zorla  kan  ve  doku  örneği  alınmasının  kişilik haklarının ağır bir ihlali olduğunu ileri süren görüşler bulunmakla birlikte, söz konusu zor kullanma yetkisinin kanun ile düzenlenmiş olması ve kan ve doku örneği elde etmekle amaçlanan maddi gerçekten yararlanacak kişinin menfaatinin, daha üstün olması hususları değerlendirildiğinde, söz konusu durum açısından hukuka uygunluk sebepleri bulunduğu açıktır. Bu açıdan HMK  düzenlemesinin  uygulanması  önünde  bu  yönde  bir  engel bulunmamaktadır.  Bununla  birlikte  HMK  düzenlemesinin,  TMK düzenlemesine  kıyasla  daha  sonraki  bir  Kanun  hükmü  olduğu  da düşünüldüğü takdirde, TMK hükmünün uygulama alanı bulamayacağı ortaya çıkmaktadır. Nitekim Yargıtay da HMK nın yürürlüğe girmesinden bu yana vermiş olduğu kararlarda, ilk zamanlarda tereddüt etmiş olsa da bilhassa yakın  tarihli  olanlarında  bu  hususa  işaret  etmekte  ve  soybağının  tespiti davasında  karar  vermeden  önce,  ilgili  kişiden  kan  ve  doku  örneği alınmasının zorunlu olduğunu ifade etmektedir. Bu  açıdan,  soybağının  tespiti  amacıyla  açılan  davalarda  artık  TMK hükmünün uygulama alanı kalmadığı için HMK hükmünün herhangi bir tereddüt olmaksızın uygulanması gerekmektedir. Bu nedenle de yapılacak bir kanun değişikliği ile, TMK da bulunan söz konusu düzenlemenin ilga edilmesi faydalı olacaktır.      1636Ankara Üni. Hukuk Fak. Dergisi, 69 (4) 2020: 1609-1640                      Kişilerden Kan ve Doku Örneği…",
     "Kaynakça": "ACABEY, Mehmet Beşir, Soybağı – Kurulması- Genel Olarak Sonuçları- Özellikle Evlilik Dışı Doğan Çocuğun Mirasçılığı, Güncel Hukuk Yayınları, İzmir 2002. AKAR, Kemal, Soybağı Tespiti, Seçkin Yayınları, Ankara 2015. AKBIYIK, Cem/AYDIN, Gülşah Sinem, “Hukuk Muhakemeleri Kanunu M.292 Uyarınca Kişilerden Soybağı Tespiti Amacıyla Zor Kullanılarak Kan veya Doku  Alınmasının  Kişilik  Hakkını  İhlal  Edip  Etmediği  Sorunu,  İstanbul Kültür Üniversitesi Hukuk Fakültesi Dergisi, C. 13, S. 1, 2014, (7-31). AKCAN, Recep, “Medeni Usul Hukukundaki Özel Hüküm Sebeplerinin Bir Örneği Olarak İnsan Vücudunun Muayenesi ve Kişilerden Zorla Kan Alınması (Yeni Bir  Hüküm  Olan  Medeni  Kanun  madde  284  Üzerine  İnceleme),  Turgut Kalpsüz e Armağan, Turhan Kitabevi, Ankara 2013, (887-934). AKSOY DUMAN, Sanem, “Soybağının Belirlenmesi Bakımından MK m. 284 ve HMK m. 292'nin Değerlendirilmesi, Kazancı Hakemli Hukuk Dergisi, C. 8, S. 95-96, 2012, (109-124). AKTEPE ARTIK, Sezin, “Hukuk Muhakemeleri Kanunu nun Yürürlüğe Girmesiyle Medeni  Yargılama  Hukukunda  Neler  Değişiyor?,  İstanbul  Ticaret Üniversitesi Sosyal Bilimler Dergisi, S. 20, 2011, (145-177). ARAS, Bahattin, “Türk Hukukunda Babalık Davası ve İspat Yöntemleri, Terazi Hukuk Dergisi, S. 27, 2008, (15-36). ARSLAN, Aziz Serkan, “Türk Aile Mahkemelerinin Yapısı ve Yargılama Usulü, Ankara Barosu Dergisi, S. 2010/1, 2010, (187-204). ARSLAN,  Ramazan/YILMAZ,  Ejder/TAŞPINAR  AYVAZ,  Sema/HANAĞASI, Emel, Medenî Usul Hukuku, 5. Baskı, Yetkin Yayınları, Ankara 2019. AŞIK, İbrahim, Medeni Usul Hukukunda Keşif, Seçkin Yayıncılık, Ankara 2019. ATALI, Murat/ERMENEK, İbrahim/ERDOĞAN, Ersin, Medenî Usûl Hukuku, 2. Baskı, Yetkin Yayınları, Ankara 2019. ATEŞ,  Turan,  “Yeni  Medeni  Kanun a  Göre  Koruma  Amacı  ile  Özgürlüğün Kısıtlanması, Legal Hukuk Dergisi, S. 38, 2006, (405-414). BADUR,  Emel,  Tıbbi  Müdahaleye  Rızanın  Özellik  Gösterdiği  Haller,  Seçkin Yayınları, Ankara 2017. BOHNET,  François/HALDY,  Jacques/JEANDIN,  Nicolas/SCHWEIZER, Philippe/TAPPY,  Denis,  Code  de  procédure  çivile  –  Commenté,  Helbing Lichtenhahn, Bâle 2011. (CPC Commenté) BOHNET,  François,  Code  de  procédure  civile  neuchâtelois  –  Commenté, Helbing&Lichtenhahn, Bâle 2003.   1637Orhan Emre KONURALP                                  Ankara Üni. Hukuk Fak. Dergisi, 69 (4) 2020: 1609-1640   BORK,  Reinhard/ROTH,  Herbert  (Hrsg.),  Stein/Jonas  Kommentar  zur Zivilprozessordnung, Band 5, 23. Auflage, Mohr Siebeck, Tübingen 2016. (Stein/Jonas) CANKURT, Ezgi, Tıbbi Müdahale ve İnsan Üzerinde Deney Bağlamında İlgilinin Rızası, Yayımlanmamış Doktora Tezi, İstanbul 2018. DAĞLI,  Mehmet,  Türk  Medeni  Hukukunda  Koruma  Amacıyla  Özgürlüğün Kısıtlanması, Yayımlanmamış Yüksek Lisans Tezi, Konya 2008. DURAL, Mustafa/ÖĞÜZ, Tufan/GÜMÜŞ, Mustafa Alper, Türk Özel Hukuku Cilt III Aile Hukuku, Filiz Yayınevi, 14. Baskı, İstanbul 2019. EGE, Önder, “Medeni Usul Hukukunda Soybağı Tespiti İçin İnceleme Yapılması ve Gizli Babalık Testleri Olgusu, Terazi Hukuk Dergisi, C. 9, S. 100, 2014, (245254). EICHBERGER, Rudolf, Aktuelle Probleme der Feststellung der Abstammung (§ 372a ZPO), Doktora Tezi, Regensburg 1988. GEISER,  Thomas/FOUNTOULAKIS,  Christiana  (Hrsg.),  Basler  Kommentar Zivilgesetzbuch  I,  6.  Auflage,  Helbing  Lichtenhahn  Verlag,  Basel  2018. (Basler Kommentar) GULDENER, Max, Scweizerisches Zivilprozeßrect, 2. Auflage, Verlag Schulthess, Zürich 1958. GÖRGÜN,  Şanal/BÖRÜ,  Levent/TORAMAN,  Barış/KODAKOĞLU,  Mehmet, Medenî Usûl Hukuku, Yetkin Yayınları, 6. Baskı, Ankara 2017. KAPLAN,  Mahmut/AYDIN,  Özgür,  “Beden  Muayenesi  ve  Vücuttan  Örnek Alınması, Beykent Üniversitesi Hukuk Fakültesi Dergisi, C. 2, s. 3, 2016, (113-133). KARSLI,  Abdurrahman/KOÇ,  Evren/KONURALP,  Cengiz  Serhat,  Hukuk Muhakemeleri Kanunu nda Problemli Konular, Alternatif Yayınları, İstanbul 2014. KILIÇ, Halil, 6100 Sayılı Hukuk Muhakemeleri Kanunu, Cilt II, Adalet Yayınevi, Ankara 2011. KIRKBEŞOĞLU,  Nagehan,  “28.02.2008  Tarihli  İsviçre  Federal  Mahkemesi Kararının(BGE 134 III 241) Çevirisi ve Kökenini Öğrenme Hakkı İle İlgili Genel Bir Değerlendirme, Türkiye Adalet Akademisi Dergisi, S. 24, 2016, (199-225). KIYGI, Osman Nazım, Wörterbuch Recht und Wirtschaft, Teil II, 2. Auflage, Verlag C. H. Beck, München 2013. KOCAAĞA,  Köksal,  “Koruma  Amacıyla  Özgürlüğün  Kısıtlanması,  Gazi Üniversitesi Hukuk Fakültesi Dergisi, C. X, S. 1-2, 2006, (33-54). 1638Ankara Üni. Hukuk Fak. Dergisi, 69 (4) 2020: 1609-1640                      Kişilerden Kan ve Doku Örneği…   KONURALP,  Haluk,  İspat  Kurallarının  Zorlanan  Sınırları,  Yetkin  Yayınları, Tıpkıbasım, Ankara 2009. KORUCU,  Yavuz/UYUMAZ,  Murat,  “Soybağının  Reddi  Davasında  Usul Hükümlerinin  İncelenmesi,  Prof.  Dr.  Ejder  Yılmaz a  Armağan,  Yetkin Yayınları, C. II, 2014, (1325-1382). KRÜGER, Wolfgang/RAUSCHER, Thomas (Hrsg), Münchener Kommentar zur Zivilprozessordnung, C.H. Beck, 5. Auflage, München 2016. KURU, Baki, Medenî Usul Hukuku, Legal Yayınevi, İstanbul 2016. (Usûl) KURU, Baki, Hukuk Muhakemeleri Usulü, Cilt 3, Demir Demir, İstanbul 2001.     (C. 3) MEMİŞ,  Tekin/YILDIRIM,  Mustafa  Fadıl,  “Soybağının  Belirlenmesinde  Gen Analizlerinin Kullanılması ve Yarattığı Hukuki Sorunlar, Atatürk Üniversitesi Erzincan Hukuk Fakültesi Dergisi, C. 8, S. 1-2, 2004 (283-306). MUSIELAK, Hans-Joachim/VOIT, Wolfgang, Zivilprozessordnuung, Verlag Franz Vahlen, 12. Auflage, München 2015. OBERHAMMER,  Paul/DOMEJ,  Tanja/HAAS,  Ulrich  (Hrsg.),  Schweizerische Zivilprozessordnung  -  Kurzkommentar,  2.  Auflage,  Helbing  Lichtenhahn Verlag, Basel 2014. (Kurzkommentar) OKTAY ÖZDEMİR, Saibe/TEK, Gülen Sinem, “Türk Hukukunda Tıp Bilimindeki Gelişmelerin Soybağına Etkileri, Prof. Dr. Mustafa Dural a Armağan, Filiz Kitabevi, İstanbul 2013, (909-931). ÖZ,  Turgut,  “Soybağının  Reddi  Davasında  İspat  ve  Süreler,  Medeni  Hukuk Alanındaki Güncel Yargıtay Kararlarının Değerlendirilmesi Sempozyumları Cilt 2-Aile Hukuku, On İki Levha Yayınları, İstanbul 2019, (319-345). ÖZBAY  İbrahim/NAR  AKSAN  Şerife,  “Son  Yasal  Değişiklikler  Çerçevesinde Tanımanın  İptali  Davası  ve  Bu  Davada  Uygulanacak  Usul,  Erzincan Üniversitesi Hukuk Fakültesi Dergisi, C. XIV, S. 3–4, 2010, (187-226). ÖZBİLEN,  Arif  Barış,  “Vücut  Bütünlüğüne  Yönelik  Müdahalelerin  Hukuka Uygunluğu  Bakımından  Rızanın  Aranmadığı  Hâller,  İstanbul  Ticaret Üniversitesi Sosyal Bilimler Dergisi, Y. 2, S. 24 Güz 2013/2, 2013, (99-124). ÖZMUMCU, Seda, “Türk Hukukunda Yargıtay Kararları Işığında Re sen Araştırma İlkesi, S.D.Ü. Hukuk Fakültesi Dergisi MİHBİR Özel Sayısı, 2015, (145-171). ÖZUĞUR, Ali İhsan, Türk Medenî Kanununun Değişen Yeni Düzenlemeleri ile Açıklamalı İçtihatlı Velâyet Vesayet Soybağı Evlat Edinme Hukuku Diğer Eşin Rıza ve Onamına Bağlı İşlemler, Adalet Yayınevi, Ankara 2010. RITTNER,  Christian/RITTNER,  Natascha:  “Unerlaubte  DNA-Gutachten  zur Feststellung der Abstammung - Eine rechtliche Grauzone, Neue Juristische Wochenschrift, Heft 24, 2002, (1745-1753).    1639Orhan Emre KONURALP                                  Ankara Üni. Hukuk Fak. Dergisi, 69 (4) 2020: 1609-1640   PAKSOY, Gülnihal, “Soybağının Reddi, TBB Dergisi, S. 97, 2011, (354-376). PEKCANITEZ, Hakan, et. al., Medenî Usûl Hukuku, On İki Levha Yayınları, 15. Bası, İstanbul 2017. (Pekcanıtez Usûl) SEROZAN, Rona, Çocuk Hukuku, 2. Tıpkıbasım, Vedat Kitapçılık, İstanbul 2017. STAEHELIN,  Adrian/STAEHELIN,  Daniel/GROLIMUND,  Pascal, Zivilprozessrecht, 3. Auflage, Schulthess, Zürich 2019. STAEHELIN, Adrian/SUTTER, Thomas, Zivilprozessrect, Schulthess, Zürich 1992. STUDER, Urs W./RÜEGG, Viktor/EIHOLZER, Heiner, Der Luzerner Zivilprozess, Eigenverlag, Luzern 1994. ŞİMŞEK, Mustafa, Soybağı, “Tanıma ve Babalık, Evlat Edinme, Velayet, Yeni Medeni  Yasanın  Aile  Hukukuna  Getirdiği  Yenilikler  ve  Uygulaması Sempozyumu, Ankara 2013, (130-152). TANRIVER, Süha: Türk Aile Mahkemeleri, Yetkin Yayınları, Ankara 2014. (Aile) TANRIVER, Süha: Medenî Usûl Hukuku, C. 1, 2. Baskı, Yetkin Yayınları, Ankara 2018. (Usûl) TAŞPINAR  AYVAZ,  Sema,  Hukuk  Muhakemeleri  Kanunu nun  Zaman Bakımından Uygulanması, Yetkin Yayınları, Ankara 2016. TURAN BAŞARA, Gamze, “Ana ile Evlilik Dışında Doğan Çocuk Arasındaki İlişkiyi Düzenleyen Türk Medeni Kanunu Hükümlerinin Değerlendirilmesi, TBB Dergisi, S. 131, 2017, (211-238). TÜZÜNER,  Özlem,  “Soybağının  Tespiti  Davasında  Genetik  Analize  İlişkin Hükümlerin Değerlendirilmesi, Ankara Üniversitesi Hukuk Fakültesi Dergisi, C. 62, S. 4, 2013, (1139-1166). UMAR, Bilge, Hukuk Muhakemeleri Kanunu Şerhi, 2. Baskı, Yetkin Yayınları, Ankara 2014. UYUMAZ, Murat, Soybağı Davalarında Usule İlişkin Hükümler, Adalet Yayınları, Ankara 2015. ÜÇÜNCÜ, S. Hilal, Medenî Yargılama Hukukunda Kişisel Verilerin ve Sırların Korunması, On İki Levha Yayınları, İstanbul 2019. ÜSTÜNDAĞ, Saim, Medeni Yargılama Hukuku, Cilt I-II, 6. Baskı, ALFA, İstanbul 1997. YILMAZ, Ejder, Hukuk Muhakemeleri Kanunu Şerhi, Cilt 3, Yetkin Yayınları, Ankara 2017. 1640"
}