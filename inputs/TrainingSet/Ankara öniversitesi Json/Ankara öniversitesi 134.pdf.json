{
     "Tip": "Makale",
     "Dergi İsmi": "",
     "Üniversite İsmi": "Ankara Üniversitesi",
     "Gün": "",
     "Ay": "",
     "Yıl": "2018",
     "Cilt": "67",
     "Sayı": "1",
     "Başlık": "KUZEY KIBRIS TÜRK CUMHURİYETİ HUKUKUNDA DÜŞÜNCE ÖZGÜRLÜĞÜNÜN KAPSAMI VE SINIRLARI",
     "Title": "The Scope and Limits of Freedom of Thought in TRNC Legal System",
     "Yazar İsmi": [
          "Seda ORBAY"
     ],
     "Danışman İsmi": "",
     "Anahtar Kelimeler": [
          "Kuzey Kıbrıs Türk Cumhuriyeti",
          "Düşünce Özgürlüğü",
          "Düşünceyi Açıklama Özgürlüğü",
          "Düşünme ve Kanaat Özgürlüğü",
          "Düşünce Özgürlüğünün Sınırları"
     ],
     "Keywords": [
          "Turkish Republic of Northern Cyprus",
          "Freedom of thought",
          "Freedom of expression",
          "Limits of Freedom of Thought"
     ],
     "Özet": "Düşünce özgürlüğü, birçok özgürlüğü bünyesinde barındıran bir yelpaze gibidir. Düşünce özgürlüğünün ilk boyutunu, düşüncenin oluşabilmesi için gerekli serbesti alanını yaratan özgürlükler teşkil etmektedir. Bunlar insanın özgürce  düşünsel  etkinlik  içerisine  girebilmesini,  bunun  sonucunda olgunlaşan düşünce ve kanaatlerinden dolayı kaygı duymamasını ve bunları açıklamaya zorlanmamasını güvence altına almaktadırlar. Özgürlüğün diğer boyutunu ise düşüncelerin çeşitli yollarla dış dünyaya iletilmesini güvence altına alan düşünceyi açıklama özgürlüğü oluşturmaktadır. Bunlar dışında bir de, ülke içerisinde serbestçe bilgi ve haber dolaşımını sağlayan, bilgi alma ve verme özgürlüğü bulunmaktadır. Tüm serbesti alanlarının birleşmesiyle hayat bulan düşünce özgürlüğü, toplum içerisinde her türlü düşünce ve kanaatin tartışıldığı çoğulcu bir zeminin sağlanmasında en büyük rolü üstlenmektedir. Bu çalışmada düşünce özgürlüğünün kapsam ve sınırları, Kuzey Kıbrıs Türk Cumhuriyeti (KKTC) hukuk sistemi çerçevesinde ele alınmaya çalışılacaktır. Yürütülecek sorgulamalar temelinde hukuksal/siyasal düzleme yerleşen ve otorite - özgürlük dengesinde otorite esasını meşrulaştıran sistemin düşünce özgürlüğüne  ilişkin  getirdiği  sınırlamalar  tartışılacaktır.  Özellikle  resmi düşünceyi tek  hakikat  olarak meşrulaştırmaya gayret eden sistemin, bu anlamda  farklılıklara  kucak  açan  çoğulculuk  idealinden  nasıl  uzaklaştığı ortaya konulmaya çalışılacaktır.",
     "Abstract": "Freedom of thought is an ‘umbrella  of freedoms which includes many freedoms. The first category of divisions includes the ones which are about creation of thoughts. These include people s rights to think freely, not to be feared regarding these thoughts and not to be under pressure to express their thoughts.  The  other  dimension  of  freedom  of  thought  is  freedom  of expression, which provides the expression of thoughts to other people freely. The last of all, the freedom of thought includes freedom of information and news within the country. With all its different dimensions, freedom of thought plays a significant role in establishing a pluralist understanding of democracy. In this study, the scope and limits of freedom of thought will be covered regarding the Turkish Republic of Northern Cyprus (TRNC) s legal system. In this respect, issues related with the targeted balance between authority and freedoms  will  be  discussed.  Here,  especially  restrictions  that  legitimize authority will be discussed. Thus, it will be demonstrated that the system which is established with the idea of legitimizing the formal truth as the only truth concept, will be departed from the idea of pluralism.",
     "Metin": "Postmodernizmin en önemli temsilcilerinden biri olan Zygmunt Bauman,  Özgürlük   isimli  eserine  güncel yaşamda  anlamını  sorgulamadan  sıkça kullandığımız   dilediğinizi  ifade  edebilirsiniz,  burası  özgürlükler  ülkesi  ifadesiyle başlamaktadır. Bauman a göre bizim için özgürlük, soluduğumuz hava gibidir. Kalabalık bir odada nefes almakta güçlük çektiğimiz durumlar dışında  havanın  ne  olduğunu  anlamlandırmak  için  zaman  harcamayız. Gerisinde yatan mücadeleleri görmezden gelerek, özgürlüğü bir çırpıda kendi dünyamızın  soyutlukları  içine  yerleştiririz.  Önlenebildiği  ya  da değiştirilebildiği halde her zaman var olan evrensel bir kavram olarak görürüz. Oysa özgürlük, insanlığın evrensel bir koşulu olmaktan uzak, tarihsel ve toplumsal bir yaratımdır. Bunun görmezden gelinmesi, kavram temelinde bizi farklı boyutlara sürüklemektedir. Bu noktada yapılması gereken, tanıdık olanı bilinmez kılarak, yeni sorgulamalar aracılığıyla özgürlüğün temelinde yer alan unsurları irdelemek ve bu kavramı yeniden anlamlandırmaktır. Bu                                                  1   Zygmunt Bauman, Özgürlük, Sarmal Yayınevi, 1. Baskı, İstanbul, 1997, s.7. 2   Bauman, s.15. 24Ankara Üni. Hukuk Fak. Dergisi, 67 (1) 2018: 23-80        KKTC Hukukunda Düşünce Özgürlüğü…                            gereklilik, çalışmamızın konusunu oluşturan düşünce özgürlüğü açısından da geçerlidir. Zira açık olduğu düşünülen bu kavramı yeniden keşfetmek, yeni sorgulamalarla derinliklerine inmek, çalışmamızda yürütülecek incelemenin esas  amacını  oluşturmaktadır.  Bu  bağlamda  öncelikle  özgürlük  alanının kavramsal  çerçevesini  oluşturmaya  çalışacağız.  Sorgulayacağımız  temel husus, özgürlüğün neyin özgürlüğü olduğudur. İşte kavramdaki sıkıntı bu noktada ortaya çıkıyor: Özgürlük, düşünmenin mi yoksa düşünce ve kanaatin açıklanmasının mı özgürlüğüdür?     Düşünce  özgürlüğünün  bu  yönde  sorgulamalarla  anlamlandırılması sonrasında sıklıkla ileri sürülen  herkesin düşündüğünü ifade etme hakkının var olduğu  savunusuna yönelerek, hangi düşüncenin özgürlük alanına dâhil olduğu konusunda tartışmalar yürütülecektir. Günümüzde postmodernizmin yayılmasına bağlı olarak bütün kültürlere eşit saygının gösterilmesi gereğinin yüksek sesle dillendirilmesi ve bu anlamda  farklı olma hakkı nın teşvik edilmesi, düşünce özgürlüğü temelinde bütün düşüncelerin özgürce ifade edilebilmesini savunan görüşleri ön plana çıkarmıştır. Postmodern akım, çoğulculuk esası bağlamında farklılığa sevinçle bakmaktadır. Bu esas, bütün düşünce  ve  normların  değerce  birbirinden  farksız,  ‘eşdeğer   olduğu varsayımına dayanmaktadır. Postmodern düşünceye göre hakikat, nereden bakıldığına ve hangi amaç açısından değerlendirildiğine göre değişiyorsa, bunun doğal sonucu hakikatin çeşitliliği olmalıdır. Bu, düşünce özgürlüğü açısından tek doğrunun hâkim kılındığı  ya, ya da cı anlayışın terk edilmesi anlamına gelmektedir.  Ve  kelimesinin bulanık anlamsallığında ifadesini bulan yeni paradigma, iyi ve doğrunun tek boyutlu olmadığına vurgu yaparak, düşünceler açısından çoğulculuğu temellendirmeye çalışmaktadır. Buna göre hiçbir düşünce,  yanlış  ya da  aykırı  olduğu gerekçesiyle dışlanamaz. Burada  esas  olan,   iyi   anlayışların  hakikat  tekelciliğine  dönüşmesini engellemektir. Bunun için  iyi nin çok boyutlu olduğunun siyasal ve hukuki düzlemde kabul edilmesi gerekmektedir. Bu ise düşünce özgürlüğü açısından farklı tartışma ve sorunları gün yüzüne çıkarmaktadır. Tartışmalar, özellikle özgürlüğün  sınırlarıyla  ilintili  meseleler  üzerinde  toplanmaktadır.  Hangi ölçütlerin  varlığı  halinde  özgürlüğün  sınırlandırılabileceği  ve  bunların uygulamada  hangi  ilkelere  göre  yorumlanacağı,  bu  tartışmaların  odak                                                  3   İoanna Kuçuradi,  Düşünce Özgürlüğü: Nedir Acaba , Düşünce Özgürlüğü, (Ed. Hayrettin Ökçesiz) , HFSA Yayınları, 3. Baskı, İstanbul, 1998, s.18. 4   9. yüzyıla hakim olan  ya, ya da  kelimesine karşı 20. yüzyılda  ve nin yükselişini anlamlandıran Wassily Kandinsky nin bu hususa ilişkin savunusu konusunda bkz. BECK Ulrich, Siyasallığın İcadı, (Çev.Nihat Ülner), İletişim Yayınları, 1999, İstanbul, s.9-22.   5   Zühtü Arslan,  İfade Özgürlüğünün Sınırlarını Yeniden Düşünmek: ‘Açık ve Mevcut Tehlike nin Tehlikeleri , Teorik ve Pratik Boyutlarıyla İfade Hürriyeti, (Ed. Bekir Berat Özipek), Liberal Düşünce Topluluğu, 2003,  Ankara, s.53.  25Seda Orbay                                                                 Ankara Üni. Hukuk Fak. Dergisi, 67 (1) 2018: 23-80  noktasını  oluşturmaktadır.  Çalışmamızda  bu  sorgulamalar,  KKTC  hukuk sistemi açısından yürütülecektir.   Düşünce  özgürlüğü,  son  yıllarda  KKTC nin  gündeminin  değişmez konularından biri haline gelmiştir; gelmeye de devam etmektedir. Aslında  konu dan  ziyade,  bunu  özgürlüklere  ilişkin  sorunlar  sarmalı  içerisinde çözümlenmesi gereken bir  mesele  olarak görmek daha doğru olacaktır. Zira hukuksal-siyasal düzleme yerleşmiş olan paradigma, düzenin korunması ile düşüncelerin sınırlandırılması arasında doğrudan doğruya nedensellik bağı kurarak, düşünce özgürlüğü temelinde sorunlu bir alan yaratmıştır.  Ya/ ya da cı anlayıştan beslenen bu paradigmaya göre bir düşünce ya  doğru  ya da  yanlış ; ya  meşru  ya da  yıkıcı dır. Bunun düşünce özgürlüğü açısından sonucu,  farklılıkları  dışlayan   hakikat   tekelciliğinin  oluşmasına  kapı aralanmasıdır.  Bu  noktada  çalışmamızın  temel  savı,  hukuksal  -  siyasal düzleme  yerleşen  sorunlu  siyaset  anlayışından  vazgeçilmediği  müddetçe, özgürlüğün liberal temellere kavuşamayacağıdır. Bu doğrultuda incelememizi esas  olarak,  hukuksal  -  siyasal  düzlemin  temelindeki  sorunlu  siyaset anlayışına  yönlendirmeye  çalışacağız.  Ancak  böyle  bir  incelemeye girişilmeden önce ilk olarak  ya / ya da cı anlayışı besleyen sınırlama sisteminin ele alınması gerekmektedir. Ayrıca sınırlamaları meşru göstermeye yönelik  somut  uygulamalara  da  bu  bağlamda  yer  verilecektir.  Tüm  bu sorgulamalar sonucunda düşünce özgürlüğüne ilişkin sorunsal hakkında genel bir çerçeve ortaya çıkarılmaya çalışılacaktır. I.  DÜŞÜNCE ÖZGÜRLÜĞÜ: KAVRAMSAL BİR AÇIKLAMA  Bireyin içsel yaşamında özgürce düşünebilmesi ve bu suretle çeşitli düşünce ve görüşler geliştirmesi, düşünce özgürlüğünün varlığını gerekli kılmaktadır.  Düşünce  özgürlüğü,   insanın  serbestçe  düşünce  ve  bilgilere ulaşabilmesi,  edindiği  düşünce  ve  kanaatlerden  dolayı  kınanmaması  ve bunları  tek  başına  ya  da  başkalarıyla  birlikte  çeşitli  yollardan  serbestçe açıklayabilmesi, savunabilmesi, başkalarına aktarabilmesi ve yayabilmesi  özgürlüğüdür. İnsanın kişisel ve toplumsal yaşamın getirdiği bütün sorunlara vermek  istediği  yanıtları,  kendi  kendine  seçip  hazırlaması,  davranış  ve işlemlerini bu yanıtlara uygun hâle getirmesi, düşünsel anlamda özgürlüğü gerekli kılmaktadır. Bu gereklilik,  düşüncelerinden ötürü kınanmama ve bunlardan dolayı suçlanmama  güvencesini de kapsamaktadır. Bunun yanı                                                  6   Bülent Tanör, Türkiye nin İnsan Hakları Sorunu, BDS Yayınları, Genişletilmiş 4.Baskı, İstanbul, , 1994, s.59. 7   Ş. Yusuf Hakyemez, Militan Demokrasi Anlayışı ve 1982 Anayasası, Seçkin Yayınları, 1. Baskı, Ankara, 2000, s.36.   8   Algan Hacaloğlu,  Düşünce ve İfade Özgürlüğü , Yeni Türkiye, Sayı 22, 1998, s.776. 26Ankara Üni. Hukuk Fak. Dergisi, 67 (1) 2018: 23-80        KKTC Hukukunda Düşünce Özgürlüğü…                            sıra  bireyin  içsel  yaşamında  çeşitli  düşünceler  oluşturması  ve  bunları açıklayabilmesi  için  serbestçe  bilgi  ve  haber  kaynaklarına  ulaşabilmesi gerekmektedir.  İşte  bu  serbesti  de,  düşünce  özgürlüğü  temelinde  yer almaktadır.  Özgürlükler  hukuku  literatüründe  genel  eğilim,  düşünsel  süreci,  düşüncenin oluşumu  ve  düşüncenin dış dünyaya aktarılması  şeklinde ikiye  ayırarak,  düşünce  özgürlüğünü  iki  ayrı  serbesti  alanı  temelinde kavramlaştırmaktır. Bu bağlamda, düşünce özgürlüğü çeşitli serbestlikleri içeriğinde barındıran bir özgürlük alanı olarak karşımıza çıkmaktadır. Bu özgürlüklerin bir araya gelmesiyle birlikte esasen düşünce özgürlüğü gün yüzüne çıkmaktadır. Dolayısıyla bunlardan birinin gerçekleşmemesi, düşünce özgürlüğünün gerçek anlamda var olmadığını göstermektedir.  A. Düşünme ve Kanaat Özgürlüğü  Düşünme özgürlüğü, bireyin çevresindeki olay ve olguları algılayarak özgürce  kanaat  ve  düşünceler  geliştirebilmesidir.  Bu  anlamda  düşünme özgürlüğü, bireyin içsel yaşamı ile ilgilidir. Yani, bireyin içsel dünyasında doğar ve burada gelişir. Dolayısıyla, bir  iç âlem özgürlüğü  dür. İşte, bu nedenle bazı yazarlar düşünme özgürlüğünün pek bir değere sahip olmadığını savunmaktadırlar. Buna göre, bireyin kafasında başlayıp kafasında biten, dolayısıyla sahip olunup olunmadığı hiç belli olmayan bir olgunun özgürlüğü de anlamsız olmaktadır. Onlara göre, düşüncenin bir anlam ifade edebilmesi ve işlevsel olabilmesi düşüncenin dışsallaşmasını gerekli kılar. Bu görüşü benimseyen yazarlar, aynı zamanda dış dünyaya iletilmeyen düşünce ve kanaatlerin hukuk tarafından korunmasının da mümkün olamayacağını, zira hukukun  yalnızca  toplumla  ilgili  davranışları  düzenlediğini vurgulamaktadırlar.  Savunulan  bu  görüşe  çeşitli  nedenlerden  dolayı                                                  9   Erdoğan Teziç,  Türkiye de Siyasal Düşünce ve Örgütlenme Özgürlüğü , Anayasa Yargısı, c.7, Ankara, 1990, s. 33; Sami Selçuk,  Düşün Özgürlüğü , Düşünce Özgürlüğü, (Ed. Hayrettin Ökçesiz), HFSA Yayınları, 3. Baskı, İstanbul, 1998, İbid.; H. Fazıl Erdem,  Düşünce Özgürlüğü ve Demokrasi , Ankara Barosu Dergisi, Sayı 1, 1998, s. 11; Reyhan Sunay, İfade Hürriyetinin Muhtevası ve Sınırları, Liberal Düşünce Topluluğu, Ankara, 2001, s.6; Hakyemez, s. 36 ; Tanör (1994), s.59.   10  Ünlü Düşünür John Stuart Mill, Özgürlük Üzerine isimli eserinde bu bağlantıyı derinlemesine incelemektedir. Ayrıntılı bilgi için bkz. John Stuart Mıll, Özgürlük Üstüne, (Çev. Alime Ertan), Belge Yayınları, İstanbul, 2000, s.28-76.  11  Erdem, s.8. 12  Bu yöndeki görüşler için bkz. Mümtaz Soysal, 100 Soruda Anayasa nın Anlamı, Gerçek Yayınevi, 11. Baskı, İstanbul, 1997, s.142; F. İlhan Akın, Temel Hak ve Özgürlükler, İÜHF Yayınları, 3. Baskı, İstanbul, 1971, s.146; Ernst-Joachim Lampe,  Düşünce Özgürlüğü, İfade Özgürlüğü ve Demokrasi , Düşünce Özgürlüğü, (Ed. Hayrettin Ökçesiz), HFSA Yayınları, 3. Baskı, İstanbul, 1998, s.128; Hakyemez, s.39.   13  Sulhi Dönmezer,  Düşünce ve Kanaat Hürriyetinin Sınırı , İÜHFM, c.29, s.3; Adnan Güriz,  İfade Hürriyetinin Sınırları , Düşünce Özgürlüğü, (Ed. Hayrettin Ökçesiz), HFSA Yayınları, 3. Baskı, İstanbul, 1998, s.82. 27Seda Orbay                                                                 Ankara Üni. Hukuk Fak. Dergisi, 67 (1) 2018: 23-80  katılmak mümkün değildir. Düşünme sürecinin bireyin içsel yaşamının en mahrem alanından kaynaklandığı ve bu nedenle de hiç kimsenin kafasından geçen düşünceleri öğrenmenin mümkün olmadığı doğrudur. Ancak bu, hiçbir şekilde bireyin iç dünyasında başlayan düşünsel etkinliğe müdahale etme olanağının var olmadığını göstermez. Zira düşünceyi, büyük ölçüde dış faktörler belirlemektedir.  Birey – toplum arasındaki etkileşim, toplumdaki egemen görüş ve değer yargıları, töre ve ahlaksal kurallar 16 gibi sosyal etmenler ve bununla beraber siyasal faktörler özgür düşünmenin önündeki en etkili sınırlamalardır. Şenel e göre, dış faktörlerin etkileşimi sonucunda  düşünsel  kompartmanlaşma   ortaya  çıkmaktadır.  Yani,  tüm  düşünsel etkinlikler tek bir inanç, tek bir görüş çevresinde dönmektedir.  Devletin  düşünceler  üzerinde  baskıcı  bir  rejimi  kurmasının,  yani benimsediği görüş ve inançları kabul ettirmesinin en etkili ve en kolay yolu eğitim ve medya kurumlarını kendi amaçları çerçevesinde kullanmasıdır. Bu noktada Mill,  otorite  olgusuna vurgu yapmaktadır. Mill e göre insanların bedenleri üzerinde mutlak otoriteye sahip olan iktidarın, onların düşünceleri üzerinde  de  baskı  oluşturamayacağını  varsaymak  olanaksızdır.  Kendi doğrusundan  ayrılan  düşünceleri  kontrol  altına  almaya  çalışmayacağını, gençliğin eğitimini kendi modeline göre biçimlendirmeye, farklı düşünceleri aktaran bütün kitap ve okulları ortadan kaldırmaya yönelmeyeceğini ileri                                                  14  Nitekim özgürce düşünmeyi önlemenin ve düşünceyi kafeste tutmanın çok etkili olabilen yolları bulunmaktadır. Mill, s. 43-44. Ayrıca bu yöndeki görüşler için bkz. Vehbi Hacıkadiroğlu,  Bilginin Sağladığı Özgürlük , Düşünce Özgürlüğü, (Ed. Hayrettin Ökçesiz), HFSA Yayınları, 3. Baskı, İstanbul, 1998, s.27-33; Şenel, s.49. 15  Özgür düşünmenin sınırlanmasına ilişkin tartışmalar için bkz Hayrettin Ökçesiz,  Özgür Düşünmenin Hukuk ve Devlet Felsefesi , Düşünce Özgürlüğü, (Ed. Hayrettin Ökçesiz), HFSA Yayınları, 3. Baskı, İstanbul, 1998, s. 115-126. 16  Yılmaz Aliefendioğlu,  Düşünce Özgürlüğü ya da Düşünsel Özgürlük , Düşünce Özgürlüğü, (Ed. Hayrettin Ökçesiz), HFSA Yayınları, 3. Baskı, İstanbul, 1998, s. 236. 17  Bir kere, aile fertlerinin, çocuklarını kendi benimsedikleri dinsel, geleneksel, kültürel ve siyasi düşüncelerle doldurması çoğu zaman kaçınılmazdır. Bu tür bir uygulama özellikle dinsel ve geleneksel inanışlar açısından görülebilmektedir. Bu yöndeki tartışma için bkz. Şenel, s.53.  18 Selçuk, s.295. 19 Kişinin düşünsel yaşamına müdahale eden ve en tehlikeli olan etken ‘devlet tir. Devlet, çeşitli yollarla kişilerin düşünsel yaşamına baskıcı müdahalelerde bulunabilmektedir. Bu yolların en tehlikelisi ve en etkilisi, devletin toplum içerisinde  tek bir dini, tek bir inancı ve tek bir görüşü  geçerli kabul etmesidir.  Bu yönde bkz. Şenel, s.53. Eğer devlet, belirgin bir şekilde ve ısrarla bir tek görüşü, dini ya da inancı benimsemişse artık sokakta, okulda, her yerde onu beyinlere aşılayacaktır. Bunun akabinde benimsediği görüş ve inançlara aykırı olan tüm düşünce açıklamalarını daha yargılamadan mahkûm edecektir. Doğaldır ki, böyle bir toplumda yaşayan bireyler, her şeyden önce sabit fikirlidirler. Yani, beyinlerine yüklenen görüş ve inançların mutlak doğruluğuna o kadar inanırlar ki bunlara aykırı görüş ve inançların varlığını ret ederler. Bir düşünce, artık kuşkusuz hale gelince insanlar onun üzerinde düşünmekten vazgeçme eğilimi kazanırlar. Bu ölümcül eğilimi Mill,  kesinleşmiş bir düşüncenin derin uykucusu  haline gelme olarak tasvir etmektedir. Mill, s.61. 28Ankara Üni. Hukuk Fak. Dergisi, 67 (1) 2018: 23-80        KKTC Hukukunda Düşünce Özgürlüğü…                            sürmek  mümkün  değildir.   Doğru nun  dayanılmaz  keskinliği  altında düşüncelerin  tek  tipleştirilmesi,  en  başta   düşünme  hastalığı nı  ortaya çıkarmaktadır. Öktem e göre bu tür devlet yapılarında hükümetin sesinden başka bir ses yoktur. Bu noktada iletişim değil, iletim vardır. Gelinen aşamada  düşünce  alanına  müdahale  edilemeyeceğini  savunmak  ifade ettiğimiz  bu  hususlar  ışığında  mümkün  gözükmemektedir.  Özellikle günümüzde teknolojik ilerlemelerin uygulamaya geçirdiği gözetim araçları da düşünüldüğünde içsel yaşamın mutlak bir serbestiye sahip olduğunu iddia etmek güçleşmektedir. Bu anlamda özgürlük, düşünsel etkinlikler için de gerekli, hatta vazgeçilmez bir olgu olarak belirmektedir. Öte yandan, düşünme özgürlüğü  sadece  bireyin  kendi  içsel  yaşamında  düşünebilmesi  ve  yeni düşünceler  geliştirebilmesi  özgürlüğünü  güvence  altına  almaz.  Düşünme özgürlüğü asıl bireyin dış dünyaya iletmediği düşünce ve kanaatlerinden dolayı  kınanmaması,  suçlanmaması  ve  bunları  açıklamaya  zorlanmaması bağlamında önem teşkil etmektedir.  Bireyin  içsel  alanında  oluşturduğu  kanaatlerini  açıklamaya zorlanmaması ve bunlardan dolayı suçlanmaması kanaat özgürlüğünün bir gereğidir. Kanaat özgürlüğü,  doğru olduğuna inanılan düşünce ve kanaatleri seçme  ve  benimseyebilme   hürriyetidir  .  Tanör,  kanaat  özgürlüğünü düşüncenin oluşumu için gerekli bir basamak olarak nitelendirmektedir. Gerçekten de içsel yaşamda belli bir düşünce veya fikir, ilk olarak bir kanaat şeklinde bireyin zihninde ortaya çıkmaktadır. Bu aşamanın ardından birey,  iyi veya  kötü  kanaate  ulaştığı  bu  görüşler  üzerinden  özgün  düşünceler geliştirmektedir. İşte, bu süreçte bireyin özgür olması gerekmektedir. Bu da kanaat özgürlüğünü gerekli kılmaktadır. Bu özgürlük, aynı zamanda  farklı siyasal, felsefi ya da dinsel inançları nedeniyle bireyleri rahatsız eden ya da bunların benimsenmesini engelleyen her olumsuz etmene karşın güvenceyi  de beraberinde getirmektedir. Buna göre hiç kimse kanaat ve inançlarından dolayı  farklı  muameleye  tabi  tutulamaz.  Bu,  aynı  zamanda  farklı  olma hakkının da bir gereğidir.                                                  20  Mill, s.179. 21  Mill, s.48. 22  Niyazi Öktem,  İletişim Özgürlüğü , İstanbul Barosu Dergisi, 1992-1993, s.163; T. Ayhan Beydoğan, Avrupa İnsan Hakları Sözleşmesi Işığında Türk Hukukunda Siyasi İfade Hürriyeti, Liberal Düşünce Topluluğu, Ankara, 2003, s.105. 23  Bu yöndeki görüş için bkz. Bülent Tanör, Siyasi Düşünce Hürriyeti ve 1961 Türk Anayasası, Öncü Kitapevi Yayınları, 1. Baskı, İstanbul, 1969, s.14-15. 24  Tanör (1969),  s.25.  25  Tanör  (1969),  s.24.  Kaboğlu na  göre  de  kanaat  özgürlüğü,   düşünce  özgürlüğünün  bağrında  yatmaktadır. İbrahim Kaboğlu, Özgürlükler Hukuku, AFA Yayınları, Genişletilmiş 4. Baskı, İstanbul, 1998,  s.192. 26  Kaboğlu (1998), s.192. 29Seda Orbay                                                                 Ankara Üni. Hukuk Fak. Dergisi, 67 (1) 2018: 23-80  B. Düşünceyi Açıklama Özgürlüğü  Toplumsal bir varlık olan insan, çeşitli yollarla fikirlerini başkalarına aktarma eğilimindedir. Düşünceyi ifade etme, insanın toplumdaki diğer insanlarla  haberleşmesinin  doğrudan  yoludur.  Su  içmek,  uyumak  ve beslenmek gibi, düşünce ve kanaatlerini dış dünyaya iletmek de insanın asli ihtiyaçları arasında yer almaktadır. Yani insan, kendisine bahşedilen bu yetiyi çeşitli yollarla kullanmak, yani düşüncelerini dış dünyaya açıklamak, onları yaymak gereksinimi duymaktadır. Bu nedenle düşüncelerin serbestçe açıklanabilmesi ve yayılabilmesi düşünceyi açıklama özgürlüğünün varlığını gerekli kılar. Her birey, inançlarını ve düşüncelerini özgürce dış dünyaya iletme  hakkına  sahiptir.  Bu,  insan  onurunun,  şeref  ve  haysiyetinin  bir gereğidir. Bu hak tanınmazsa, özgür beynin ürününden ne bireyler ne de toplum yararlanabilir.  Düşünce ve kanaatler, bireysel ya da toplu olarak çeşitli yollarla dış dünyaya açıklanmaktadır. Bundan dolayı düşünce ve kanaatler iletişimsel, yani geçişlidir. Düşünce ve kanaatler yalnızca klasik bilinen şekil olan söz ve yazıyla değil, diğer yollarla da dış dünyaya açıklanabilmektedir. Örneğin, bir resim veya bir heykel yapmak ya da bir tiyatro gösterisi sunmak yoluyla da düşünce ve kanaatler açıklanabilmektedir. Birey, kendi düşüncelerini tek başına  açıklayabileceği  gibi,  toplu  olarak  da  düşünce  ve  görüşlerini  dış dünyaya iletebilecektir. Toplu olarak düşünce ve görüşlerin açıklanmasına örnek olarak toplantı veya gösteri yürüyüşü düzenleme ya da bir dernek kurma gösterilebilir.  Aynı  şekilde  siyasi  parti  kurma,  sendika  gibi  örgütlenme biçimleri de düşünceyi açıklamanın diğer şekillerini oluşturmaktadır. Bu ifade biçimleri,  düşünceyi  açıklama  özgürlüğünün  sağladığı  güvenceden beslenerek, farklı özgürlük alanlarının oluşumunu sağlamaktadır. Bu açıdan düşünceyi açıklama özgürlüğü, birçok özgürlüğün buluştuğu bir kavşağa benzemektedir.      Öte yandan, düşünceyi açıklama özgürlüğü; çoğunluk gibi düşünmeme özgürlüğünü,  yani  egemen  görüş  ve  inançları  sorgulamayı,  gerektiğinde                                                  27  Akın, s.146; Kaboğlu (1998), s.191. 28  Wojciech Sadurski, İfade Özgürlüğü ve Sınırları, (Çev. M. Bahattin Seçilmişoğlu), Liberal Düşünce Topluluğu, Ankara, 2002, s.15. 29  Klaus Finkelnburg,  Demokraside İfade Özgürlüğü , Düşünce Özgürlüğü, (Ed. Hayrettin Ökçesiz), HFSA Yayınları, 3. Baskı, İstanbul, 1998, s.198. 30  Tanör (1969), s. 17; Sunay, s.9; Hakyemez, s.26.  31  Selçuk, s.303. 32  Frederick Schauer, İfade Özgürlüğü: Felsefi Bir İnceleme, (Çev. M. Bahattin Seçilmişoğlu), Liberal Düşünce Topluluğu, Ankara, 2002, s.16-17; Kaboğlu (1998), s. 106; Erdem, s.8; İbrahim Kaboğlu,  Düşünce Özgürlüğü: (Avrupa Ölçütleri ve Türkiye) , İnsan Hakları Yıllığı, Sayı 15/1, 1993, s. 45. 33  Kaboğlu (1993), s. 46. 30Ankara Üni. Hukuk Fak. Dergisi, 67 (1) 2018: 23-80        KKTC Hukukunda Düşünce Özgürlüğü…                            kınamayı  ve  bunlara  ters  düşünceleri  açıklayabilmeyi  ifade  etmektedir. Ancak  bu,  her  düşüncenin  ister  muhalif  olsun  ister  olmasın  düşünceyi açıklama  özgürlüğü  kapsamında  kabul  edilebileceği  anlamına gelmemektedir. Örneğin, bir kimsenin doğrudan doğruya kişiliğine yönelen düşünce açıklamaları, gerek ulusal gerekse uluslararası mevzuatta düşünceyi açıklama özgürlüğü dışında tutulmuştur. Bunların başında, bir kişi hakkında kaba, pornografik, müstehcen, bayağı, şeref ve haysiyet kırıcı düşünce açıklamaları gelmektedir. Yine, ceza hukuku bağlamında suç kabul edilmiş olan hakaret ve sövme niteliği taşıyan düşünce açıklamaları da bu özgürlük kapsamında düşünülemez. Belirtilen bu düşünce açıklamaları aslında belli bir ifade biçimi olabilirler, ancak düşünce olarak değerlendirilemezler. Zira bunlar  fikri  niteliği  haiz  olmayıp  doğrudan  doğruya  bireylerin  şahsına yönelmişlerdir.  Öte  yandan  literatürde  ticari  ve  mesleki  düşünce                                                  34  Selçuk, s. 395. 35  Düşünce Özgürlüğüne ilişkin liberal görüş, hiçbir ifade türünün koruma dışı bırakılmaması gerektiği yönündedir. Hem  faydacı  sebeplerle hem de  kendini geliştirme  temelli amaçlarla, radikaller geniş özgürlük talep ederler. Buna göre özgürlüğe,  zarar  anlayışından üretilebilen sınırlamalar getirilebilir. Bu yöndeki yaklaşım için bkz. Sadurski, s.5-49. 36  Bunlar hakkında daha ayrıntılı bilgi için bkz. Tanör (1969), s.17-23. Ayrıca Mustafa Erdoğan,  Demokratik Toplumda İfade Özgürlüğü: Özgürlükçü Bir Perspektif , Teorik ve Pratik Boyutlarıyla İfade Hürriyeti, (Ed. Bekir Berat Özipek), Liberal Düşünce Topluluğu, Ankara, 2003, s. 40.  37  Yukarıda, kaba, bayağı ve saldırgan fikir açıklamalarının düşünceyi açıklama özgürlüğü çerçevesine girmediğini ifade ederken, bundan, kendi cahilliği nedeniyle kaba ve bayağı konuşan ve düşüncelerini bu şekilde dış dünyaya ileten kişilerin sözlü veya yazılı açıklamalarının düşünceyi açıklama özgürlüğü kapsamına girmeyeceği sonucu çıkarılmamalıdır. (Tanör (1969), s.18). Nitekim Burry, bilgisizliği ve yaşam tarzı nedeniyle düşüncelerini kaba ve basit tümcelerle açıklayan bireyler açısından durumun kötüye kullanılmaması gerektiğini vurgulamaktadır. Bkz. John Burry, Fikir ve Söz Hürriyeti,  (Çev. A. Başman), Remzi Kitapevi, İstanbul, 1945, s.213-214. 38  Yalnızca Kelimeler (Only Words) isimli çalışmasında Catharine Mackinnon, pornografik verilerin film, kitap ve diğer alanlarda özel olarak kullanılmasının da düşünce özgürlüğünün koruma işlevinden yararlanmaması gerektiğini savunarak, düşünce özgürlüğü tartışmalarına yeni bir boyut getirmiştir. Mackinnon a göre kadınların görsel alanda ya da edebiyatta pornografik malzemelerle onur kırıcı durumlara düşürülmesi, kişiliğine yönelik  saldırı  temelinde yorumlanarak, özgürlüğün koruma alanına dâhil edilmemelidir. Catharine Mackinnon,  Only Words , Political Thought, (Ed. Michael Rosen- Jonathan Wolff), Oxford Readers, Oxford, 1999, s. 151-154. Yine aynı yönde bkz. Cass Sunstein,  Democracy and the Problem of Free Speech , Publishing Research Quarterly, Winter 1995/1996, s.58-72. 39  Literatürde  bir  kimsenin  dinine  yönelik  düşünce  açıklamalarının  da  özgürlük  kapsamında değerlendirilemeyeceği savunulmaktadır. Bu yöndeki görüşler, özellikle  zarar  olgusuna vurgu yaparak, düşünce özgürlüğünün koruma alanından çıkarılması gerektiğini ifade etmektedir. Bu yönündeki tartışmalar için bkz. Jeremy Waldron,  The Satanic Verses , Political Thought, (Ed. Michael Rosen- Jonathan Wolff), Oxford Readers, Oxford, 1999, s.148-151.  40  Kaboğlu (1993), s.112.   41  Bununla birlikte Cohen, düşüncelerin sınıflandırılması durumunda özellikle belirli niteliği haiz düşünce ifadelerinin özgürlüğün koruma alanından yararlanmasının söz konusu olamayacağını ifade etmektedir. Pornografik, müstehcen, bayağı, şeref ve haysiyet kırıcı düşünce açıklamaları ile nefret içeren ifadeler bunlar arasında yer almaktadır. Düşünce özgürlüğünün koruma alanının geniş olması gerektiğini savunan Cohen, ancak söz konusu açıklamalar için bu koruma alanının sınırlanabileceğini ifade etmektedir. (Joshua Cohen,  Freedom of Expression , Philosophy & Public Affairs, Vol. 22, No. 3, Summer 1993, s. 214; Ayrıca bkz. Steven H. Shiffrin,  Freedom of Speech and Two Types of 31Seda Orbay                                                                 Ankara Üni. Hukuk Fak. Dergisi, 67 (1) 2018: 23-80  açıklamalarının  özgürlüğün  sağladığı  korumadan  yararlanıp yararlanamayacağı  hususunda  tartışmalar  mevcuttur.  Genel  kabul,  ticari niteliği  haiz  düşünce  açıklamaları  ile  reklamların  düşünceyi  açıklama özgürlüğü bağlamında değerlendirilemeyeceği yönündedir. Ancak AİHM geliştirmiş olduğu içtihatlar çerçevesinde ticari niteliği haiz olan ifadelerin belli  bir  düşünce  veya  bilgi  içermesi  durumunda  söz  konusu  düşünce açıklamalarının özgürlüğün sahip olduğu koruma alanından yararlanacağını belirtmiştir. Buna karşın, salt ticari amaç güden ifadelerin  reklam  adı altında düşünceyi açıklama özgürlüğünün sahip olduğu koruma alanından yararlanamayacağını vurgulamıştır. Örneğin, bir ürün hakkında yayınlanan olumlu veya olumsuz açıklamalar bu özgürlük kapsamında değerlendirilemez. Bu tür düşünce açıklamaları daha çok bir ürünü tanıtıcı niteliğe sahip olup tamamen reklam amacı taşımaktadır.    Yine,  suça  tahrik  eden  veya  teşvik  eden  düşünce  açıklamaları  da düşünceyi açıklama kapsamında tutulamaz. Suça teşvik ve tahrik etme, Ceza                                                  Autonomy , Constitutional Commentary, Vol.27, 2011, s.338-339). Literatürde özellikle nefret söyleminin düşünce özgürlüğünün kapsamında yer alıp almadığı üzerine yapılan tartışmalar dikkat çekicidir. Bu yönde bkz. David O. Brink,  Millian Principles, Freedom of Expression and Hate Speech , Legal Theory, Vol. 7, 2001, s.119-157. 42  Tanör, s.18.  43  AİHM, bu konudaki ilk kararını 1985 yılında  Barthold v. Almanya   davasında vermiştir.  Dava konusu olay şu şekilde vuku bulmuştur : Almanya nın   Hamburger Abendblatt   isimli gazetesinde yayınlanan bir makalede, veteriner olan Dr. Barthold un çalışma saatleri dışında hasta bir hayvana yapmış olduğu  acil müdahaleye değinilmiş ve bu tür acil olaylara çalışma saatleri dışında da veterinerlik hizmetleri verecek bir nöbetçi kliniğin açık olmaması yönünde Dr. Barthold un yapmış olduğu eleştiriler yayınlanmıştır. Bu makale üzerine bir özel kuruluş, ulusal mahkemede başvurucu aleyhine haksız rekabet gerekçesiyle dava açmış ve bunun neticesinde Dr. Barthold u bu tür basın açıklamaları yapmayı tekrarlamaktan kaçınma yükümlülüğü altına sokan ve aksi takdirde para ya da hapis cezasına çarptırılacağını belirten bir mahkeme kararı verilmiştir. Bu karar üzerine Dr. Barthold, AİHM ne başvurarak 10. madde bağlamında düşünceyi açıklama özgürlüğünün ihlal edildiğini ileri sürmüştür. Mahkeme, yapmış olduğu inceleme sonucunda somut olayda yasaklanan açıklamanın aslında, bir bütün olarak ele alınması durumunda, halkı aydınlatıcı ve bilgilendirici bir haber niteliği taşıdığı sonucuna varmıştır. Mahkeme, karar gerekçesinin devamında, başvurucunun olayları dile getirişinin, kendi kliniğinin de adının duyulmasına bir etkisinin olabileceğini, ancak olayın kendi özel şartları içerisinde değerlendirildiğinde,  bu  etkinin  tali  kaldığını  ve  esas  olarak  sorun  hakkında  geniş  kitlelerin bilgilendirilmesi amacının ön plana çıktığını vurgulamıştır (Barthold v. Almanya, 25 Mart 1988, par.42). Bu dava neticesinde verilen karar, bir ilke kararı değildir. Buna karşın Mahkeme bu karar vasıtasıyla, ilk  kez,    ticari  amaç  güden  kanaat  ve  fikir  açıklamalarının  da  10.  maddenin  korumasından yararlanabileceğini kabul etmiştir. 44  Mahkemeden önce, ilk kez Komisyon 1979 yılında incelenen  Pastor X. v. İsveç  başvurusunda,ticari niteliğe  sahip  olan  beyanların  da,  düşünceyi  açıklama  özgürlüğünün  koruması  altında  olduğu belirtilmiştir. Ancak, kararın devamında Komisyon, bu tür beyanların, siyasi niteliğe sahip olan düşünce açıklamalarına oranla daha dar bir koruma alanına sahip olması gerektiğini vurgulamıştır (Pastor X. v. İsveç, 5 Mayıs 1979, no. 7805/77). Komisyon, daha sonra önüne gelen bazı başvurularda da bu görüşünü tekrarlamıştır.  Literatürde  bu  tür  düşüncelerin  özgürlüğün  koruma  alanından  yararlanıp yararlanamayacağına yönelik tartışmalar için bkz. C. Edwin Baker, Human Liberty and Freedom of Speech, Oxford University Press, Oxford-New York, 1989, s.194-224; Shiffrin, s.342-343.  45  Erdoğan (2003), s. 40.   32Ankara Üni. Hukuk Fak. Dergisi, 67 (1) 2018: 23-80        KKTC Hukukunda Düşünce Özgürlüğü…                            Kanunu anlamında suç olarak kabul edilmektedir. Ancak, bu anlamda bir suçun oluşabilmesi için tahrik ve teşvik niteliği taşıyan düşünce ifadesinin eyleme dönüşmüş olması, yani bu tahrik ve teşvik etkisinde suç işlenmesi gerekmektedir. Aynı zamanda düşünce ifadesi ile suç arasında açık ve yakın bir  nedensellik  ilişkisinin  var  olması  gerekmektedir.  Biz  her  bir  olay hakkında  söz  konusu  hususların  ayrı  ayrı  ele  alınarak,  bu  tür  düşünce açıklamalarının  özgürlük  kapsamında  olup  olmadığının  irdelenmesi gerektiğini savunmaktayız. Düşünceyi  açıklama  özgürlüğü  temelinde  şu  husus  da  göz  ardı edilmemelidir:  Özgürlük,  esasen   egemen-resmi  ideolojiden,  tabulardan farklı,  bunlardan  ayrılan  düşünce  ve  kanaatler   söz  konusu  olduğunda önemlidir.  Luxemburg a  göre  düşünce  özgürlüğü,   daima  farklı düşüncelerin  özgürlüğüdür 49.  Egemen  gücün  ve  çoğunluğun  hoşuna gitmeyen, onları derinden etkileyen veya rahatsız eden düşüncelerin özgürce dış dünyaya açıklanamadığı bir ortamda düşünceyi açıklama özgürlüğünün varlığından söz edilmesi mümkün değildir. O halde her birey, egemen olan fikirlere ne kadar aykırı olursa olsun, yeni fikirler ve bilgiler getirme hakkına sahiptir. Bu anlamda anayasa çerçevesinde çizilen koruma alanının asli öznesi, genel olarak kabul edilen değerlerden ayrılan düşünce ve kanaat                                                  46  Bunun aksini savunan Hafızoğularına göre düşüncenin açıklanması kişinin içinde, egemenlik alanında cereyan eden bir olay değildir. Aksine kişinin egemenlik alanından çıkmış, bu bağlamda da başkalarınca algılanabilir hale gelmiş bir eylemdir (Hafızoğulları, s.11). Bunun sonucu düşünce açıklaması = eylemdir. Acar göre  suça konu bir eyleme dönüşmeyen düşüncenin açıklanmasının suçun konusu olamayacağı benimsenirse, ‘eylemin eylemi nin suç konusu olmasının gerekmesi gibi çarpık bir bağıntı ortaya çıkacaktır (Acar, s.28). Bizim yukarıda ifade ettiğimiz husus, düşünce açıklamasının suç olarak kabul edilmesi ve cezalandırılmasının ancak açıklama ile ortaya çıkan eylem arasında yakın ve açık bir nedensellik bağının bulunması durumunda söz konusu olabileceğidir. Bu noktada cezalandırılan düşünce açıklaması değil, onun açık ve yakın tehlike yaratacak açıklama biçimidir. Bu yönde görüş için bkz. Teziç, s.36-37.          47  Düşünce açıklamasıyla eylem arasındaki ilişkinin Mill kuramı temelinde tartışması için bkz. Thomas Scanlon,  A Theory of Freedom of Expression , Philosophy and Public Affairs, Vol. 1, No. 2. (Winter, 1972), s. 204-226.   48  Mithat Sancar,  Düşünce Özgürlüğü: Asıl Kime? , Çağdaş Hukuk, 1994, s.21 49  Rose Luxemburg, 1917 Ekim Devrimi, (Çev. Ferit Muzaffer), BDS Yayınları, 2. Baskı, İstanbul, 1990, s.28-29. Aynı zamanda bkz. Mithat Sancar, Devlet Aklı Kıskacında Hukuk Devleti, İletişim Yayınları, İstanbul, 2000, s.172. 50  Montesquieu, özgür bir toplumun bireylerinin iyi ya da kötü düşündüklerine bakılmamasını, düşünmüş olmalarını yeterli bulmak gerektiğini savunur. Çünkü özgürlüğü güvence altına almanın en iyi yolu, kişinin düşüncelerini serbestçe açıklayabilmesidir. Bu nedenle düşünce özgürlüğü, özgürlüğün en başta gelenidir. Daha ayrıntılı bilgi için bkz. Erol Kavra,  Montesquieu ve De Tocqueville e Göre Demokrasi ve Temel Güvenceleri , Amme İdaresi Dergisi, Cilt: 22, Sayı: 4, s. 77.    51 Kuçuradi, s.25. Bu hak, aynı zamanda bu tür düşünce ve kanaat getiren kişiye hiç kimsenin dokunamayacağı, yani mevcut ya da geçerli olanlara ne kadar aykırı olursa olsun ve niteliği ne olursa olsun yeni bir düşünce getirdiği için onun diğer temel hak ve özgürlüklerine zarar verilmemesi güvencesini de dile getirmektedir. (Hacaloğlu, s.776) 33Seda Orbay                                                                 Ankara Üni. Hukuk Fak. Dergisi, 67 (1) 2018: 23-80  açıklamalarıdır. Zira özgürlük, sadece doğru kabul edileni yapma hakkını değil aynı zamanda yanlış olanı yapma hakkını da ihtiva eder. Dolayısıyla, düşünceyi  açıklama  özgürlüğü yalnızca  toplumun genelinde  kabul gören düşünce ve kanaatlerin dış dünyaya açıklanması ve yayılması özgürlüğü değildir.  Öncelikle,  hoşlanmadığımız  düşünce  ve  görüşlere  hoşgörü  ile yaklaşmamızı gerektirmektedir.  II.  KKTC  MEVZUATINDA  DÜŞÜNCE  ÖZGÜRLÜĞÜ  VE SINIRLARI Bu başlık altında temel olarak, uluslararası platformda yalnız bırakılan ve  uygulanan  ambargolarla,  adeta  Kıbrıs  adası  içerisine  hapsedilen KKTC nin, düşünce özgürlüğü konusunda nasıl bir bakış açısına sahip olduğu konusunda genel bir inceleme içerisine girmeye çalışacağız. Özellikle, mevcut siyasi düzene muhalif kesimlerin seslerinin daha gür bir biçimde duyulmaya başlandığı bu günlerde, düşünce özgürlüğünün ve onun sınırlarının daha çok gündeme geleceği açıktır. Özellikle, sömürge döneminden kalma yasalarda yer alan hükümlerin, keyfi şekilde yorumlamaya elverişli olması, düşünce özgürlüğü açısından tehlikeli bir durum yaratmaktadır. Nitekim konunun ilerleyen kısımlarında da görülebileceği gibi, yasalar içerisinde yer alan bu tür hükümlerin  öznel  yorumlara  elverişli  olması,  düşünce  suçları  alanının genişlemesine zemin oluşturmaktadır.  A.  KKTC Anayasası na Göre Düşünce Özgürlüğünün Niteliği ve Sınırları 54  KKTC Anayasası nda düşünce özgürlüğü,   Düşünce, Söz ve Anlatım Özgürlüğü   başlığı  altında  24.  maddede  düzenlenmiştir.  Düşünce özgürlüğünü düzenleyen 24. maddenin öngördüğü düzenleme şu şekildedir                                                  52  Anayasa bazında sağlanan güvencelere asıl ihtiyaç duyanlar da, muhalif düşünce ve kanaatlere sahip olanlardır. Sancar a göre düşünce özgürlüğü ve onunla bağlantılı olan diğer bütün özgürlükler, bu etkiyi doğurmaları çerçevesinde  muhalefet özgürlükleri  niteliğini taşımaktadırlar. Sancar, Devlet Aklı Kıskacında Hukuk Devleti, s.170. 53  Norman Barry,  Hukuki ve Siyasi Açıdan İfade Hürriyeti , Liberal Düşünce Dergisi, Cilt 7, Sayı 27, 2002, s.13. 54  KKTC Anayasası öncesinde yürürlükte bulunan 1960 Kıbrıs Cumhuriyeti Anayasası ve 1975 Kıbrıs Türk Federe Devleti Anayasası nda da düşünce özgürlüğü, anayasal anlamda güvence altına alınmıştır. Her üç Anayasada da, düşünce özgürlüğünü düzenleyen maddeler arasında içerik bakımından çok büyük bir farklılık göze çarpmamaktadır. 1960 Kıbrıs Cumhuriyeti Anayasası nda, anayasa koyucu düşünce özgürlüğü konusunda ikili bir düzenleme içerisine gitmiş ve  düşünme ve kanaat özgürlüğünü  ayrı bir madde içerisinde düzenlemiştir. Bununla birlikte, düşünceyi açıklama özgürlüğünün yer verildiği madde içerisinde, yazılı basına ilişkin olan düzenlemeler de kayda bağlanmıştır. Bu yasalar arasında var olan diğer bir farklılık ise,  düşünce suçu yoktur  ibaresi açısından görülmektedir. Bu ibareye, ilk kez KKTC Anayasası içerisinde yer verilmiştir.        34Ankara Üni. Hukuk Fak. Dergisi, 67 (1) 2018: 23-80        KKTC Hukukunda Düşünce Özgürlüğü…                            : Herkes,  düşünce  ve  kanaat  özgürlüğüne  sahiptir;  kimse,  düşünce  ve kanaatlerini açıklamaya zorlanamaz. Düşünce suçu yoktur.  Herkes, düşünce ve kanaatlerini söz, yazı, resim veya başka yollarla tek başına  veya  toplu  olarak  açıklama  ve  yayma  hakkına  sahiptir.  Bu  hak, herhangi  bir  resmi  makamın  müdahalesi  ve  Devlet  sınırları  söz  konusu olmaksızın, kanaatini anlatma haber ve fikir alma ve verme özgürlüklerini kapsar. Söz  ve  anlatım  özgürlüklerinin  kullanılması,  yalnız  ulusal  güvenlik, anayasal düzen, kamu güvenliği, kamu düzeni, genel sağlık, genel ahlak yararı için veya başkalarının şöhret veya haklarının korunması veya bir sırrın açıklanmasının  önlenmesi  veya  yargının  otorite  veya  tarafsızlığının sürdürülmesi  için  gerekli  ve  yasanın  koyduğu  yöntemlere,  koşullara, sınırlamalara veya cezalara bağlı tutulabilir . Maddenin ilk iki fıkrasında, anayasa koyucu, düşünce özgürlüğünün kapsamını  belirlemiştir.  Son  fıkrada  ise,  düşünce  özgürlüğünün  yasayla kayıtlanabilmesine  imkân  sağlayan  sınırlama  rejimini  düzenlemiştir.  Bu düzenlemeyle birlikte, anayasa koyucu, yasa bazında yapılacak sınırlamaların sınırlarını belirgin hale getirmeye çalışmıştır. Bu tür bir kayıtlamanın, düşünce özgürlüğü  lehine  bir  kazanım  getirmiş  olup  olmadığı,  ileriki  kısımlarda belirtilenler  çerçevesinde  daha  açık  bir  şekilde  görülecektir.  Anayasa koyucunun 24. madde çerçevesinde benimsemiş olduğu sistematik dizilişi, biz de, konumuzun irdelenmesi sırasında, aynı şekilde takip etmeye çalışacağız. Bu çerçevede öncelikle,  anayasal anlamda düşünce özgürlüğünün kapsamı , devamında ise, anayasa koyucunun düşünce özgürlüğü konusunda öngörmüş olduğu  sınırlama rejimi  incelenecektir. 1. Anayasal Anlamda Düşünce Özgürlüğünün Kapsamı Düşünce özgürlüğü, birçok serbesti alanını kapsayan bir özgürlükler yelpazesine benzetilebilir. Zira düşüncenin insan beyninde gelişmesinden dış dünyaya açıklanmasına kadar geçen süreç içerisinde olması gereken serbesti alanlarını bünyesinde barındırmaktadır. Bu özgürlükler, bir zincirin halkaları gibi birleşerek, bir bütün olarak düşünce özgürlüğüne hayat vermektedirler. İşte bu çerçeveden hareket eden KKTC Anayasası, düşünce özgürlüğünü   Düşünce, Söz ve Anlatım Özgürlüğü  başlığı altında bir bütün olarak, tek bir madde  içerisinde  düzenlemiştir.  Maddenin  ilk  fıkrasında,  düşünce                                                  55  Düşünce  özgürlüğünün  tek  bir  madde  altında  düzenlenmesine,  1961  Anayasası  içerisinde  de rastlamaktayız. Anayasanın 20. maddesine göre  Herkes, düşünce ve kanaat hürriyetine sahiptir; düşünce ve kanaatlarını söz,  yazı,  resim ile veya başka yollarla tek başına veya toplu olarak açıklayabilir ve yayabilir . 1982 Anayasası ise düşünce özgürlüğünü, Avrupa İnsan Hakları Sözleşmesi 35Seda Orbay                                                                 Ankara Üni. Hukuk Fak. Dergisi, 67 (1) 2018: 23-80  özgürlüğünün  iç  yönünü,  ikinci  fıkrasında  ise  dış  yönünü  oluşturan özgürlükleri anayasal anlamda güvence altına almıştır. Biz de bu sırayı takip ederek, düşünce özgürlüğünü inşa eden bu özgürlükler konusunda anayasanın getirmiş olduğu düzenlemeleri tek tek ortaya koymaya çalışacağız.   a)  Düşünme ve Kanaat Özgürlüğü Düşünme ve kanaat özgürlüğü, daha önce de belirtmiş olduğumuz gibi düşünsel yaşam içerisinde gerçekleşen etkinlikleri çevreleyen serbesti alanını temsil  etmektedir.  Bu  özelliği  nedeniyle,  iç  alem  özgürlüğü  olarak  da nitelendirilmektedir. Düşünsel yaşam içerisinde gelişen ve yine burada sona eren bir özgürlük olmasına karşın, düşünme ve kanaat özgürlüğü, pek çok uluslararası sözleşmede ve ülke anayasalarında, temel hak ve özgürlükler listesi içerisinde yerini almıştır. KKTC Anayasası nda da, 24. maddenin ilk fıkrasında   herkesin,  düşünce  ve  kanaat  özgürlüğüne  sahip  olduğu  vurgulanmak  suretiyle,  düşünme  ve  kanaat  özgürlüğü  anayasal  anlamda güvence altına alınmıştır. Düşünme ve kanaat özgürlüğü, doğası gereği bazı güvencelere sahiptir. Bunlar,   rahatsız  edilmeme,  kınanmama,  açıklamaya  zorlanmama  ve suçlanmama   güvenceleridir.  Bu  güvenceler,  aynı  zamanda  düşünme  ve kanaat özgürlüğünün sert çekirdeğini de oluşturmaktadırlar. Bir kimsenin düşünsel yaşamında saklı tutmuş olduğu düşünce ve kanaatlerinden dolayı, kınanması, rahatsız edilmesi, dışlanması ve hatta suçlanması, düşünme ve kanaat özgürlüğüne yönelen bir müdahaledir. Bu tür bir müdahalenin varlığı halinde, artık düşünme ve kanaat özgürlüğünden söz edilmesi de mümkün değildir. Buna ek olarak, bir kimsenin düşüncelerini dış dünyaya açıklama zorunluluğu altında bırakılması da, düşünme ve kanaat özgürlüğünün varlığını sona erdiren müdahaleler arasında yer almaktadır.   KKTC Anayasası nda, düşünme ve kanaat özgürlüğünün gerektirdiği bu temel güvencelerden sadece  kişinin düşünce ve kanaatlerini dış dünyaya                                                  (madde:9,10) ve BM Kişisel ve Siyasi Haklar Sözleşmesi ndeki (madde:18,19) düzenlemelere uygun olarak iki ayrı başlık altında düzenlemiştir. Bu yönde bir yöntem değişikliğine gidilmesinin temelinde 1961 Anayasası döneminde Anayasa Mahkemesi tarafından verilen kararların büyük etkisinin olduğunu söylemek mümkündür. Düşünce özgürlüğünün sınırlı olup olmadığı hususunda tartışmaların alevlendiği dönemde verdiği çeşitli kararlarında Mahkeme, Anayasa da tek bir madde altında düzenlenmesine rağmen, düşünce özgürlüğünün iki aşamalı bir hukuk süreci olarak algılanması gerektiğini ifade etmiştir. (E.1963/16, K.1963/83, KT.8.4.1963, AMKD, sy.1, s.199; E.1963/17, K.1963/84, KT.8.4.1963, AMKD, sy.1, s.216) Oysa düşünce özgürlüğü bakımından önemli olan husus, ayrı maddeler içerisinde düzenlense bile, bu özgürlüğün düşünce ve kanaatlerin oluşum aşaması da dâhil olmak üzere düşünme özgürlüğünden düşünceyi açıklama özgürlüğüne uzanan geniş bir süreç olarak algılamak gerektiğidir. Bu yöndeki tartışmalar için bkz. Sunay, s.30-32; Beydoğan, s.106.  56  Beydoğan, s.107. 36Ankara Üni. Hukuk Fak. Dergisi, 67 (1) 2018: 23-80        KKTC Hukukunda Düşünce Özgürlüğü…                            açıklama zorunluluğu altında bırakılmaması  düzenlenmiştir.  Kınanmama  ve  suçlanmama  güvenceleri, anayasa koyucu tarafından madde içerisinde kayda  bağlanmamıştır.  Anayasa  koyucunun,  düşünme  ve  kanaat özgürlüğünün özünü teşkil eden bu ek güvenceleri, anayasal dayanaktan yoksun  bırakmasının  nedenini  anlamak  mümkün  değildir.  Zira  anayasa koyucu tarafından önemsenmeyen bu eksiklik, uygulamada, düşünsel yaşam üzerinde müdahale kapısı açabilecektir. Bu durumda da, düşünme ve kanaat özgürlüğünün anayasal anlamda güvence altına alınmış olması anlamsız hâle gelecektir. Anayasa koyucunun, düşünme ve kanaat özgürlüğü konusunda getirmiş olduğu düzenlemeler içerisinde anlam veremediğimiz bir diğer husus ise, son cümlede  yer  verilmiş  olan   düşünce  suçu  yoktur   ifadesidir.  Uygulama içerisinde oldukça büyük sorunlara yol açabilecek olan bu ibarenin, hangi amaç  çerçevesinde  madde  metnine  konulduğunu  kestirebilmek  oldukça güçtür.  Düşünce suçu  kanun tarafından  suç  olarak kabul edilen belli bir düşünce veya kanaat açıklamasına verilen addır. Dikkat edilecek olursa, düşünce suçunun maddi unsuru, dış dünyaya iletilmeyen düşünce ve kanaatler değil, belli bir niteliği haiz olan düşünce ve kanaat açıklamalarıdır. Düşünsel yaşam içerisinde saklı tutulan düşünce ve kanaatlerin dış dünyada herhangi bir etki yaratması mümkün olmadığından, bunların suç olarak nitelendirilmesi de genel olarak kabul edilmemektedir. Modern Ceza Hukukunun konusunu oluşturan dışa vurulan ve dış dünyada bir varlık kazanan davranıştır. Bu noktada sorunun çözümlenmesi açısından cevaplanması gereken temel soru, anayasa koyucunun  düşünce suçu  kavramına nasıl bir anlam yüklemek istemiş olabileceğidir. Bu sorgulamayı, iki ihtimal üzerinden takip etmek doğru olacaktır.  Düşünce  suçu  yoktur   ibaresi  konusunda  değerlendirmeye çalışacağımız ilk ihtimal, 24. maddenin düzenleniş biçimine dayanmaktadır. Madde metnine bakıldığında, anayasa koyucunun, ilk fıkrada, düşünme ve kanaat özgürlüğüne yer vermiş olduğu açıkça görülmektedir. Dolayısıyla, bu fıkra içerisinde yer verilen düzenlemeler de, tamamen düşünce özgürlüğünün içsel yönüne ilişkin olacaktır. Bu temelden hareketle, ilk fıkrada yer verilen  düşünce  suçu  yoktur   ifadesinin,  aslında,  hiç kimsenin  düşüncelerinden                                                  57  1961  Kıbrıs  Cumhuriyeti  Anayasası  ve  1975  K.T.F.D.  Anayasalarında  böyle  bir  ibareye  yer verilmemiştir. 58  Hukukun temel ilkesi olan  eylemsiz suç olmaz  kuralına göre düşünce değil, düşünce açıklamasının etkileri suçun konusunu teşkil edebilir. Zeki Hafızoğulları,  Liberal-Demokratik Toplum, Hukuk ve Devlet Düzeninde İfade Hürriyetinin Sınırı , Türkiye Barolar Birliği Dergisi, Sayı 55, 2004, s.90; Bülent Acar,  Hukuk Düzenimizde Düşüncenin Açıklanmasının Cezalandırılması ve Cezalandırmanın Sınırı , Ankara Barosu Dergisi, Sayı 3, 1995, s.15; Beydoğan, s.110.  37Seda Orbay                                                                 Ankara Üni. Hukuk Fak. Dergisi, 67 (1) 2018: 23-80  dolayı suçlanmaması güvencesine ilişkin olabileceği ihtimali gün yüzüne çıkmaktadır. KKTC hukuk sistemi üzerinde yürütülen çeşitli araştırmalar ve uygulamada yaygın olarak benimsenen görüşler de, bu ilk ihtimalinin daha güçlü olduğunu göstermektedir. Örneğin, KKTC Hukuku konusunda birçok yayını bulunan Necatigil,  gerçekte, bir düşüncenin, açığa vurulmadan veya eyleme  geçilmeden,  yani  kişinin  kafasında  kalmaktan  öteye  geçmeden, herhangi bir suçun oluşmasının  söz konusu olamayacağını belirterek, bu ihtimali benimsemiş olduğunu açıkça göstermektedir. Diğer bir ihtimal ise, anayasa koyucunun  düşünce suçu  kavramını, yukarıda belirtmiş olduğumuz ve doktrinde genel kabul gören tanım çerçevesinde ele almış olabileceği ihtimalidir.    Düşünce suçu yoktur  ifadesinden neyin kast edilmiş olduğuna dair ileri sürmüş olduğumuz bu ihtimaller çerçevesinde bir değerlendirme yapıldığında, ilk ihtimalin diğerine göre daha ağır bastığı söylenebilir. Zaten, uygulama ve yürütülen  araştırmalar  da,  bizi,  bu  ihtimal  üzerinde  yoğunlaşmaya yöneltmektedir.  Aslında,  bu  noktada,  anayasa  koyucunun  hangi  ihtimal çerçevesinde hareket etmiş olduğunun pek de fazla bir önemi yoktur. Zira her iki durumda da ortaya ciddi sorunlar çıkmaktadır. Nitekim incelendiğinde, düşünce ve kanaatleri suç sayan birçok yasa hükmüne mevzuat içerisinde yer verilmiş olduğu açıkça görülmektedir. Özellikle Ceza Kanunu nda, bu tür düşünce  ve  kanaatleri  ve  bunların  açıklamalarını  cezalandıran  yasa hükümlerine sıklıkla rastlamak mümkündür. Anayasa tarafından kesin bir dille ortaya konan düşünce suçuna ilişkin bu kurala rağmen, yasalar içerisinde düşünceyi  ve  düşünce  açıklamalarını  suç  olarak  niteleyen  hükümlere rastlanması, ortaya  anayasa- yasa  çatışmasını çıkarmaktadır. Bunun en önemli sonucu ise, ilgili yasa hükümlerinin anayasaya aykırılığı meselesinin ortaya çıkmasıdır.  b) Düşünceyi Açıklama Özgürlüğü Anayasanın 24. maddesi, aynı zamanda düşünce özgürlüğünün dışsal yönünü  teşkil  eden  düşünceyi  açıklama  özgürlüğünü  de  güvence  altına almaktadır. Maddenin ikinci fıkrasına göre, her birey, düşünce ve kanaatlerini, çeşitli yollarla, tek başına veya toplu olarak,  dış dünyaya açıklama ve yayma hakkına sahiptir. Düşünceler sözle veya yazıyla dış dünyaya açıklanabileceği                                                  59  Zaim Necatigil, Kuzey Kıbrıs Türk Cumhuriyetinde Anayasa ve Yönetim Hukuku, Rüstem Kitapevi, Lefkoşa, 1998, s. 28.  60  Örneğin, Ceza Yasası nın 47. md, , 36. md, 37. md ve 59. md leri düşünce özgürlüğü konusunda sınırlamalar öngören yasa hükümlerin başında yer almaktadırlar. 61  Bu yasa hükümlerinin hangileri olduğuna ve bunların Anayasaya aykırı olup olmadığına ileride değinileceğinden, bu konuya burada girilmeyecektir. 38Ankara Üni. Hukuk Fak. Dergisi, 67 (1) 2018: 23-80        KKTC Hukukunda Düşünce Özgürlüğü…                            gibi, bir resim veya tiyatro yoluyla da dış dünyaya iletilebilmektedir. Bu da, düşünce  ve  kanaatlerin  dış  dünyaya  açıklanma  ve  yayılma  yollarının çeşitliliğinin bir neticesidir. Bu  dışavurum araçlarının  her biri, ayrı bir özgürlük bünyesinde karşımıza çıkmaktadır. Örneğin, düşüncelerin yazılı basın yoluyla dış dünyaya iletilmesini güvence altına alan  basın özgürlüğü  veya düşüncelerin bir toplantı veya gösteri yürüyüşü şeklinde dış dünyaya yayılmasına  imkân  veren,   toplantı  ve  gösteri  yürüyüşü  özgürlüğü , bunlardan  yalnızca  bir  kısmını  oluşturmaktadır.  Düşünceyi  açıklama özgürlüğünün  destekleyicileri ve ayrıcalıklı araçları olarak  bu özgürlüklerin her  biri,  anayasa  koyucu  tarafından  ayrı  maddelerde  farklı  hukuki düzenlemelere  tabi  tutulmuştur.  Bu  özgürlükler  karşısında  düşünceyi açıklama  özgürlüğü,   kavşak  özgürlük   konumunda  yer  almaktadır.  Dolayısıyla, bunlar açısından yapılabilecek herhangi bir hukuki düzenleme, düşünceyi açıklama özgürlüğünü de doğrudan etkileyebilmektedir.  Düşünceyi  açıklama  özgürlüğü  çerçevesinde  koruma  altına  alınan düşünce ve kanaat açıklamaları, herhangi bir konuya ilişkin olabilecektir. Bununla birlikte, düşünceyi açıklama özgürlüğünün kalbinde, siyasi düşünce ve kanaat açıklamalarının yer aldığından kuşku yoktur. Zira uygulamada en fazla baskıya ve yasaklamalara maruz kalanlar bu alandaki düşüncelerin sahipleridir.  Dolayısıyla,  en  fazla  güvenceye  ihtiyacı  olan  düşünce açıklamaları da, bu niteliği haiz olanlardır. c) Bilgi Alma ve Verme Özgürlüğü Anayasa koyucu, 24. maddenin ikinci fıkrasının devamında, her türlü haber aktarımını ve bilgi dolaşımını güvence altına alan  bilgi alma ve verme  özgürlüğünü de düşünce özgürlüğünün koruma alanına dahil etmiştir. Bilgi alma ve verme özgürlüğü, çok yönlü bir işleve sahiptir. Her şeyden önce, her türlü  haber  ve  bilginin,  ülke  sınırları  göz  önüne  alınmaksızın  ilgililere iletilebilmesi ve karşılıklı olarak bilgi alışverişinde bulunulabilmesi, ancak bu özgürlüğün varlığı hâlinde mümkün olabilmektedir. Ülke genelinde, sürekli                                                  62  İbrahim  Kaboğlu,   Pozitif  Anayasa  Hukukunda  Düşünce  Özgürlüğünün  Sınırları ,  Düşünce Özgürlüğü, (Ed. Hayrettin Ökçesiz), HFSA Yayınları, 3. Baskı, İstanbul, 1998, s.214.  63  Kaboğlu (1998/b), s.214 64  Atilla Yayla,  İfade Özgürlüğü Nedir ve Niçin Gereklidir? , Liberal Düşünce Dergisi, Sayı 50, s.159. 65  Katharina Gelber,  Freedom of Political Speech, Hate Speech and the Argument from Democracy: The Transformative Contribution of Capabilities Theory , Contemporary Political Theory, Vol.9, 2010, s.305.  66  AİHS de,  düşünce özgürlüğü  başlığı altında  bilgi alma ve verme  özgürlüğünü de özgürlüğün koruma alanına dahil etmiştir. Aynı şekilde 2000 yılında kabul edilen Avrupa Birliği Temel Haklar Şartı nın 11. maddesi de düşünce hakkını bilgi alma ve verme özgürlüğünü kapsayacak şekilde düzenlemektedir.    67  Kaboğlu (1993), s.108; Stephanie Palmer,  Freedom of Information: The New Proposals , Freedom of Expression and Freedom of Information, (Ed. Jack Beatson – Yvonne Cripps), Oxford University Press, Oxford, 2002, s.253.   39Seda Orbay                                                                 Ankara Üni. Hukuk Fak. Dergisi, 67 (1) 2018: 23-80  bir bilgi ve haber alışverişine imkân sağlanması, toplumu oluşturan bireylerin bilgi hazinesinin gelişmesine ve bu şekilde daha sağlıklı bir düşünsel faaliyet içerisine  girilmesine  olanak  sağlayacaktır.  Çünkü  bilgi  ve  haberlere ulaşabilme serbestliği, düşünce ve kanaatler açısından gerçek anlamda bir hammadde sağlamaktadır. Sürekli bir bilgi ve haber akışının sağlandığı böyle bir ortam, aynı zamanda tartışmalara da kapı açacaktır. Bu şekilde daha fazla düşünce ve kanaat dış dünyaya ulaşacak ve düşünsel bir çeşitlilik ortaya çıkacaktır.  Öte yandan bilgi toplama ve bunları isteme hakkı, ayrıca yönetim ile yönetilenler  arasında  daha  iyi  ve  güvenli  bağ  kurmaya,  diyalog yoluyla çatışmaları önlemeye ve anlaşmazlıkları azaltmaya yöneliktir. Günümüzde kamu  yönetiminin  faaliyet  alanının  giderek  genişlemesi  ve  bu  alanda müdahalelerin  yoğunlaşması,  yönetilenlerin  yönetimin  işleyişine  ilişkin olarak daha fazla bilgi sahibi olma ihtiyacını gün yüzüne çıkarmıştır. Bu noktada  bilgilenme  ihtiyacının  bir  sonucu  olarak  bilgi  edinme  hakkı belirginleşmiştir. Bilgi edinme, esasen idarede  açıklık  ilkesiyle doğrudan ilişkili  bir  husustur.  Demokrasiye  işlerlik  kazandırılma  girişimlerinin  bir ürünü olarak gelişen açıklık, yönetimde gizli kalmış bilgi ve verilerin açığa çıkarılarak, idarede kapalılığın sonlandırılmasını amaçlamaktadır. Bu ise devletin bilgi verme ödevini açığa çıkarmaktadır. Nitekim Anayasanın 24. maddesi, düşünce özgürlüğünün  resmi makamların müdahalesi ve devlet sınırları  söz  konusu  olmaksızın ,  haber  veya  fikir  almak  ya  da  vermek serbestliğini kapsadığını belirterek, özgürlüğün kullanılmasında bu koşulun önemine dikkat çekmiştir. Bu bağlamda, devlet, düşünce alanı içerisinde vuku bulan haber ve bilgi alışverişi konusunda, müdahale teşkil edebilecek eylem ve işlemlerde bulunamayacaktır. Bu husus, devletin, bilgi alma ve verme  özgürlüğü  konusunda  pozitif  bir  işleve  sahip  olacağı  anlamına gelmektedir. Bu anlamda, devlet, kişiler arasında gelişen bilgi ve düşünce                                                  68  Anthony Mason,  The Relationship Between Freedom of Expression and Freedom of Information , Freedom of Expression and Freedom of Information, (Ed. Jack Beatson – Yvonne Cripps), Oxford University Press, Oxford, 2000, s. 230. 69  Kaboğlu (1993), s.107; Sunay, s. 49; Beydoğan, s.105-106. 70  Musa Eken,  Bilgi Edinme Hakkı , İnsan Hakları Yıllığı, c.17-18, 1995-1996, s. 61. 71  Eken, s.61-63. 72  AİHS nin 10. maddesindeki düzenlemelere bağlı kalarak kaleme alınan Anayasa nın 24.(2) md.si, haber alma ve vermenin ülke sınırları söz konusu olmaksızın geçerli olacağını vurgulamak suretiyle sorumluluğun kapsamını genişleterek, hakka uluslararası bir boyut kazandırmıştır.     73  Sağlam, bu anlamı ile bilgi edinme hakkının hem dilekçe hakkına hem de ombudsman kurumunun işleyişine etkililik kazandıracağını ifade etmektedir. Fazıl Sağlam, Kuzey Kıbrıs Türk Cumhuriyeti Anayasa Hukuku Dersleri, Yakın Doğu Üniversitesi Yayınları, Lefkoşa, 2016, s. 256.  74  AİHM, 13 Temmuz 1979 yılında Marckw v. Belçika davasında vermiş olduğu kararda  saygı  kavramının devlete aynı zamanda pozitif yükümlülükler getirdiğini vurgulamıştır. Bir diğer kararda ise düşünce özgürlüğünün etkin bir uygulamasının sadece devletin müdahalede bulunmaması ödevine bağlı 40Ankara Üni. Hukuk Fak. Dergisi, 67 (1) 2018: 23-80        KKTC Hukukunda Düşünce Özgürlüğü…                            akışının sağlıklı bir şekilde gerçekleşebilmesi için gerekli tüm önlemleri almak durumundadır. Bunun için de, öncelikle bir enformasyon ağı kurmak devletin görevleri arasındadır.  Anayasa nın  30.  maddesi  bu  yönde,  devlete  önemli  ödevler yüklemektedir. Bu düzenlemeye göre, kamu tüzel kişilerinin elinde bulunan basın dışı haberleşme ve yayın araçları, herkesin kullanımına açık tutulacaktır. Bu şekilde, ülke sınırları söz konusu olmaksızın, istisnalar saklı kalmak kaydıyla, arzu edilen her türlü bilgi ve habere ulaşılabilecektir. Ancak, bilgi alma ve verme özgürlüğü açısından önemli kazanımlar sağlayan bu madde çerçevesinde önemli bir meseleye dikkat çekmek durumundayız. Madde, kamu  tüzel  kişilerinin  elinde  bulunan  basın  dışı  haberleşme  ve  yayın araçlarından yararlanma olanağını, sadece  vatandaş  olan bireylere ve siyasi partilere açmıştır. Bu düzenlemeyle birlikte, siyasi partiler dışında kalan diğer tüm tüzel kişiler bu haktan mahrum edilmektedir. Zira madde içerisinde vurgulanan   vatandaşlık   unsuru,  salt  gerçek  kişilere  mahsus  olan  bir özelliktir.  Diğer  bir  deyişle,  vatandaşlık  bağı,  ülkeler  ile  gerçek  kişiler arasında kurulan bir bağdır. Bu noktada, sorgulanması gereken asıl mesele, anayasa koyucunun, neden tüzel kişilerin tümüne değil de, sadece siyasi partilere,  basın  dışı  haberleşme  ve  yayın  araçlarından  yararlanma  hakkı tanımış olduğudur. Unutulmamalıdır ki, bu araçlardan en fazla yararlanma ihtiyacı içerisinde olanlar, dernekler ve sendikalardır. Zira bu tüzel kişiler, diğer ülke kuruluşları ve uluslararası kuruluşlarla, sürekli olarak bilgi ve haber alışverişi içerisinde bulunmaktadırlar. Dolayısıyla, dernek ve sendikaların, ulusal  ve  uluslararası  arenada  etkili  olan  bilgi  ve  haber  dolaşımına ulaşabilmesi ve toplum ile uluslararası platform arasında bir köprü işlevi                                                  olmadığı, özgürlüğün kullanılmasında pozitif koruma önlemleri almasını da gerektirdiğini açıkça belirtmiştir. Bu yönde örnek karar için bkz. 16 Mart 2000, Özgür Gündem v. Türkiye, par.42-46. Ayrıca bkz.  Rick  Lawson,   İfade  Hürriyetini  Güvenceye  Almak:  Avrupa  İnsan  Hakları  Mahkemesi İçtihatlarında Üç Eğilim , Teorik ve Pratik Boyutlarıyla İfade Hürriyeti, (Ed. Bekir Berat Özipek), Liberal Düşünce Topluluğu, Ankara, 2003, s.261-265.     75  Bunun tersine bir yaklaşım, özgür tartışma alanının oluşumunu tehlikeye düşürecektir. Modern demokrasilerde  siyasi  iktidar,  çoğulculuk  ilkesini  güvence  altına  alan  politikalar  geliştirmek durumundadır. Bu anlamda her bireyin, özgürce sorgulamalar yapmasına imkân verecek liberal bir kamuoyunun gelişimi sağlanmalıdır. Mason, s.230-231.        76  Bilgi ve haber alma hakkı, kişiye tüm karar, düşünce, plan, veri, proje ve bilgiye ulaşma imkânını vermemektedir. Devletin ve kamunun güvenliğinin sağlanması çerçevesinde bazı bilgi, haber ve verilerin ulaşımına belli sınırlandırmalar getirilmektedir. Bunun yanı sıra özel yaşamın gizliliği ilkesiyle çelişmemesi açısından özel kişilere ait bilgilerin paylaşımı belirli çerçevede kısıtlanmaktadır. Ayrıca  üretim gizliliği ,  ticari ve sınai bilgilerin gizliliği  ilkeleri de bu bağlamda gözetilerek, özgürlüğe bu açılardan belirli sınırlamalar getirilmektedir. Kişisel veriler ile ticari bilgilere ulaşılmasının kısıtlanması ve bunun düşünce özgürlüğüne yansıması konusunda bkz. Eugene Volokh,  Freedom of Speech and Information Privacy , Stanford Law Review, Vol. 52, No.5, 2000, s. 1049-1124.  41Seda Orbay                                                                 Ankara Üni. Hukuk Fak. Dergisi, 67 (1) 2018: 23-80  görebilmesi  için,  öncelikle  bu  anayasa  hükmünün  değiştirilmesi gerekmektedir.  Bilgi edinme hakkının kullanılmasına ilişkin olarak üzerinde durulması gereken bir diğer husus da, ulusal mevzuatın Avrupa Birliği mevzuatıyla uyumlaştırılması  süreci  çerçevesinde  2006  yılında  yürürlüğe  giren  Bilgi Edinme Hakkı Yasası dır. Yasa, herkese kamu kurum ve kuruluşlarından istisnalar  arasında  sayılmayan  her  türlü  bilgi  ve  belgeyi  isteme  hakkı tanımaktadır. Yasanın eski halinde  herkes  ibaresi, sadece  vatandaş  olan gerçek ve tüzel kişileri kapsayacak şekilde kullanılmıştır. Yabancıların ise, bu haktan yararlanmaları belli bir takım koşullara bağlı kılınmıştır. Ancak 2014 yılında yapılan değişiklikle KKTC de ikamet eden yabancılar ve ülkede faaliyette bulunan yabancı tüzel kişiler de, bu Yasa kurallarından yararlanma imkânı tanınmıştır. Buna göre  vatandaş  olsun olmasın herkes, her türlü bilgi ya da belgenin onaylı bir kopyasını, bunun mümkün olmaması durumunda ise aslını yerinde inceleme imkânına sahip bulunmaktadır. Başvuru temelinde istenilen bilgi ve belgenin, kişiyle ilişkili olması gerekmemektedir. Bu çerçevede  tüm  kamu  kurum  ve  kuruluşları,  elinde  bulunan  ve  Yasa da belirtilen  istisnalar  arasına  girmeyen  her  türlü  bilgiyi  başvuranların yararlanmasına sunmak ve bilgi edinme başvurularını etkin, süratli ve doğru sonuçlandırmak üzere gerekli idari ve teknik önlemleri almakla yükümlüdür. Devletin bu yöndeki pozitif yükümlülüğü, başta düşünce özgürlüğü olmak üzere  ilişkili  olan  diğer  tüm  özgürlüklerde  olumlu  sonuçlar  doğuracağı şüphesizdir.                                                         77  Yasayla ilgili ayrıntılı bilgi için bkz. Can Azer,  KKTC de Bilgi Edinme Hakkı, Sorunları ve Çözüm Önerileri , Amme İdaresi Dergisi, Cilt 46, Sayı 2, 2013, s.61-86. 78  Bilgi Edinme hakkı temelinde yasanın öngördüğü sınırları konusunda ayrıntılı bilgi için bkz. Azer, s.7082. 79   Her şeyden önce yabancılar, sadece kendi faaliyet alanına ilişkin konularda bilgi ve belge edinme hakkına sahip bulunmaktadırlar. Öte yandan, yabancıların bu haktan yararlanmaları, yasa koyucu tarafından karşılıklılık esasına tabi kılınmıştır. 80  Bu çerçevede idari yargıda yer alan menfaat koşulana benzer bir koşul aranmamaktadır. Azer, s.63-64. 81  Şu hususu belirtmek gerekir ki, 2014 yılında Anayasa nın bazı hükümlerinde değişikliğe gidilmesi konusunda bir girişimde bulunulmuştur. İlgili değişiklikler çerçevesinde bilgi edinme hakkının kullanılmasına ilişkin olarak da yeni düzenlemeler getirilmiştir. Anayasa nın  dilekçe hakkı nı düzenleyen 76. maddesine eklenmesi planlanan söz konusu fıkraya göre  herkes, kendisiyle veya kamu ile ilgili konularda Devletin yetkili organ ve makamlarından bilgi ve belge edinme hakkına sahiptir . Bu düzenlemeyle birlikte bilgi edinme hakkı, temel insan hakkı olarak kabul edilerek, anayasal anlamda daha güçlü hale getirilmiştir. Bunun yanı sıra hakkın kullanılmasında devlete ödev ve yükümlülükler getirilerek, yukarıda ifade edilen ve bilgi vermeyi  ödev  olarak temellendiren yasaya anayasal düzlemde bir zemin oluşturulmuştur. Ancak tüm bu olumlu adımlara rağmen söz konusu anayasa değişikliği, KKTC Meclisi nden oy birliğiyle geçmesine karşı, halk oylamasında reddedilmiştir. Günümüzde  devletin  müdahalelerindeki  artışlar  ve  yönetimdeki  yozlaşma  ile  yolsuzluklar düşünüldüğünde, kamu yönetiminde açıklığın sağlanmasının önemli bir aracı olarak bilgi edinme hakkının önemi de o kadar belirginleşmektedir. Bu bağlamda söz konusu anayasa değişiklik girişiminin başarısızlıkla sonuçlanması, tarafımızca talihsizlik olarak değerlendirilmektedir.        42Ankara Üni. Hukuk Fak. Dergisi, 67 (1) 2018: 23-80        KKTC Hukukunda Düşünce Özgürlüğü…                            2. KKTC Anayasası nın Öngörmüş Olduğu Sınırlama Rejimi Her hak ve özgürlüğün, kendi niteliğinden kaynaklanan ve norm alanını belirleyen  doğal  sınırları  mevcuttur.  Özgürlüklerin  temellendirdiği güvenceler, bu sınırlar içerisinde koruyucu işlevlerini yerine getirmektedirler. Hakkın doğal sınırlarını aşan eylemler ise, her zaman  hukuk tarafından yabancı cisim muamelesi görmeye  82 mahkûmdurlar. Bu noktada, her bir hak ve özgürlüğün doğal sınırlarının belirlenmesi sorunu gündeme gelmektedir. Her şeyden önce, norm alanlarını çevreleyen doğal sınırlar, her bir hak ve özgürlüğün kendi doğasının gerektirmiş olduğu sınırlardır. Dolayısıyla da, bu sınırları aşan eylemlerin yasalarca cezalandırılması veya yasaklanması işin doğasından kaynaklanmaktadır. Düşünce özgürlüğü de, doğasının gerektirmiş olduğu belli birtakım sınırları kendi bünyesinde taşıyan bir özgürlüktür. Bu doğal sınırlar, düşünce özgürlüğünün koruma alanı dışında yer alan düşünce açıklamalarının  belirlenebilmesi  açısından  son  derece  önemli  bir  işleve sahiptir. Düşünce özgürlüğü temelinde  yabancı bir cisim  olarak algılanan düşünce açıklamaları, daha öncede belirtmiş olduğumuz gibi özgürlüğün nesnel sınırları dışına taşan eylemlerdir. Bu tür düşünce açıklamaları, K.K.T.C Hukuk sistemi içerisinde de kabul görmemekte ve bir suç olarak çeşitli yaptırımlara tâbi tutulmaktadır.  Hak ve özgürlükler, kendi doğal sınırları dışında aynı zamanda belirli hukuki  işlemler  temelinde  de  çeşitli  sınırlamalarla  kıskaç  altına alınmaktadırlar. Hukuki işlemler çerçevesinde öngörülen bu sınırlama ve yasaklamalar,   anayasanın  doğrudan  sınırlaması ,   yasayla  sınırlama ,  idari  işlemlerle  sınırlama   ve   yargı  kararıyla  sınırlama   şeklinde sınıflandırılabilir. Tüm bu sınırlama şekilleri, bir bütün olarak sınırlama rejimini oluşturmaktadırlar. Bu rejim içerisinde, ilk olarak, kurucu iktidarın bizzat kendisinin kayda bağlamış olduğu anayasal sınırlar gelmektedir. Bu sınırlardan arta kalan alanda ise, yasama organı sınırlama konusunda açık bir yetkiye sahip kılınmaktadır. Bununla birlikte, uygulama içerisinde, yürütme ve yargı organlarının da, özgürlükler açısından sınırlayıcı kararlar aldıkları sıklıkla görülebilmektedir.     a) Doğrudan Doğruya Anayasadan Kaynaklanan Sınırlar Sınırlamalar  sistemi  içerisinde  ilk  olarak,  Anayasa nın  hak  ve özgürlükler  konusunda  doğrudan  doğruya  koyduğu  sınırlamalar  dikkat çekmektedir.  Anayasal sınırlar  olarak da nitelendirilen bu tür sınırlama ve                                                  82  Bülent Tanör- Necmi Yüzbaşıoğlu, 1982 Anayasasına Göre Türk Anayasa Hukuku, Yapı Kredi Yayınları, 2002, s.134.  83  Tanör-Yüzbaşıoğlu, s.131 43Seda Orbay                                                                 Ankara Üni. Hukuk Fak. Dergisi, 67 (1) 2018: 23-80  yasaklamalar,  hak  ve  özgürlüklerin  anayasal  çerçevesinin  belirlenmesi açısından  son  derece  önemlidir.  Anayasa  ışığında  anayasal  sınırların belirlenmesi, aynı zamanda, hak ve özgürlüklerin  yasa koyucu tarafından ne şekilde  sınırlanabileceği,  idari  birimler  tarafından  nasıl  uygulanacağı  ve yargılama tarafından nasıl yorumlanacağı  konusunda da bize sağlıklı bir çıkış yolu sağlamaktadır. Anayasal sınırlar, çoğunlukla, hak ve özgürlüklere ilişkin özel maddeler içerisinde  karşımıza  çıkmaktadır.  Anayasa  içerisinde  görülen  en  yaygın model,  soyut ve somut yasaklar  şeklindeki düzenlemelerdir. Bunlar dışında da,  Anayasa  içerisinde  temel  hak  ve  özgürlükleri  doğrudan  sınırlayan düzenlemelere rastlamak mümkündür. Bunların birçoğu, özellikle,  bir hak ve özgürlüğün kapsamında yer alması ve bunun güvencelerinden yararlanması gereken  hususların,  tanımlama  sırasında  kapsam  dışında  bırakılması biçiminde  ortaya  çıkmaktadır 85.  Düşünce  özgürlüğünün  norm  alanına doğrudan müdahale sayılabilecek anayasal yasaklamalardan ilki, Anayasa nın 126. maddesinde karşımıza çıkmaktadır.  Olağanüstü durumlarla  ilgili düzenlemeleri kayda bağlayan bu Anayasa hükmü, bazı özgürlüklerin belli koşullar altında kısmen veya tamamen durdurulabilmesi konusunda, yürütme organına açık bir yetki vermektedir. Olağanüstü hâllerde, kullanımı kısmen veya  tamamen  durdurulabilecek  olan  bu  özgürlükler  arasında,  düşünce özgürlüğü de yer almaktadır. Anayasa koyucu, olağanüstü hallerde kullanımı durdurulabilecek temel hakları belirlerken, bazı Anayasa maddelerinde yer alan  belirli  fıkra  ve  bentleri  bu  düzenlemenin  dışında  tutmuştur.  Oysa anayasa  koyucu,  düşünme  özgürlüğünün  ve  düşünceyi  açıklama özgürlüğünün birlikte düzenlendiği 24. madde açısından böyle bir ayrım getirmemiştir.  Yani,  olağanüstü  hallerde  yalnızca  düşünceyi  açıklama özgürlüğünün  değil,  düşünme  özgürlüğünün  de  kullanımı                                                  84  Osman Can,  Düşünceyi Açıklama Özgürlüğü: Anayasal Sınırlar Açısından Neler Değişti? , Teorik ve Pratik Boyutlarıyla İfade Hürriyeti, (Ed. Bekir Berat Özipek), Liberal Düşünce Topluluğu, Ankara, 2003, s.373.  85  Sancar (2000), s.144-145. 86  Olağanüstü Durumlar ile İlgili Düzenlemeler başlığı altında kaleme alınan 126. madde şu şekildedir:  (1) Anayasanın 124. ve 125. maddeleri uyarınca olağanüstü durum ilanına karar verilmesi halinde, bu karar Resmi Gazete' de yayımlanır ve derhal Cumhuriyet Meclisinin onayına sunulur.  Cumhuriyet Meclisi tatilde ise derhal toplantıya çağrılır. Cumhuriyet Meclisi üye tamsayısının salt çoğunluğu ile olağanüstü durum kararını veya süresini değiştirebilir; olağanüstü durumu kaldırabilir; Bakanlar Kurulunun istemi üzerine her defasında iki ayı geçmemek üzere süreyi uzatabilir. (2) Herhangi bir olağanüstü durum ilânında, ancak olağanüstü durumu oluşturan nedenlerin giderilmesi ile sınırlı olarak sözü edilen olağanüstü durumun devamı süresince yürürlüğü kısmen veya tamamen durdurulan Anayasa maddeleri açıkça gösterilir. 87  Bu haklar, Anayasa nın 16. md., 20. md, 21. md, 22 md., 24 md., 32. md, 33 md., 41. md (5.fk.  ç  bd.), 42 md., 48. md, 49 md.(3.fk.),53 md. ve 54. maddelerinde düzenlenmiştir. 88  Bu fıkra ve bentler, 49. maddenin 3. fıkrası ve 41. maddenin 5.fıkrasının ç bendidir. 44Ankara Üni. Hukuk Fak. Dergisi, 67 (1) 2018: 23-80        KKTC Hukukunda Düşünce Özgürlüğü…                            durdurulabilecektir.  Düşünce  özgürlüğünün  sert  çekirdeği  olarak  kabul edilen düşünme özgürlüğünün kullanımının durdurulmasının, hangi koşulda olursa olsun, hiçbir biçimde kabul edilemeyeceği, yukarıda yaptığımız teorik tartışmadan  hareketle  son  derece  açıktır.  KKTC  Anayasası nın  126. maddesinde  yer  alan  bu  hükmü  çağdaş  insan  hakları  ile  bağdaştırmak mümkün değildir. Bunun yanında, düşünce özgürlüğünün özel şekillerini teşkil eden  dernek kurma hakkı  ile  toplantı ve gösteri yürüyüşü hakkı  da, bu düzenleme çerçevesinde kullanımı durdurulabilen haklar arasında yer almaktadır. Anayasa koyucu aynı şekilde,  sıkıyönetim, seferberlik ve savaş hali nin ilan edildiği durumlarda da, düşünce özgürlüğünün kullanımının tamamen  ve  kısmen  durdurulabilmesini  mümkün  kılan  düzenlemeler getirmiştir.    KKTC Anayasası nda yer alan diğer bir anayasal sınır ise,  temel hak ve özgürlükler ile yetkilerin kötüye kullanılmaması  başlığı altında yer alan 12. maddede düzenlenmiştir. Tüm hak ve özgürlükler açısından anayasal bir sınır teşkil eden bu madde, şu şekildedir:  Bu Anayasa nın hiçbir kuralı, herhangi bir gerçek veya tüzel kişiye, zümre veya sınıfa, bu Anayasa ile güvence altına alınan KKTC nin ve Kıbrıs Türk halkının hak ve statüsünün değiştirilmesini veya bu Anayasanın kurduğu düzenin yok edilmesini veya tanınan  temel  hak  ve  özgürlüklerin  ortadan  kaldırılmasını  amaçlayan hareketlere girişmek ve faaliyetlerde bulunmak hak ve yetkisini verir biçimde anlaşılamaz ve yorumlanamaz . Anayasa hükmü çerçevesinde dikkatimizi çeken ilk husus, anayasa koyucunun kötüye kullanma yasağının tek muhatabı olarak, gerçek ve tüzel kişileri göstermiş olmasıdır. Buna karşın, devlete, yetkilerin  kötüye  kullanılmaması  konusunda  herhangi  bir  sorumluluk yüklenmemiştir. Oysa AİHS nin kötüye kullanma yasağını düzenleyen 17. maddesi, kötüye kullanma yasağının kapsamına, sadece kişileri değil, devleti de  almıştır.  Bununla  birlikte  AİHS nin  bu  hükmü,  özgürlüğü  yok  etme                                                  89  Bu noktada,  olağanüstü durumlar  başlığı altında yer alan bu düzenlemeler ışığında, sıkça kullanılan  durdurma  kavramına da dikkat etmek gerekmektedir.   Durdurma  terimi,  daraltma  anlamına gelen klasik sınırlama kavramından çok daha ileri bir müdahale şeklini temsil etmektedir. Bu müdahale şekli de, ilgili özgürlüklerin sınırlanması değil, kullanımlarının tamamen veya kısmen askıya alınması sonucunu doğurmaktadır. Bu da, başta düşünce özgürlüğü olmak üzere, ilgili özgürlükler açısından oldukça ağır uygulamalara kapı açacaktır. 90  Anayasa nın 127. Maddesinin 3. fıkrasına göre;  Sıkıyönetim, seferberlik ve savaş hallerinde, hangi kuralların uygulanacağı ve işlemlerin nasıl yürütüleceği, Yönetim ile olan ilişkiler, özgürlüklerin nasıl kısıtlanacağı veya durdurulacağı ve savaş veya savaşı gerektirecek bir durum baş göstermesi halinde yurttaşlar için getirilecek yükümlülükler yasa ile düzenlenir. Ancak, savaş hali dışında sıkıyönetim ilanında, sıkıyönetimi gerektiren nedenlerin giderilmesi ile sınırlı olmak koşuluyla, sıkıyönetim süresince yürürlüğü kısmen veya tamamen durdurulan Anayasa maddeleri açıkça gösterilir ve böyle bir sıkıyönetim ilanında, sadece Anayasanın 126. maddesinin (2). fıkrasında belirtilen maddelerin yürürlüğü durdurulabilir . 45Seda Orbay                                                                 Ankara Üni. Hukuk Fak. Dergisi, 67 (1) 2018: 23-80  özgürlüğünü  yasaklamaktadır.  Bu  anlamda  korunan  özgürlüğün  bizzat kendisidir. Buna karşın Anayasa nın 12. maddesi, buna ek olarak devletin bekasına vurgu yaparak, mevcut düzeni yok etmek amacıyla da hak ve özgürlüklerin  kötüye  kullanılamayacağını  belirtmektedir.  Madde  metni içerisinde gözümüze takılan bir diğer husus ise,  faaliyet  kavramının taşımış olduğu anlam ve bunun düşünce özgürlüğüne getirebileceği anayasal sınırdır. Anayasa koyucu, hak ve özgürlükleri kötüye kullanma hallerini sayarken,  hareket  ve  faaliyet  terimlerini kullanmıştır. Kullanılan bu kavramlardan  faaliyet  terimi, sadece eylemsel tehlikeleri değil, aynı zamanda düşünce ürünlerinin  sebep  olabileceği  kötüye  kullanma  hallerini  de  kapsamına almaktadır.  Bu  kavramla  birlikte,  düşüncelerin  özgürce  yayılması  ve açıklanmasını güvence altına alan düşünce özgürlüğü de, kötüye kullanma yasağının kapsamına dâhil edilmiştir. Bu suretle, anayasa içerisinde düşünce özgürlüğü konusunda yeni bir anayasal sınır yaratılmıştır.  b) Düşünce Özgürlüğünün Sınırlanması ve Sınırlamanın Sınırları ba) Genel Olarak Sınırlama Sistemi KKTC Anayasası,  temel hak ve özgürlükler  konusunda  kademeli ve farklılaşmış  bir sınırlama rejimi öngörmektedir. Anayasa nın 11. maddesi, sınırlama  sisteminin  çerçevesini  belirleyen  düzenleme  niteliğindedir. İçeriğinde  yer  alan  düzenlemeler,  tüm  hak  ve  özgürlükler  açısından uygulanabilirlik  niteliğini  haiz  bulunmaktadır.  Söz  konusu  düzenleme,  Temel  Hak  ve  Özgürlüklerin  Özü   başlığı  altında  şu  şekilde  formüle edilmiştir:   Temel hak ve özgürlükler, özüne dokunmadan, kamu yararı, kamu düzeni, genel ahlak, sosyal adalet, ulusal güvenlik, genel sağlık ve kişilerin can  ve  mal  güvenliğini  sağlamak  gibi  nedenlerle  ancak  yasalarla kısıtlanabilir . Sınırlamalar  düzeneği  içerisinde  genel  sınırlayıcı  düzenlemelerle yetinmeyen anayasa koyucu, ayrıca her bir hak ve özgürlük açısından birtakım özel  sınırlayıcı  düzenlemeler  de  öngörmüştür.  Bu  çerçevede  hak  ve özgürlükler,  11.  madde  dışında,  özel  olarak  düzenlendikleri  maddeler aracılığıyla  da  sınırlanmışlardır.  Yani  sınırlama  rejimi,   genel  ve  özel sınırlama ortaklığı  üzerine inşa edilmiş durumdadır.                                                   91  Karşıt görüş için bkz. Sağlam, s.134-135. 92  Sağlam, s. 111. 46Ankara Üni. Hukuk Fak. Dergisi, 67 (1) 2018: 23-80        KKTC Hukukunda Düşünce Özgürlüğü…                            bb) Sınırlamanın Sınırı KKTC  Anayasası nın  11.  ve  24.  maddeleri,  düşünce  özgürlüğünün yasayla  sınırlanması  konusunda,  yasa  koyucuya  belli  birtakım  sınırlar getirmektedir. Yasa koyucunun, düşünce özgürlüğünü sınırlarken tabi olacağı sınırlar şu şekilde sıralanabilir:  i.  Sınırlamanın yasayla yapılması (yasallık ilkesi)  ii.  Sınırlamanın meşru bir sebebe dayanması iii. Sınırlamanın  düşünce  özgürlüğünün  özüne  dokunmaması  (öze dokunma yasağı)  i.  Yasallık İlkesi  Hak  ve  özgürlüklerin  sınırlanması  konusunda  öngörülen  ilk  sınır, sınırlamanın  Anayasadan  kaynaklanmış  ve  yasal  bir  işlem  sonucunda gerçekleşmiş olmasıdır. Buna göre, temel hak ve özgürlükler, yasama organı tarafından  anayasaya  uygun  bir  şekilde  hazırlanan  ve  yürürlüğe  sokulan kanunlarla  sınırlanabilecektir.  Bu  husus,  anayasa  koyucu  tarafından,  11. madde  içerisinde,   hak  ve  özgürlükler  ancak  yasayla  sınırlanabilir  vurgulamasıyla, açıkça dile getirilmiştir. Bununla birlikte Anayasa nın 24. maddesinde de düşünceyi açıklama özgürlüğünün kullanılmasının, yalnızca kanunun  koyduğu  koşul,  yöntem  ve  cezalarla  sınırlanabileceği  ifade edilmiştir.    Anayasa koyucu, anayasa içerisinde, kanun kavramının tanımına ilişkin olarak herhangi bir düzenleme yapmamıştır. Bu doğrultuda anayasanın ilgili maddelerinde geçen yasayla sınırlama koşulunun, yürütmenin düzenleyici işlemleri arasında yer alan yasa gücünde kararnameleri de kapsayacak şekilde ele alınması gerektiği kabul edilmektedir.  Nitekim AİHM, konuyla ilintili kararlarında  kanun  kavramının  maddi  anlamını  kullanarak,  genel,  soyut, objektif kuralları içeren yürütmenin düzenleyici işlemlerinin de özgürlüklerin sınırlanmasında  geçerli  kabul  edileceğini  vurgulamıştır.  Aynı  şekilde Türkiye Cumhuriyeti Anayasa Mahkemesi de, kanunlar yanında yasamadan alınan açık yetkiyle yürütme organınca düzenlenen genel, objektif işlemlerin de kanun kapsamında görülebileceğini belirtmiştir. KKTC Anayasası nda                                                  93  Yüzbaşıoğlu na göre yasallık ilkesi, hak ve özgürlükler açısından son derece önemli bir güvence teşkil etmektedir. Bu güvencenin temelinde kanun hükmünün,  hukuki güven ihtiyacını karşılayan bir sığınak özelliğini haiz olması  yatmaktadır. Tanör-Yüzbaşıoğlu, s.146. 94  Sağlam, s.106. 95  Sunday Times v. İngiltere, 6538/74, 26.04.1979, par.47. 96  E. 1990/31, K. 1990/24, KT. 24.09.1990. 47Seda Orbay                                                                 Ankara Üni. Hukuk Fak. Dergisi, 67 (1) 2018: 23-80  yasallık  ilkesinin  kapsamını  genişleten  ve  bu  bağlamda  yürütmeye düzenleyici işlem yapma yetkisi veren düzenleme 112. maddede karşımıza çıkmaktadır. Söz konusu maddenin (1). fıkrasına göre  ekonomik konularda, ivedilik varsa, Bakanlar Kurulu yasa gücünde kararname çıkarabilir . Ancak aynı  maddenin  son  fıkrasa   yasa  gücünde  kararnameler  ile  yeni  mali yükümlülükler getirilemez, kişisel ve siyasal hak ve özgürlükler kısıtlanamaz  şeklinde  düzenlemeye  yer  vererek,  yürütmenin  söz  konusu  yetkisini sınırlandırmıştır. Anayasa Mahkemesi de, yakın tarihli bir kararında yasa gücünde  kararnamelerin  ancak   kişisel  ve  siyasal  hak  ve  özgürlüklerin  kısıtlanmaması  koşuluyla  çıkarılabileceğini  vurgulayarak,  bu  yöndeki anayasal kuralı somutlaştırmıştır.  Anayasa  koyucunun  olağan  dönemde  yürütmenin  yasa  gücünde kararname  çıkarma  yetkisi  konusundaki  sınırlayıcı  tutumu,  olağanüstü durumlarda yasa gücünde kararname çıkarma yetkisi çerçevesinde karşımıza çıkmamaktadır. Anayasa nın 128. maddesine göre  Olağanüstü durum ve sıkıyönetim süresince, Cumhurbaşkanının başkanlığında toplanan Bakanlar Kurulu, olağanüstü durumun veya sıkıyönetimin gerekli kıldığı konularda, yasa gücünde kararname çıkarabilir.  Bu kararnameler, Resmi Gazete  de yayımlanır  ve  derhal  Cumhuriyet  Meclisinin  onayına  sunulur.    Bu kararnameler, Cumhuriyet Meclisinin üye tamsayısının salt çoğunluğunun oyu  ile  reddedilmedikçe,  olağanüstü  durum  ve  sıkıyönetim  süresince yürürlükte kalır . Bu düzenlemeyle birlikte Anayasa koyucu, olağanüstü ve sıkıyönetim  durumlarında  yürütmeye,  istisna  hâlinin  gerektirdiği  tüm konularda  yasa  gücünde  kararname  çıkarma  yetkisi  vermektedir.  Ayrıca olağan dönemde yasa gücünde kararname çıkarma yetkisinin sınırı olarak belirlenen  kişisel ve siyasal hak ve özgürlükleri kısıtlamama  koşulu da istisna döneminde aranmayarak, yürütmeye bu anlamda sınırsız bir hareket alanı yaratılmaktadır. Öyle ki, yasa ile sınırlılık koşulu gerçekleşmeksizin hak ve  özgürlükler  temelinde  sınırlanama  ve  yasaklamalara  gidebilecektir. Bununla  birlikte  anayasa  koyucunun,  yasa  gücünde  kararnamelerin  Cumhuriyet  Meclisinin  üye  tamsayısının  salt  çoğunluğunun  oyu  ile                                                  97  Anayasa koyucunun madde içerisinde vurguladığı  kişisel ve siyasal hak ve özgürlükler kısıtlanamaz  kuralı, bu özgürlükler dışında kalan diğer tüm hak ve özgürlüklerin yasa gücünde kararnamelerle sınırlanabileceği şeklinde yorumlanamaz. Çünkü yasa gücünde kararname çıkarma yetkisi, ekonomik konularla sınırlıdır. Bu düzenlemenin temel amacı ivedilik gerektiren durumlarda yürütmeye ekonomik konularla sınırlı kalmak koşuluyla sosyal alanda düzenleme yapma imkânı sağlamaktır. Bununla birlikte Anayasa da ekonomik ve sosyal hak ve özgürlükler kategorisinde yapısal olarak klasik haklardan farklı olmayan haklar da yer almaktadır. Sağlam ın da vurguladığı üzere bu tür hakların yasa gücünde kararnamelerle sınırlanması, en başta bunların ekonomik konularla ilişkilendirilmesinin söz konusu olamayacağı için mümkün değildir. Bkz. Sağlam, s.108.   98  Anayasa Mahkemesi Birleştirilmiş 20 ve 21/2012, (D. 2/2012), 06.08.2012. 48Ankara Üni. Hukuk Fak. Dergisi, 67 (1) 2018: 23-80        KKTC Hukukunda Düşünce Özgürlüğü…                            reddedilmedikçe, olağanüstü durum ve sıkıyönetim süresince  yürürlükte kalmasını  öngörmesi,  bu  düzenlemelerin  yürürlüğünün  süreklileşmesine neden olabilecektir. Arslan a göre olağanüstü durumun geçici olmaktan çıkarılması, istisna hâlinin normalleşerek, özgürlükler aleyhine otoriter siyasi uygulamaların meşrulaşmasına olanak sağlayabilecektir. Kuşkusuz bundan en fazla etkilenecek özgürlükler de muhalefet etmeyi özgür kılan, diğer bir ifadeyle farklı düşünmeyi ve bunları çeşitli yollarla özgürce ifade etmeyi güvence altına alan özgürlükler olacaktır. Geldiğimiz noktada yasa gücünde kararnameler, özgürlüklerin sınırlanmasında önemli bir güvence teşkil eden yasallık ilkesinin istisnası olarak temellenerek, olağanüstü dönemlerde başta düşünce özgürlüğü olmak üzere tüm özgürlükler aleyhine tehlikeli kapılar aralamaktadır. Öte yandan AİHM nin yerleşmiş içtihadına göre özgürlükleri sınırlayan hukuk  kuralının  kolay  ulaşılabilir  ve  etkilerinin  öngörülebilir  olması gerekmektedir.  Bu  çerçevede  yasallık  ilkesi  açısından  önemli  husus, düşünce özgürlüğüne sınırlama getiren kuralın, hukuki belirlilik/güvenlik tanıyıp  tanımadığıdır.  Yasal  çerçeveyle  ilgili  olarak  vatandaşın  yeterli bilgiye sahip olması ulaşılabilirlik açısından önemlidir. Öngörülebilirlik ise vatandaşların  davranışlarını  ona  göre  ayarlamalarına  imkân  sağlayacak ölçüde, kuralların açıklıkla formüle edilmesidir. Kanunların dili, ayrı bir bilgi birikimine gerek olmaksızın, herkes tarafından kolayca anlaşılabilir olmalıdır. Bu da, ilgili yasa hükmünün açık ve kesin bir dille hazırlanmasını gerekli kılmaktadır. Bu niteliklere sahip olmayan bir kanun hükmü, doğal olarak, hak ve özgürlükler açısından kendisinden beklenen güvenceyi de                                                  99  Sağlam, olağanüstü hal ve sıkıyönetimin geçici bir dönem için geçerli olabileceğine işaret ederek, bunun hak ve özgürlükler anlamında güvence teşkil edeceğini savunmaktadır. (Sağlam, s.109) Ancak anayasanın  ilişkili  maddelerine  bakıldığında  yürütmeyi  süre  anlamında  sınırlayan  herhangi  bir düzenlemenin bulunmadığı açıkça görülmektedir. Aksine 128. madde, kararnamelerin  olağanüstü durum ve sıkıyönetim süresince  yürürlükte kalabileceğini hükme bağlamaktadır.     100  İstisna hâli ve düşünce özgürlüğü arasındaki ilişki için bkz. Zühtü Arslan,  Türkiye de İstisna Hâli, Terör ve İfade Özgürlüğü , Türkiye Barolar Birliği Dergisi, Sayı 71, 2007, s. 201-226. 101  Örnek kararlar için bkz. Goodwin v. İngiltere, 27.03.1996, Vol.22, 1996, s.124; Ezelin v. Fransa, Vol.14., 1992, s.387.  102  Sunay, s.124. 103  Vahit Bıçak,  Avrupa İnsan Hakları Mahkemesi Kararları Işığında İfade Özgürlüğü , Teorik ve Pratik Boyutlarıyla İfade Hürriyeti, (Ed. Bekir Berat Özipek), Liberal Düşünce Topluluğu, Ankara, 2003, s.269-270.  104  AİHM, zaman içerisinde geliştirmiş olduğu içtihatlarda sınırlamanın kanunla yapılmış olmasının yanında hukuken öngörülebilirliğe sahip olması gerektiğini de açıkça vurgulamıştır. Mahkeme, önceden görülebilirliğin mutlak ölçüde olması gerekmediğini, bu noktada  makul  bir ölçüde olmasının yeterli olacağını belirtmiştir. Bu konuda örnek karar için bkz. 24.05.1988 tarihli Müller v. Diğerleri-İsviçre kararı, par. 29; 15.11.1996 tarihli Cantoni v. Fransa kararı, par.35; 29.01.2004 tarihli Chauvy v. Diğerleri-Fransa kararı, par. 43-45;13.11.2008 tarihli Kayasu v. Türkiye kararı, par.83-84. 49Seda Orbay                                                                 Ankara Üni. Hukuk Fak. Dergisi, 67 (1) 2018: 23-80  sağlayamayacaktır. Zira soyut ve her yöne çekilebilen ifadelerle dolu yasal düzenlemeler, özgürlüklerin sınırlanması konusunda keyfi uygulamalara açık bir çek verecektir.  ii. Sınırlama sebepleri Anayasa  koyucunun,  hak  ve  özgürlüklerin  sınırlanması  konusunda getirmiş olduğu diğer bir ölçüt ise sınırlamanın meşru bir nedene bağlı olarak yapılmış olmasıdır. İlk bakışta, sınırlama yetkisinin belli amaç ve sebeplere bağlı tutulmasının, hak ve özgürlükler açısından önemli bir güvence sağlamış olduğu sanılabilir. Ancak, öngörülen sınırlama sebeplerinin öznel yorumlara elverişli  özelliği,  özgürlükler  açısından  pek  de  güvenceli  bir  zemin yaratmamakta, aksine sınırlama konusunda yasa koyucunun eline sınırsız bir takdir yetkisi vermektedir. Anayasa içerisinde sınırlama sebepleri konusunda oldukça geniş bir listeye yer verilmiş olması da, durumu tamamen özgürlükler aleyhine çevirmektedir. Anayasamız,  daha  önce  de  belirtildiği  gibi,  sınırlama  sebepleri konusunda  kademeli  ve  farklılaşmış  bir  sistem  öngörmüştür.  Bu  sistem çerçevesinde,  özgürlüklerin,  hem  11.  madde  dahilinde  yer  alan  genel sınırlama  sebepleriyle,  hem  de  ilişkin  bulundukları  maddelerdeki  özel sebeplerle sınırlanabilmeleri mümkün hale getirilmiştir. Sınırlama düzeneği içerisinde karşımıza ilk olarak, genel sınırlama sebepleri çıkmaktadır. Bu sınırlama  sebepleri,  11.  madde  içerisinde  şu  şekilde  sayılmıştır:   Kamu yararı, kamu düzeni, genel ahlak, sosyal adalet, ulusal güvenlik, genel sağlık ve kişilerin can ve mal güvenliğini sağlamak . Bu noktada, genel sınırlama sebepleri açısından iki önemli hususa dikkat çekmek isteriz. Öncelikle, madde içerisinde belirlenen sınırlama sebepleri, hak ve özgürlükler açısından  genel  bir  niteliğe  sahiptir.  Bu  özellik,  belirtilen  sınırlama  sebeplerini,  hak  ve özgürlüklerin  tümü  açısından  geçerli  bir  konuma  getirmektedir.  Dikkat edilmesi gereken diğer bir husus ise, genel nitelikli sınırlama sebeplerinin salt 11.  maddede  açıkça  sayılanlarla  sınırlı  tutulmamış  olmasıdır.  Anayasa koyucu,  bu  hususu  sınırlama  sebeplerini  tek  tek  saydıktan  sonra   gibi nedenlerle  ibaresini kullanmak suretiyle açıkça dile getirmiştir. Bu şekilde, yasa koyucunun, sayılan genel sınırlama sebepleri dışında, benzer nedenlerle de  sınırlama  yoluna  gidebilmesi  mümkün  kılınmaktadır.  Sınırlamalar düzeneği  içerisinde,  ikinci  olarak  karşımıza  özel  sınırlama  sebepleri                                                  105  Norman P. Barry,  Hukuki ve Siyasi Açıdan İfade Hürriyeti , Teorik ve Pratik Boyutlarıyla İfade Hürriyeti, (Ed. Bekir Berat Özipek), Liberal Düşünce Topluluğu, Ankara, 2003, s.28; Jean Morange,  İfade Özgürlüğünün Hukuki Esasları , Düşünce Özgürlüğü, (Ed.Hayrettin Ökçesiz) , HFSA Yayınları, 3. Baskı, İstanbul, 1998, s.91. 50Ankara Üni. Hukuk Fak. Dergisi, 67 (1) 2018: 23-80        KKTC Hukukunda Düşünce Özgürlüğü…                            çıkmaktadır.  Bu  sınırlama  sebepleri,  her  bir  hak  ve  özgürlüğün  ilişkili bulunduğu maddeler içerisinde özel olarak kayda bağlanmıştır.  Anayasa koyucu, diğer hak ve özgürlüklerden farklı olarak düşünce özgürlüğü temelinde salt özel sınırlama sebeplerinin yer aldığı bir sınırlama düzeneği  oluşturmuştur.  Buna  göre  24.  madde  çerçevesinde   yalnız  ibaresini kullanarak, düşünce özgürlüğü açısından genel-özel sınırlama sebebi ortaklığına son vermiştir. Bu vurguyla birlikte, 11. madde de öngörülen genel sınırlama sebepleri tamamen etkisiz hale getirilmiştir. Bu bağlamda özgürlük, sadece madde içerisinde sayılan  ulusal güvenlik, anayasal düzen, kamu güvenliği,  kamu  düzeni,  genel  sağlık,  genel  ahlak  yararı  için  veya başkalarının şöhret veya haklarının korunması veya bir sırrın açıklanmasının önlenmesi  veya  yargının  otorite  veya  tarafsızlığının  sürdürülmesi   için sınırlandırılabilecektir. Ancak, hemen belirtelim ki, bu durum, düşünce özgürlüğü  konusunda  herhangi  bir  güvence  sağlamamaktadır.  Zira  özel sınırlama sebeplerin bir kısmı, 11. madde dâhilinde sayılan genel sebeplerin aynen tekrarından başka bir şey değildir. Bu da, düşünce özgürlüğüne artı bir koruma teşkil etmemektedir. Öte yandan sınırlama sebeplerinin muğlak, geniş yoruma açık kavramlarla temellendirilmesi de, özgürlüğün güvence alanını daraltan diğer bir husustur. Sınırlama sebeplerin haklılığını gösterme yükümlülüğü devlete aittir. Sınırlamanın  gerekliliği  ikna  edici  olmalıdır.  Bu  noktada  gereklilikten anlaşılması gereken sınırlamanın amacının  acil bir toplumsal ihtiyaç  tan kaynaklandığıdır.  Ulaşılmak  istenen  amaçla  özgürlüğün  sınırlandırılması                                                  106  Son  fıkranın   söz  ve  anlatım  özgürlüğü   kavramını  vurgulayan  açık  ifadesi,  bize,  düşünme özgürlüğünün sınırlama rejimi dışında tutulduğunu açıkça göstermektedir. Anayasa koyucu, bu düzenlemeyle, düşünme özgürlüğü konusunda getirilebilecek yasal sınırlamalara kapıları tamamen kapamıştır. Zaten, dış dünyada bir etki doğurması mümkün olmayan düşünme özgürlüğünün sınırlama rejimi  dışında  bırakılması  da  gayet  doğaldır.  Bu  durum,  düşünme  özgürlüğünün  doğasından kaynaklanan bir gerekliliktir. 107  Genel ve özel sınırlama nedenlerinin ortaklığı konusunda Literatürde bir dizi tartışma sürdürülmektedir. Bu tartışmaların odağında esasen, sınırlama nedeni öngörülmemiş maddeler konusunda 11. maddede sayılan genel sınırlama nedenlerinin kullanıp kullanılamayacağı hususu yer almaktadır. Necatigil e göre Anayasa da bazı hak ve özgürlüklerin güvencesine ilişkin yasaklar o kadar açıktır ki, bu çerçevede yasayla sınırlanmaları mümkün değildir. Necatigil (1998), s. 26. Ancak Anayasa Mahkemesi, farklı tarihlerde vermiş olduğu kararlarında Anayasa da korunan hakların tümünün sınırlanabileceği, buna bağlı olarak da özel kısıtlama öngörülmediği hallerde, bunların kısıtlanmasının 11. maddede belirtilen genel kısıtlamalara bağlı olarak yapılabileceğini hükme bağlamıştır. (AYM. 08.08.1980 tarihli 4/80, 5/80; AYM, 11.06.1982 tarihli 9/82, D. 5/82, AYM 06.11.1996 tarihli 4/96, D.8/96). Sağlam söz konusu kararlarda Mahkeme nin oldukça fazla ve anlaşılmaz bir şekilde TC Anayasa Mahkemesi nden etkilenmiş olduğunu ifade etmektedir. Oysa TC Anayasa Mahkemesi nin aksi yönde kararları da mevcuttur. Bununla birlikte Sağlam, KKTC Anayasa Mahkemesi nin bu anlaşılmaz tutumunun, kararların özellikle bilim ve sanat özgürlüğü ile savunma hakkı gibi hak ve özgürlükler çerçevesinde alınmış olması bağlamında tartışılmaya açılması gerektiğini ifade etmektedir. Sağlam, s. 119-122.  51Seda Orbay                                                                 Ankara Üni. Hukuk Fak. Dergisi, 67 (1) 2018: 23-80  arasında  orantılı  bir  ilişki  olmalıdır.  Dolayısıyla  sınırlamanın  gerekliliği, orantılılık  ilkesinin  varlığıyla  meşruiyet  kazanmaktadır.  Sınırlama çerçevesinde alınan önlem, özgürlüğün koruma alanını daraltma gerekliliğini taşıyacak öneme sahip olmalıdır. Özgür ifade ile sınırlama amacının koruduğu değer arasında bir denge sağlanması bu anlamda önemlidir. Nitekim AİHM de,  zaman  içerisinde  geliştirmiş  olduğu  içtihatlarda  sınırlama konusunda ulusal otoritelerin geniş bir takdir marjına sahip olmadığını, bu çerçevede düşünce açıklamasının korunan değerler açısından önemli bir etki yaratacak nitelikte olması gerektiğini vurgulamıştır.      iii. Sınırlamanın Hakkın Özüne Dokunulmaksızın Yapılması (Öze Dokunma Yasağı) KKTC Anayasası, temel hak ve özgürlüklerin yasal anlamda sınırlanması konusunda,  öze dokunma yasağını  benimsemiştir. Öze dokunmama ölçütü, her hak ve özgürlüğün bir özü, cevheri olduğu düşüncesine dayanmaktadır. Her hak ve özgürlük, güvence alanı içerisinde, dokunulmasına kesinlikle izin vermediği belli birtakım değerler yaşatmaktadır. Dokunulmaz kabul edilen bu değerler, o temel hakkın özünü oluşturmaktadır. O halde hakkın özü,   her temel hak açısından kişiye, dokunulmaz, asgarî bir alan güvencesi veren, artık daha fazla sınırlama yapılmasını olanaksız kılan mutlak çekirdektir 111. Bu çerçevede  şu  soru  akla  gelmektedir:  Acaba,  hangi  noktada  hak  ve özgürlüklerin özüne dokunulmuş sayılır? Bu sorunun cevaplanabilmesi için, ilk olarak, sınırlama konusu özgürlüğün özünü teşkil eden değerlerin tespit edilmesi gerekmektedir. Anayasa koyucu, bazı hak ve özgürlüklerin özlerini teşkil eden değerlere Anayasa içerisinde yer vermiştir. Örneğin, basının sansür edilememesi, eziyet veya işkence yasağı gibi. Buna karşın, diğer hak ve özgürlüklerin varlık nedenlerini oluşturan değerlere, Anayasa içerisinde yer verilmemiştir. İşte bu belirsizlik, özgürlükler açısından dokunulamayacak  öz  ün belirlenmesi sorununu gündeme taşımaktadır.  T.C  Anayasa  Mahkemesi,  bakmış  olduğu  davalarda,  öze  dokunma meselesi bakımından, şu ölçütü geliştirmiştir: Bir hakkın veya hürriyetin kullanılmasını,  ...açıkça yasaklayıcı veya örtülü bir şekilde kullanılmaz hale                                                  108  Bıçak, s.270. 109  23 Eylül 1994, Jersild v. Danimarka kararı, par. 31. Ayrıca AİHM nin bu konudaki eğilimi konusunda bkz. Lawson, s.251-259. 110  Oktay Uygun, 1982 Anayasası nda Temel Hak ve Özgürlüklerin Genel Rejimi, Kazancı Hukuk Yayınları, İstanbul, 1992, s.186. 111  Soysal, s.198. 112  Bazı hak ve özgürlükler konusunda, Anayasanın yazılı hale getirmiş olduğu bu tür değerler, ek güvence olarak da isimlendirilmektedir.   113  Uygun, s.187. 52Ankara Üni. Hukuk Fak. Dergisi, 67 (1) 2018: 23-80        KKTC Hukukunda Düşünce Özgürlüğü…                            koyucu veya ciddî surette güçleştirici ve amacına ulaşmasını önleyici ve etkisini ortadan kaldırıcı...  sınırlamalar, o hakkın özüne dokunmuş sayılır. Bu çerçevede bir hakkın kullanımı artık o hakkın kullanılması anlamını taşımadığı anda sınırlamanın hakkın özüne dokunduğu kabul edilecektir.  KKTC Anayasa Mahkemesi de vermiş olduğu muhtelif kararlarda hakkın  özü   kavramına  ilişkin  olarak  benzer  bir  yaklaşım  benimsemiştir. Mahkemeye  göre   bir  hak  ve  özgürlüğün  amacına  aykırı  biçimde kullanılmasını son derece zorlaştıran veya onu kullanılamaz duruma düşüren sınırlamalar o hak ve özgürlüğün özüne dokunmuş olur 116.  Yine aynı kararlarında Mahkeme,  her konunun kendine özgü hal ve koşullar içinde  değerlendirilmesini belirterek, her bir hakkın kendine özgü koruma alanlarının ayrı ayrı belirlenmesi gerektiğini ifade etmiştir. Düşünce özgürlüğü ışığında  öz  meselesi, genellikle düşünsel yaşamın dokunulmazlığından  hareket  edilerek  çözümlenmeye  çalışılmaktadır.  Bu çerçevede,  kınama, suçlama ve açıklamaya zorlama  yollarından herhangi biriyle  düşünsel  yaşama  müdahale  edilmesinin,  doğrudan  doğruya  öze dokunduğu kabul edilmektedir. Ancak, geliştirilen  bu ölçüt de, bizi öze dokunma  yasağı  açısından  her  durumda  geçerli  açık  bir  sonuca ulaştırmamaktadır. Bu bağlamda, ortaya çıkan belirsizliğin çözümlenmesi konusunda  tüm  görev  yargıçlara  düşmektedir.  Bu  çerçevede  yargıçlar, önlerine gelen her bir davada, öze dokunma yasağının ihlal edilip edilmediğini ayrı ayrı değerlendirmek durumundadırlar. Şüphesiz ki, bu da özgürlüklerin sınırlanması konusunda keyfi uygulamalara yol açacaktır. Bu çerçevede, öze dokunmama ölçütünün özgürlükler açısından kesin bir güvence sağlamış olduğu  şeklinde  bir  görüşün  savunulması  yanlış  olacaktır.  Bu  anlamda  ölçülülük  ve  sınırlamanın demokratik toplum düzeninin gereklerine aykırı olmaması   ölçütleri  öze  dokunma  yasağını  destekleyici  bir  işleve  sahip olabilir. Nitekim KKTC Yüksek Mahkemesi vermiş olduğu bir kararda  AİHM kararlarında vücut bulan  necesary in a democratic society  yani müdahalenin demokratik toplumda gereklilik arz edip etmediği, mahkeme tarafından dikkate alınmalıdır. Demokratik hukuk devletinde, amaç ne olursa olsun,  sınırlamalar,  özgürlüğün  kullanılmasını  ölçüsüz  biçimde  ortadan kaldıracak düzeyde olamaz  sonucuna ulaşarak, öze dokunmama koşulunu diğer ölçütlerle birlikte sınırlamanın sınırı olarak yorumlama yönünde tutum sergilemiştir.                                                  114  E.1962/208, K.1963/1 Sayılı Karar, Anayasa Mahkeme Kararlar Dergisi, Cilt I, s.74. 115  Beydoğan, s.120. 116  AYM 26 Ocak 1986 tarihli kararı Numara:10/83, D.1/84; AYM 17 Nisan 1987 tarihli kararı Numara:27/86, D. 4/87; AYM 07.03.1996 tarihli Numara:15/95, D. No:2/96. 117  Sağlam, s.132-133. 118  KKTC Yüksek Mahkemesi 16.02.2012 tarihli kararı Yargıtay/Hukuk No:138/2011, D. No:3/2012, s.28. 53Seda Orbay                                                                 Ankara Üni. Hukuk Fak. Dergisi, 67 (1) 2018: 23-80   Öze  dokunma   yasağı,  esasen   demokratik  toplumun  gerekleri  ölçütünün  farklı  bir  görünümünü  teşkil  etmektedir.  Zira  özgürlüklerin özüne dokunarak, onu kullanılmaz hale getiren sınırlamaların demokratik toplum  düzeninin  gerekleriyle  uyum  içerisinde  olduğunu  belirtmek  söz konusu değildir. Öz kavramının bu anlamda demokratik toplumun gerekleri çerçevesinde değerlendirilmesi, şüphesiz düşünce özgürlüğünün korunması anlamında  önemli  bir  güvence  olarak  kabul  edilebilir.  Ancak  burada demokratik düzlemin gerekliliği temelinde hakkın  özü  hususunun nasıl değerlendirilmesi  gerektiği  meselesi  karşımıza  çıkmaktadır.  Bu  sebeple Sunay,  sınırlamanın  demokratik  düzlemde  meşru  olup  olmadığını  tespit edebilmek için, öz kavramının tayininde,  sınırlamayı haklı kılan bir sebebin (ciddi ve somut bir zarar, önlenemez ve kaçınılamaz bir tehlike) bulunup bulunmadığının  araştırılmasının   daha  doğru  bir  çözüm  olacağını  ifade etmektedir.  Bunun  tespitinde  ise  demokratik  toplumun  gerekleri  olan çoğulculuk, açık fikirlilik ve hoşgörü ilkelerine başvurulması gerekmektedir. Dolayısıyla  burada  dikkat  edilmesi  gereken  temel  husus,  düşüncenin açıklanmasının  yaratacağı  yakın  ve  kaçınılmaz  tehlikelere  dayandırılan sınırlamaların hakkın özüne dokunup dokunmadığının tespit edilmesidir. Bu çerçevede hareket edilmesi, demokratik toplumun gereklerine uygun olma ölçütüyle  birlikte   açık  ve  mevcut  tehlike   ölçütünü  de  sınırlamanın meşruluğunun tespitinde temel alınması sonucunu ortaya çıkaracaktır. Fakat hemen  belirtmek  gerekir  ki,  açık  ve  mevcut  tehlike  ölçütü  de,  düşünce özgürlüğünü sınırlayıcı bir araç haline gelebilir. Bu noktada tehlikenin varlığının tespit edilmesinde takdir yetkisini kullanan yargıçların, bu kıstası  hak  eksenli   ve  özgürlükçü  bir  yaklaşımla  yorumlamaları  son  derece önemlidir.  Öte  yandan  KKTC  Yüksek  Mahkemesi,  sınırlamanın  meşruluğu temelinde öze dokunmama hususunu irdelerken, ölçülülük ilkesini de ele almaktadır.  Mahkeme,  sınırlamaların  ne  ölçüde  yapıldığı  hususunu demokratik toplum düzeninin gerekleri çerçevesinde değerlendirmektedir.                                                  119  Beydoğan, s.120. 120  Bu husus TC Anayasa Mahkemesi nin kararlarına şu şekilde yansımıştır:  Kişinin sahip olduğu dokunulmaz, vazgeçilmez, devredilmez temel hak ve hürriyetlerin özüne dokunulup tümüyle kullanılmaz hâle getiren kısıtlamalar demokratik toplum düzeninin gerekleriyle uyum içinde sayılamaz. …Bu anlayış içinde hürriyetlerin yalnızca ne ölçüde kısıtlandığı değil, kısıtlamanın koşulları, sebebi, yöntemi, kısıtlamaya  karşı  öngörülen  kanun  yolları,  hep  demokratik  toplum  düzeni  kavramı  içerisinde değerlendirilebilir. Hürriyetler ancak; istisnaî olarak ve demokratik toplum düzeninin sürekliliği için zorunlu olduğu ölçüde sınırlanabilir . (TC Anayasa Mahkemesi 26.11.1986 tarihli kararı, E.1985/8, K.1986/27). 121  Sunay, s.120. 122  Sunay, s.121. Aynı zamanda kriterin eleştirisi için bkz. Hafızoğulları, s. 93-94.  123  Arslan (2007), s. 219.   54Ankara Üni. Hukuk Fak. Dergisi, 67 (1) 2018: 23-80        KKTC Hukukunda Düşünce Özgürlüğü…                            Mahkeme ye göre  ölçülülük ilkesi, tüm demokratik ülkelerde kabul edilen bir ölçüttür ve demokratik toplumun ihtiyaçları nispetinde belirlenir 124. Bu ilişkilendirmenin temelinde esasen demokratik toplum düzeninin gereklerine uygun olma ölçütünün  sınırlamanın sınırına ilişkin en uç nokta yı göstermesi yatmaktadır.  Bu  anlamda  sınırlamanın  demokratik  toplum  düzeninin gereklerine  uygunluğunun  denetlenmesinde  öncelikle  sınırlama  amacıyla başvurulan araç arasında bir dengenin var olup olmadığının sorgulanması gerekmektedir.  Ulaşılacak  sonuç  çerçevesinde  sınırlamanın  demokratik toplum düzeninin gereklerine uygunluğu tespit edilebilecektir.   KKTC  Yüksek  Mahkemesi nin  ölçülülük  denetiminde  esas  aldığı hususlar,  elverişlilik,  gereklilik  ve  oranlılık  olarak  sıralanabilir.  Nitekim Mahkeme vermiş olduğu bir kararda  bir yetki kullanılırken, eylem ile önlem arasında adil bir dengenin bulunması ve öngörülecek sınırlamanın, amacına ulaşmaya cevaz vermesi  gerektiğini vurgulayarak, söz konusu unsurların ölçülülük  denetiminde  esas  alınması  gereken  hususlar  olduğunu belirtmiştir. Demokratik toplum düzeninin gerekleri, ölçülülük ilkesinin denetlenmesinde  ilk  halka  olan   gereklilik   unsurunun  ifadesidir. Elverişlilik, sınırlamanın konusu olan önlemin amaca ulaşması bakımından elverişliliğiyle  ilintilidir.  Oranlılık  ise  amaç  ile  araç  arasındaki   makul  dengeyi ifade eder. Bu ise  makullük  kavramı temelinde menfaatler arasında soyut bir menfaat dengesinin sağlanmasını gerekli kılmaktadır. Zira burada kamu menfaatleri ile bireysel menfaat arasında bir çatışma belirmektedir. Rumpf a  göre  bu  aşamada  yargıç,   adalet  ve  insan  haysiyeti  ilkelerinin dolaysız bir biçimde tartıya konulması gereken bir karar verme sürecine  girmektedir.  Bu  noktada  özgürlüğün  korunması,  güvencenin  insan haysiyetine  uygun  eşit  dağıtılmasıyla  ilişkili  olup,  yargıcın  menfaatler arasında adil bir denge kurmasını gerekli kılmaktadır. Demokratik hukuk devletinin  en  iyi  biçimde  gerçekleştirilmesinde  ölçülülük  ilkesinin  tüm boyutlarıyla cesaret ve adalet duygusu çerçevesinde değerlendirilmesi ve bu çerçevede karar verme sürecinin etkinleştirilmesi gerekmektedir.                                                     124  KKTC Yüksek Mahkemesi 16.02.2012 tarihli kararı Yargıtay/Hukuk No:138/2011, D. No:3/2012, s.28. 125  Sunay, s.100. 126  KKTC Yüksek Mahkemesi 16.02.2012 tarihli kararı Yargıtay/Hukuk No:138/2011, D. No:3/2012, s.28. 127  Christian Rumpf,  Ölçülülük İlkesi ve Anayasa Yargısındaki İşlevi ve Niteliği , Anayasa Yargısı, C. 10, Ankara, 1993, s.30. 128  Rumpf, s. 46; Sunay, s.106. 129  Rumpf, s. 47. 130  Rumpf, s. 48. 55Seda Orbay                                                                 Ankara Üni. Hukuk Fak. Dergisi, 67 (1) 2018: 23-80  B. KKTC Ceza Yasasında Düşünce Özgürlüğüne Sınırlama Getiren Düzenlemeler:  Düşünce Suçları   1. Düşünce Özgürlüğünü Sınırlayan Düzenlemeler Resmi  bir  ideoloji  temelinde  siyasallaşan  devletler,  toplumu, doğruluğundan şüphe edilmeyen ilkeler çerçevesinde şekillendirmek isterler. İyi/kötü, doğru/yanlış, yurtsever/vatan haini gibi zıtlıklar, resmi ideolojinin sürekliliğinin  sağlanmasında  önemli  bir  role  sahiptirler.  Burada  düşünce özgürlüğünün sınırı, düşünce açıklamalarının resmi söyleme uygunluğuyla belirlenmektedir. Resmi  doğru ya aykırı düşmeyen, onu meşrulaştırıp besleyen düşünceler, siyasi/hukuki düzlemde icazetli ve imtiyazlı düşünceler olarak muamele görürler. Zira bu düşüncelere karşı siyasi otorite oldukça naziktir. Her şeyden önce düşüncelerin kitlelere ulaşmasında her türlü yardım ve teşvik hiç çekinilmeksizin yapılır. Bu yardımların temelindeki gaye ise düşüncelerin resmi  doğru  etrafında yeniden üretilmesini sağlamak ve siyasi otoritenin toplum üzerindeki tahakkümünü meşrulaştırmaktır. Bu noktada devlet, tek doğru etrafında  yoldan çıkanları  yola getiren siyasi bir güç haline gelmektedir.  Mutlak üstünlük ve öncelik, tek  doğru  olarak resmi söyleme aittir. Bu düşünceden sapanlar ise yasalar temelinde en ağır yaptırımlarla karşı karşıya kalmaktadır.  KKTC  Ceza  Yasası  bu  açıdan  irdelendiğinde  düşünce özgürlüğüyle ilgili olarak özellikle  muhalif  düşüncelere yönelik en ağır ve tehlikeli  uygulamalara  kapı  açan  çeşitli  düzenlemelerin  varlığı  açıkça görülebilmektedir.  Bu  noktada,   Anglo  –  Sakson   hukuk  sisteminden adaptasyon  yoluyla  gelişen  Ceza  Sisteminin  yargıçlara  söz  konusu                                                  131  Zühtü Arslan,  İfade Özgürlüğünün Sınırlarını Yeniden Düşünmek:  Açık ve Mevcut Tehlike nin Tehlikeleri , Teorik ve Pratik Boyutlarıyla İfade Hürriyeti, (Ed. Bekir Berat Özipek), Liberal Düşünce Topluluğu, Ankara, 2003, s. 50. 132  Arslan (2003/a), s.52. 133  Aynı zamanda,  Müfsidane Yayınlar Yasası  ve  Askeri Suç ve Cezalar Yasası nda da, düşünce açıklamalarını suç olarak kabul eden yasa hükümlerine rastlamak mümkündür. Konu akışı içerisinde, yeri geldikçe bu yasa hükümlerine de yer verilecektir. 134   Düşünce suçu  kategorisi içerisinde esas olarak ele alacağımız yasa hükümleri, Ceza Yasası çerçevesinde kayda bağlanan 36. md, 39. md, 47. md, 57. md ve 59. md dir. Ancak, hemen belirtelim, bu inceleme sırasında söz konusu hükümlerin ceza hukuku açısından tahlil edilmesi söz konusu olamayacaktır. Bu çerçevede, hangi hükmün nasıl bir düşünce suçu yaratmış olduğu ve bu suçların her birini oluşturan kurucu unsurların neler olduğu tartışılmayacaktır. Bizim esas amacımız bu hükümleri, düşünce özgürlüğü ışığında genel olarak değerlendirmektir.  135  Necatigil (1998), s.9. Kıbrıs Hukuk sisteminin Anglo-Sakson hukukuna dayanmasının temel nedeni, 1914-1960 yılları arasında İngiliz idaresinin adadaki varlığını kalıcı kılma yolunda hukuk sisteminde yapmış olduğu köklü hukuki ve idari tasarruflardır. Turhan a göre bu dönem içerisinde İngilizler, ada genelinde hem yargı örgütünü kalıcı bir şekilde yeniden yapılandırmak, hem de getirdikleri yeni maddi hukuk kurallarıyla toplumu şekillendirmek istemişlerdir. (Turgut Turhan,  Tarihsel Bakış Açısıyla Kıbrıs Hukuk Sistemi , Ankara Üniversitesi Hukuk Fakültesi Dergisi, Cilt 57, Sayı 2, 2008, s. 26656Ankara Üni. Hukuk Fak. Dergisi, 67 (1) 2018: 23-80        KKTC Hukukunda Düşünce Özgürlüğü…                            maddelerin yorumlanması konusunda geniş bir takdir yetkisi tanıdığı da unutulmamalıdır.  Bu  nedenledir  ki,   yargıç  kültürü   136  bu  maddelerin doğuracağı sonuçlar açısından belirleyici olmaktadır. Söz konusu yasa hükümlerinin başında, 2014 yılında yapılan değişiklikle yürürlükten kaldıran 36. madde gelmektedir. Devlete karşı ihanet suçunu düzenleyen bu madde çerçevesinde vatana ihanetin her şekli suç olarak kabul edilmiş ve bunların her biri için ağır yaptırımlar öngörülmüştü. Örneğin, ihanet teşkil eden bir konu veya teorinin, yazılı basın yoluyla dış dünyaya açıklanması, bu madde kapsamında bir suç olarak kabul edilmişti. Hatta yasa koyucu daha da ileri giderek, ihanet teşkil eden herhangi bir fiil, konu veya teoriyi, düşünsel yaşam içerisinde planlama, icat etme, niyet etme ve hayal etmeyi dahi, devlete karşı ihanet suçu olarak öngörmüştü.  Madde çerçevesinde göze çarpan en önemli husus, yasa koyucunun devlete karşı düşüncenin hiçbir şekline müsaade etmemiş olmasıydı. Öyle ki, hızını alamayan yasa koyucu, ihanet teşkil ettiğini düşündüğü herhangi bir fiil, konu veya teorinin, düşünsel yaşam içerisinde planlanmasını, niyet edilmesini ve hatta hayal edilmesini dahi, devlete karşı bir ihanet olarak nitelendirmişti. Bu  nitelendirmeyle  birlikte  ise  son  derece  onur  kırıcı,  insanlık  dışı uygulamalara  kapı  açılması  kaçınılmaz  kılınmıştı.  Zira  düşünsel  yaşam içerisinde gerçekleşen etkinliklerin suç olarak kabul edilmesi ve bu çerçevede cezalandırılması her şeyden önce düşünme özgürlüğünün doğasına aykırıdır. Bunun  temelinde,  düşünme  özgürlüğünün  bir  iç  âlem  özgürlüğü  olması yatmaktadır. Bu da, düşünsel yaşam içerisinde gelişen düşünsel etkinlikleri sınırsız  kılmaktadır.  Zaten,  düşünsel  etkinlikler  sonucunda  oluşan  tüm düşünce ve kanaatler, içsel yaşam içerisinde kaldığı müddetçe ulaşılmazdır. Bu çerçevede, dışa vurulmamış bir düşünce ya da kanaatin devlete karşı ihanet                                                  267). İngilizlerin adadan ayrılmalarıyla birlikte gelişen süreçte, Kıbrıs Türk yönetiminin  devletleşme  temelinde hukuk sistemini Türk Hukuk sistemine uygun hale getirmek konusunda önemli tasarruflar yaptığı görülmüştür. Günümüzde KKTC hukukunun esasen Anglo-Sakson hukukuna dayanan, ancak toplumun değişen yapısına ve zamanla ortaya çıkan yeni toplumsal ihtiyaçlara uydurulmuş bulunan bir  hukuk mozaiği  nin olduğu söylenebilir. Zaim Necatigil,  KKTC de Hukuk Sistemi , Kıbrıs Türk Hukuk Dosyası, 2. Baskı, 1999, Ankara, s. 141.    136  Kaboğlu (1993), s.118.  137  Madde şu şekilde kayda bağlanmıştı:  İngiltere de yürürlükte olan yasalar uyarınca, planlama, tahayyül etme, icat etme, kurma veya niyet edilmesi hıyanet teşkil eden herhangi bir fiil, konu veya teoriyi planlayan, tahayyül eden, icat eden, kuran veya niyet eden ve bu tür planlama, tahayyül, icat etme veya niyeti herhangi bir basılmış veya yazılmış yazıyı yayınlamak yolu ile veya başka bir açık fiille ifade eden, yapan veya ilan eden veya İngiltere de yürürlükteki yasa uyarınca hıyanet sayılacak bir fiil işleyen bir kişi hıyanet suçu işlemiş olur ve idam cezası ile cezalandırılır . Maddenin suç karşılığında öngörmüş olduğu ceza, daha hayret vericiydi. Zira yasa koyucu, dış dünyaya iletilen bu tür düşünce ve kanaatlerin karşılığı olarak, idam cezasını laik bulmuştu. Gerçi idam cezası yapılan 1989 yılında yapılan değişiklikle müebbet hapis cezasına dönüştürülmüştü. Ancak yapılan bu değişiklik, yine de maddenin uzun bir zaman yürürlükte olmasının yarattığı olumsuzluğu düzeltememişti.  57Seda Orbay                                                                 Ankara Üni. Hukuk Fak. Dergisi, 67 (1) 2018: 23-80  teşkil edip etmediğinin tespit edilmesi mümkün değildir. Dolayısıyla, mantık sınırlarını zorlamaktan öteye gidemeyen 36. maddede yer alan düzenlemeler, bir  iç  âlem  özgürlüğü  olan  düşünme  özgürlüğünün  doğasına  aykırılık oluşturmaktaydı.  Söz  konusu  yasa  hükmü,  aynı  zamanda  KKTC  Anayasası nın  24. maddesine de aykırılık teşkil etmekteydi. Maddenin sistematik düzenleniş şekline  bakıldığında,  son  fıkrada,  düşünce  özgürlüğünün  yasa  bazında sınırlanmasına  ilişkin  düzenlemelere  yer  verilmiş  olduğu  açıkça görülmektedir. Ancak, anayasa koyucu, sınırlamanın sadece  söz ve anlatım özgürlüğü   açısından  söz  konusu  olabileceğini  madde  içerisinde  açıkça belirtmiştir.  Bu  düzenlemeyle,  anayasa  koyucu,  düşünme  ve  kanaat özgürlüğünü sınırlama kapsamı dışında tutmuştur. Dolayısıyla, 36. maddenin düşünme  özgürlüğü  konusunda  getirmiş  olduğu  sınırlama,  anayasal dayanaktan yoksun bulunmaktaydı.  Geldiğimiz  noktada  düşünme  özgürlüğünü  hiçe  sayan  söz  konusu düzenlemenin, mevzuattan ayıklanmasının yerinde olduğunu söyleyebiliriz. Unutulmamalıdır ki, insanoğlunu diğer canlılardan daha üstün bir konuma yerleştirmemizi sağlayan özellik, düşünme yetisidir. Dolayısıyla, bu alana yapılacak herhangi bir müdahale, insan onurunu da incitecektir. Zaten, birçok demokratik anayasalara ve uluslararası sözleşmelere bakıldığında, hiçbirinin bu  özgürlük  konusunda  sınırlamaya  müsaade  etmediği  açıkça görülebilmektedir. Bu açıdan yapılan değişiklik, özgür düşünme ve elbette düşüncelerin özgürce ifade edilmesi doğrultusunda olumlu bir adım teşkil etmektedir. Ancak hukuk sisteminin liberalleştirilmesi temelinde düşünce özgürlüğüne yönelik olarak yapılması gereken daha pek çok değişiklik vardır. Bu doğrultuda yapılması gereken öncelikle Ceza Yasası içerisinde yer alan ve                                                  138  Düşünsel yaşam açısından sağlanan koruma alanı, aynı zamanda, düşünsel etkinliklerin ürünü olan bu düşünce  ve  kanaatlerden  dolayı  kınanmama,  suçlanmama  ve  bunları  açıklamaya  zorlanmama güvencelerini de beraberinde getirmektedir. Bu şekilde güvenceye bağlanan düşünme özgürlüğü, düşünce özgürlüğünün  dokunulmaz alanını ya da sert çekirdeğini  oluşturmaktadır. Dolayısıyla, dışa vurulmamış bir düşünce veya kanaatin, yasalar çerçevesinde suç olarak kabul edilmesi, aynı zamanda düşünme özgürlüğünün dokunulmaz alanını da ihlal etmektedir. 139  Bu noktada, tüm temel hak ve özgürlükler açısından genel sınırlayıcı bir anayasa hükmü olan 11. maddenin, düşünme ve kanaat özgürlüğü açısından da uygulanabileceği şeklinde karşı bir görüş ileri sürülebilir. Ancak, hemen şunu belirtelim ki, anayasa koyucu, düşünme özgürlüğünü sınırlama alanı içerisinde tutmak istemiş olsaydı, sınırlama yetkisini sadece  söz ve anlatım özgürlüğü  ile sınırlı tutmaz ve madde metninde  düşünce suçu yoktur  gibi açık bir ibareye yer vermezdi. Ceza Yasası değişiklik önerisinin gerekçe metninde 11. maddenin böyle bir amacı taşıdığının açıkça vurgulanmış olması da bu tespiti destekler:   ‘İngiliz Yasalarına Göre İhanet i düzenleyen Esas Yasa nın 36. maddesinin, herhangi bir  işlevi  ve/veya  hukuki  dayanağı  olmadığı  ve/veya  kalmadığı  nedeniyle  kaldırılması düzenlenmektedir . (6 Aralık 2013 tarihinde KKTC Meclisi ne sunulan Ceza (Değişiklik) Yasa Önerisinin 11. maddesi).  58Ankara Üni. Hukuk Fak. Dergisi, 67 (1) 2018: 23-80        KKTC Hukukunda Düşünce Özgürlüğü…                            çoğulcu,  özgürlükçü  bir  siyasal  kültürün  oluşmasına  engel  teşkil  eden düzenlemelerin değiştirilmesidir. Bunlar arasında göze çarpan ilk düzenleme, 39. madde yer almaktadır. İhanet sayılabilecek halleri kayda bağlayan bu madde,  belirli  düşünce  açıklamalarını  suç  olarak  kabul  ederek,  bunlar hakkında ağır yaptırımlar öngörmektedir. Madde çerçevesinde, ilk olarak,  ihanet  sayılabilecek  haller e  ilişkin  olarak  birtakım  açıklamalar yapılmaktadır.  Buna  göre  devletin  varlığını  tehlikeye  düşürme  niyetiyle basılmış ya da yazılmış bir açıklamanın yayınlanması ağır bir suç olarak kabul edilmiştir. Buna benzer bir diğer düzenleme, 47. madde içerisinde karşımıza çıkmaktadır. Yıkıcı yayınları bir suç olarak nitelendiren bu ceza normu, sürekli olarak baskıcı zihniyetin elinde düşüncelere karşı kullanılmakta ve bu şekilde düşünce özgürlüğü açısından ciddi anlamda bir tehdit oluşturmaktadır. Bu düşünce suçunun gerçekleşebilmesi için, her şeyden önce  yıkıcı niyetin  var olması gerekmektedir. Bu noktada  yıkıcı niyet  kavramının ne olduğuna dair birtakım sorular akla gelmektedir. Yasa koyucu, tüm bu sorulara ilişkin olarak, 48. madde çerçevesinde ayrıntılı bir düzenleme yapmış, hangi hallerin yıkıcı niyet kapsamına dâhil olduğunu ifade etmeye çalışmıştır. Buna göre                                                  140   İhanet Sayılabilecek Ağır Suçlar  başlığı altında yer alan 39. madde şu şekilde düzenlenmiştir: Aşağıdaki amaçları gerçekleştirmek için niyet eden ve açık bir fiil veya basılmış veya yazılmış yazıyı yayımlamak yolu ile bu niyetini açığa koyan herhangi bir kişi, ağır bir suç işlemiş olur ve ömür boyu hapis cezasına kadar hapis cezasına çarptırılabilir: (a) Devlet egemenliğini ortadan kaldırmak. (b) Şiddet yolu veya zorlama ile Devleti aldığı önlemleri veya temsilcilerini değiştirmeye zorlamak veya herhangi bir baskı yapmak veya zorlama ile Devletin Yasama Meclisi veya yasa yapan makamlarını tehdit etmek veya hareketten men etmek için Devlete karşı savaş ilân etmek; (c) Ülkeyi silah yolu ile işgal etmesi için herhangi bir yabancıyı tahrik etmek; 141   Müfsit Gizli İttifak ve Müfsit Niyetli Yayınlar   başlığı altında düzenlenen 47. madde şu şekilde kayda bağlanmıştır: (a) Ortak amaçlı herhangi bir müfsit niyeti gerçekleştirmek için başka kişi ve kişilerle gizli ittifak yapan veya (b) Müfsit niyetle herhangi bir kelime veya belge yayınlayan veya herhangi bir şekilde görünebilen gösteride bulunan her hangi bir kişi, ağır bir suç işlemiş olur ve beş yıla kadar hapis cezasına çarptırılabilir.  142  Bu Yasanın 47. madde amaçları bakımından müfsit niyet: (a) Cumhurbaşkanına hakaret etmeyi ve Devleti aşağılamayı veya küçük düşürmeyi veya (b) Kuzey Kıbrıs Türk Cumhuriyeti Devletinin egemenliğinin değiştirilmesini veya (c) Kuzey Kıbrıs Türk Cumhuriyeti yurttaşlarını veya sakinlerini Kuzey Kıbrıs Türk Cumhuriyetinde Yasa ile kurulmuş başka herhangi bir organ veya kurumun yasal olmayan yollardan değiştirilmesini sağlamaya yönelik kışkırtmada bulunmayı veya (d) Kuzey Kıbrıs Türk Cumhuriyeti hükümetini ve Devletin adalet ve yargı yönetimini aşağılamayı veya küçük düşürmeyi amaçlayan bir niyeti anlatır. Ancak herhangi bir kişi tarafından- (i) Devletin aldığı herhangi bir önlemde, Devletin yanıltılmış olduğunu veya yanılgıya düştüğünü göstermek amacıyla iyi niyetli çabalarda bulunulması veya (ii) Yasa ile kurulmuş devlet yönetiminde ve devletin oluşumunda veya mevzuatta veya adalet veya yargı yönetiminde mevcut yanlışlıkların veya eksikliklerin düzeltilmelerini sağlamak amacıyla iyi niyetle dikkat çekilmesi veya işaret edilmesi veya 59Seda Orbay                                                                 Ankara Üni. Hukuk Fak. Dergisi, 67 (1) 2018: 23-80  yıkıcı niyet, Devlet başkanı ve başta hükümet olmak üzere devlet kurumlarını aşağılamayı  veya  küçük  düşürmeyi  amaçlayan  bir  niyet  olarak tanımlanmaktadır.  Bununla  beraber  devlet  egemenliğinin  yasal  olmayan yollardan değiştirilmesi yönünde toplumun yönlendirilmesi de yıkıcı niyet kapsamında değerlendirilmektedir. Bu amaçlarla herhangi bir kelime veya belgenin yayınlanması, yasa koyucu tarafından ağır bir suç olarak kabul edilmektedir.  Yukarıda  altını  çizmeye  çalıştığımız  hükümleri  yanında,   yasa  dışı cemiyetler  konusunda birtakım suçlar öngören 57. ve 59. maddeler de, konu bağlamında önem taşımaktadır. Zira söz konusu yasa hükümleri, düşünce özgürlüğüne ağır yaralar verebilecek uygulamalara kapı açar niteliktedir. Bununla birlikte, yasa dışı ilan edilen bir cemiyet tarafından basılan veya onun adına yayınlanan bir kitap, dergi, broşür, afiş, bildiri, gazete, mektup veya başka herhangi bir yazılı düşünce açıklamasının yayınlanması, satılması ve hatta posta ile herhangi bir kişiye yollanması da ağır bir suç olarak kabul edilmektedir.  Hatta  yasa  koyucu,  bu  tür  yayınların  tasarrufta bulundurulmasını  dahi  bir  suç  olarak  nitelendirmektedir.  Söz  konusu maddeleri somutlaştırmak üzere yasa koyucu, 63. madde içerisinde  yasa dışı cemiyet   kavramını  tanımlayan  düzenlemelere  yer  vererek,  hangi toplulukların yasa dışı olarak kabul edileceğini açıkça vurgulamaktadır.                                                  (iii) Kuzey Kıbrıs Türk Cumhuriyeti yurttaşlarının veya sakinlerinin bu maddenin (b) fıkrasında belirtilen husus dışında, Kuzey Kıbrıs Türk Cumhuriyetindeki yasa ile kurulmuş herhangi bir şeyin yasal yollardan değiştirilmesini sağlama teşebbüsünde bulunmaya iyi niyetle ikna edilmesi çabalarında bulunulması veya (iv) Kuzey Kıbrıs Türk Cumhuriyetindeki farklı halk sınıfları arasında kin, garaz ve husumet duyguları uyandıran veya uyandırma eğiliminde olan herhangi bir şeyin kaldırılmasını sağlamak amacıyla o şeye iyi niyetle dikkat çekilmesi veya işaret edilmesi, yasal sayılır.  143  Söz konusu maddeler, yasa içerisinde şu şekilde düzenlenmektedir: Madde 57.Yazılı, sözlü veya başka biçimde, bu Yasanın 63.maddesinde yasa dışı olduğu belirtilen fiillerin herhangi birinin işlenmesini savunan veya teşvik eden herhangi bir kişi,  ağır bir suç işlemiş olur ve beş yıla kadar hapis cezasına çarptırılabilir. Madde 59. Bu Yasanın 63.maddesinde yasa dışı olduğu belirtilen fiillerden herhangi birini savunan veya teşvik eden veya yasa dışı bir cemiyet tarafından veya adına veya menfaatine yayınlanan veya yayınlandığı görülen herhangi bir kitap, dergi, broşür, afiş, bildiri, gazete, mektup veya yayınlandığı görülen herhangi bir belge veya yazıyı basan, yayımlayan, satan veya satışa arz eden veya posta ile gönderen  veya  kanıtlama  yükü  kendisinde  olmak  üzere,  yasal  yetki  veya  mazeret  olmaksızın tasarrufunda bulunduran herhangi bir kişi, ağır bir suç işlemiş olur ve üç yıla kadar hapis cezasına çarptırılabilir ve mahkûm olmasına neden olan kitap, dergi, broşür, afiş, bildiri, gazete, mektup veya yazı müsadere edilebilir. 144  Madde 63: Bu Yasada  yasa dışı cemiyet    : (a) Kuruluşu veya propagandası ile veya başka yollarla aşağıdaki yasa dışı fiillerin herhangi birini savunan veya teşvik eden gerçek kişi veya tüzel kişilik kazansın veya kazanmasın herhangi bir kuruluş; (i) İhtilâl veya sabotaj ile Anayasal düzeni yıkmak; (ii) Kuzey Kıbrıs Türk Cumhuriyetinin veya başka herhangi bir uygar ülkenin kurulmuş hükümetini veya organize edilmiş bir hükümeti şiddet veya kuvvet yolu ile yıkmak; 60Ankara Üni. Hukuk Fak. Dergisi, 67 (1) 2018: 23-80        KKTC Hukukunda Düşünce Özgürlüğü…                            Buna göre yasa dışı cemiyet, yasa dışı fiillerin herhangi birini savunan ya da teşvik eden tüzel kişilik kazansın veya kazanmasın herhangi bir kuruluş olarak anlaşılmaktadır.  Madde  içerisinde  yasa  dışı  olarak  kabul  edilen  ve  devletin  varlığı karşısında  tehlikeli  görülen  şu  durum  hayli  dikkat  çekicidir:   Amaçları arasında  genel  bir  greve  gidilmesini  sağlamak  veya  herhangi  bir  çeşit huzursuzluk  yaratmak  veya  Kuzey  Kıbrıs  Türk  Cumhuriyetinde  yıkıcılığı yaymak  bulunduğu  veya  bu  amaçlarla  kullanıldığı  Bakanlar  Kurulu emirnamesi ile yasa dışı ilan edilen Kuzey Kıbrıs Türk Cumhuriyeti içindeki veya dışındaki tüzel kişilik kazansın veya kazanmasın herhangi bir kuruluş veya örgütü anlatır . Bu düzenlemenin temelinde, farklı olana karşı sert bir tepkinin varlığı açık bir şekilde gözlemlenebilir. Zira bu düzenleme ile birlikte Bakanlar  Kurulu na  resmi  düşünceden  ayrılan  ve  bu  anlamda  farklı düşünceleri savunan toplulukları,  toplumda huzursuzluk yaratma ,  genel grev düzenlemek  gibi soyut nedenlerle yasa dışı ilan ederek, kamusal alandan dışlama fırsatı verilmektedir. Aynı zamanda madde içerisinde  yıkıcı niyet  kavramına yeniden vurgu yapılarak,  kendini koruma hakkı nı kullanan devlete yıkıcı amaçlarla hareket eden toplulukları yasa dışı ilan edebilme imkânı tanınmıştır. Maddenin son kısmında ise yasa koyucu, yasa dışı ilan                                                  (iii) Kuzey Kıbrıs Türk Cumhuriyeti mallarını veya başka ülkelerle veya Kuzey Kıbrıs Türk Cumhuriyeti içinde yapılan ticaret ve sanat için kullanılan malları tahrip etmek veya zarara uğratmak; (b) Kuruluşu veya propagandası ile veya başka yollarla amacı bu yasanın 48.maddesinde tanımı yapılan müfsit niyetlerden birini gerçekleştirmek olan veya olduğunu gösteren herhangi bir fiilin işlenmesini savunan veya teşvik eden tüzel kişilik kazansın veya kazanmasın herhangi bir kuruluş; (c) Kuruluş veya propagandası ile veya başka yollarla bu maddenin (a) veya  (d) bentlerinde sözü edilen herhangi bir fiilin işlenmesini savunan, teşvik veya tahrik eden özel veya tüzel bir kişi veya örgütle bağlantı veya herhangi bir şekilde ilişkili olan veya olduğu iddia edilen veya gösterilen tüzel kişilik kazansın veya kazanmasın herhangi bir kuruluş veya örgüt; (d) Amaçları arasında genel bir greve gidilmesini sağlamak veya herhangi bir çeşit huzursuzluk yaratmak veya Kuzey Kıbrıs Türk Cumhuriyetinde yıkıcılığı yaymak bulunduğu veya bu amaçlarla kullanıldığı Bakanlar Kurulu emirnamesi ile yasa dışı ilan edilen Kuzey Kıbrıs Türk Cumhuriyeti içindeki veya dışındaki tüzel kişilik kazansın veya kazanmasın herhangi bir kuruluş veya örgütü anlatır. Bu gibi her emirname Resmi Gazetede yayınlanır ve Bakanlar Kurulu her defasında on iki ayı geçmemek üzere yeni bir süre veya süreler için yenilenmiş olmadıkça, Resmi Gazetede yayınlandığı tarihten başlayarak on iki aylık bir süre için yürürlükte kalır ve daha fazla yürürlükte kalmaz.   Yasa dışı cemiyet  deyimi ayrıca herhangi bir yasa dışı cemiyetin şube, merkez veya komitesini ve bu yasa dışı cemiyetin çalıştırdığı ve onun yetkisi ile çalıştırılan herhangi bir enstitü veya okulu da içerir. 145  Söz konusu düzenlemede yer alan emirname kavramı, KKTC hukukunda Bakanlar Kurulu tarafından çıkarılan düzenleyici işlemleri ifade etmektedir. Bu gibi her emirname Resmi Gazete de yayınlanır ve Bakanlar Kurulu her defasında on iki ayı geçmemek üzere yeni bir süre veya süreler için yenilenmiş olmadıkça,  Resmi Gazete de yayınlandığı tarihten başlayarak on iki aylık bir süre için yürürlükte kalır ve daha fazla yürürlükte kalmaz. 146  Carl Schmitt e göre  kendini koruma hakkı nı kullanan devlet, gerektiğinde hukuku askıya alabilir. Zira devletin bekası, hukuk karşısında üstün bir konuma sahiptir. Carl Schmitt, Political Theology: Four Chapters on the Concept of Sovereignty, (Çev. G.Schwab), Mass: The MIT Press, Cambridge, 1985, s.12. 61Seda Orbay                                                                 Ankara Üni. Hukuk Fak. Dergisi, 67 (1) 2018: 23-80  edilen cemiyetin yetkisi ile çalıştırılan enstitü ve okulları da bu kapsama yerleştirerek,  düzen  ve  güvenlik  konusundaki  hassasiyetini  gözler  önüne sermektedir.      Buraya kadar açıklamış olduğumuz düşünce suçu yaratan düzenlemeleri çeşitlendirmemiz mümkündür. Bu noktada belirli düşünce açıklamalarının potansiyel olarak  tehlikeli  oldukları, dolayısıyla güvenlik nedeniyle kontrol altında tutulmaları gerektiği savunulabilir. Buna göre düşünce özgürlüğüne yönelik   devletin  yanılmazlık  iddiasında   bulunması  anlamına  gelmeyen meşru bir sınırlamanın getirilmesi mümkündür. Ancak devlet, çoğu zaman bu  gibi  argümanları  resmi  düşünce  lehine  farklılıkları  yasaklamak  için kullanma  eğilimindedir.  Devletin  bekasını  farklılıkların  dışlanmasına bağlayan bu tür bir yaklaşımın da, zamanla  öteki  olanı yok etme politikasına dönüşmesi kaçınılmaz olmaktadır. Bunun temelinde ise sorunlu bir siyaset anlayışının yattığı söylenebilir. Aynı siyaset anlayışının, yukarıda incelemiş olduğumuz düzenlemelerden hareketle Ceza yasasının zeminine de yerleşmiş olduğunu söyleyebiliriz. Buradaki temel sorun, güvenlik ile özgürlük arasında kurulması  gereken  dengenin   kamu  güvenliği ,   kamu  yararı ,   kamu huzuru  gibi genel ve soyut nedenlerle düzen-güvenlik lehine bozulmuş olmasıdır. Bu ise Ceza Yasası temelinde muhalif her unsurun tehlike olarak algılanarak, çeşitli yaptırımlarla cezalandırılmasını haklılaştıran yasakçı bir zihniyetin  gelişmesine  neden  olmaktadır.  Arslan a  göre  bu  tür  sorunlu sistemlerde özgürlükle ilgili sınırlandırmaların gerisinde çoğunlukla  korku  yer almaktadır. Bu noktada özgürlük, korkulan tehlikedir.  2. Düşünce Suçlarının Gerisinde Yer Alan Dost-Düşman Siyaseti ve Tarihsel Gerçeklikleri KKTC de,  sömürge  idaresinden  devralınan  ve  devletin  bekası  ile düşüncelerin  sınırlanması  arasında  bire  bir  ilişki  kuran  bir  mevzuat yürürlüktedir. Mevzuata egemen olan zihniyet, düşünce özgürlüğünü ciddi bir tehlike ve tehdit kaynağı olarak görmektedir. Sömürge döneminden kalan ve o dönemdeki siyasi iktidarın temel hak ve özgürlüklerin devlet karşısındaki konumuna ilişkin bakışını yansıtan bu mevzuat, sömürge dönemi sonrasında                                                  147  Barry (2003), s.22. 148  Zühtü Arslan,  Liberal Demokrasilerin Zor Zaman Krizi ve İfade Özgürlüğü ,  Teorik ve Pratik Boyutlarıyla İfade Hürriyeti, (Ed. Bekir Berat Özipek), Liberal Düşünce Topluluğu, Ankara, 2003, s.68.  149  Güvenlik-özgürlük dengelenmesinin sağlanması konusunda tartışmalar için bkz. Zühtü Arslan,  11 Eylül Sonrasında Yeni Güvenlik Anlayışı, İnsan Hakları ve Demokratik Kolluk , Polis Bilimler Dergisi, Cilt 8, Sayı 2, 2006, s. 121-136.   150  Arslan (2003/a), s.61. 151  Türkiye de benzer bir zihniyetin egemenliği konusunda bkz. Sancar (2000), s. 164. 62Ankara Üni. Hukuk Fak. Dergisi, 67 (1) 2018: 23-80        KKTC Hukukunda Düşünce Özgürlüğü…                            da  yürürlüğünü  korumuş  ve  zaman  zaman  yükselen  farklı  seslerin bastırılmasında bir araç olarak kullanılmıştır. Devletin bekasını her şeyin üstünde tutan bu eğilimin esas nedeni olarak, söz konusu hükümleri kayda bağlayan Ceza Yasasının İngiliz sömürge idaresi döneminden kalmış olması ileri sürülebilir. Bu suretle, düşünceleri potansiyel bir tehdit aracı olarak kabul eden hükümlerin, aslında, geçmişte sömürge idaresinin ada halkı üzerinde kurmuş olduğu baskıcı rejimin devamlılığını sağlama  amacını  yansıttığı  sonucuna  ulaşılabilir.  Uygulamada  böyle  bir görüşün  en  etkili  vurgulayıcısı,  yargı  erkini  temsil  eden  mahkemelerdir. Nitekim muhtelif davalarda, sık sık bu görüşe atıfta bulunularak, söz konusu yasa hükümlerinin bu yöndeki düzenlemelerine meşruluk kazandırılmaya çalışılmaktadır. Böyle bir eğilimin varlığına rağmen, düşünceler karşısında potansiyel bir tehdit aracı olarak kullanılan söz konusu yasa hükümlerinin neden  hala  muhafaza  edildiği  anlaşılmamaktadır.  KKTC de  bugün  de yürürlükte bulunan ve  ihtiyaç duyulduğunda  uygulanan mevzuatın varlık nedenini  yalnızca  sömürge  idaresinden  devralınmış  olmakla  açıklamak mümkün değildir. Gerek Kıbrıs Türk Federe Devleti döneminde, gerek KKTC döneminde,  yasama  yetkisine  sahip  olan  parlamento,  bu  hükümleri değiştirmek, yargı yetkisine sahip olan bağımsız mahkemeler de geniş takdir yetkilerini kullanarak, bu hükümleri uygulanamaz hale getirmek olanağına sahipti. Bunun yanı sıra Yargı organları, bu hükümlerin bir kısmını Anayasa Mahkemesi ne götürüp iptal ettirme yetkisini de kullanabilirdi. Sonuç olarak, yasama  ve  yargı  erklerinin  bu  yetkilerini  kullanmadığı  bir  ortamda,  bu hükümlerin mevzuatta halen yer almasını sadece sömürge idaresi döneminde yürürlüğe girmiş olmalarıyla açıklamaya çalışmak, hiçbir biçimde yeterli olmayacaktır.  Biz, bu tür bir eğilimin altında yatan esas nedenin, 1974 yılından sonra kurulan mevcut sistemin de, aynen sömürge idaresi gibi varlığını koruma çabası içerisinde olduğu inancındayız. Nitekim Kuzey Kıbrıs ta, 1974 yılı sonrasında kurulan yeni siyasi sistem, mevcut düzenin meşruluğunu belli bir resmi  ideoloji  üzerine  inşa  etme  gayreti  içerisine  girmiştir.  Bu  şekilde, düşünceler, tek bir ideoloji, tek bir görüş çerçevesinde şekillenecek ve tek bir doğru  yaratılmaya  çalışılacaktır.  Bunun  dışında  kalan  fikirlere  karşı  ise, genellikle, hukuki ve fiilî her türlü bastırıcı mekanizma tereddüt edilmeksizin harekete geçirilecektir. Bu mekanizma içerisinde farklı düşüncelere karşı kullanabilecek en büyük ve en tehlikeli silah ise düşünce suçu yaratan bu düzenlemelerdir.  Burada  dost-düşman  siyaseti  üzerinden  düşüncelerin iyi/kötü olarak ayrıldığını ve bu çerçevede resmi söylemden ayrılan düşünce açıklamalarının  cezalandırıldığını  görmekteyiz.  Bunun  yansıması, 63Seda Orbay                                                                 Ankara Üni. Hukuk Fak. Dergisi, 67 (1) 2018: 23-80  düzenlemeler  içerisinde  yıkıcı  niyet  –  iyi  niyet  şeklinde  bir  ayrımın yapılandırılmasıdır.  Buna  ilişkin  olarak  yasanın  48.  maddesini  örnek gösterebiliriz. Zira söz konusu maddeye baktığımızda devlete ve mevcut düzene  yönelik  düşünce  açıklamalarının   niyet   temelinde  ayrı  ayrı değerlendirilerek,  yasal  zeminde  iyi/kötü,  doğru/yanlış,  dost/düşman karşıtlığının hukuken meşrulaştırılmaya çalışıldığını görebilmekteyiz. Buna göre düzene yönelik iyi niyetli düşünce açıklamaları,  icazetli  düşünceler olarak  kabul  görürken,  yıkıcı  niyetli  olduğu  düşünülen  açıklamalar  ise  yasaklı   düşünceler  kategorisini  yerleştirilmektedir.  Düzenlemenin soyutluğu, bu noktada  niyet in iyi/yıkıcı değerlendirilmesinde yargıya geniş bir takdir alanı yaratmaktadır. Resmi söylemden farklılaşan her düşüncenin  tehlike   olarak  algılandığı;  dost-düşman  siyasetinin  hâkim  kılındığı  bir ortamda yargıya son derece geniş bir takdir alanının yaratılmasının özgür düşünce açısından nasıl bir sonuç üreteceği açıktır. Buradaki temel sorun, düşünce  suçu  yaratan  düzenlemelerin  tehlike  oluşturmak  ile  fiilen  zarar vermek  arasındaki  ayrımı  bulanıklaştırması  ve  bu  doğrultuda   somut eylem den ziyade  soyut düşünce yi temel almasıdır. Ceza yasasında yer alan maddelerin birçoğu, bu doğrultuda kaleme alınmıştır. Buradaki sorunsalın büyük bir kısmı, düzenlemelerin soyut ve esnek niteliğiyle ilgilidir. Bu da bizi  yasallık   ilkesi  temelinde  söz  konusu  yasa  hükümlerinin  tartışılması gerekliliğine yönlendirmektedir.  3.  Düşünce  Özgürlüğünü  Sınırlayan  Hükümlerin  Yasallık  İlkesi Açısından Değerlendirilmesi Sınırlama rejimi açısından öngörülen koşullardan biri, daha önce de değinildiği  gibi,  özgürlükler  çerçevesinde  getirilen  sınırlama  ve yasaklamaların, yasal bir dayanağa sahip olma gerekliliğidir. Bu gereklilik, hak  ve  özgürlükler  açısından  önemli  güvenceler  sağlamaktadır.  Burada yanıtlamaya  çalışacağımız  temel  soru,  yukarıda  ele  alınan  sınırlayıcı düzenlemelerde yasallık ilkesine ne derece uyulduğudur. Zira daha öncede vurguladığımız  üzere  düşünceleri  yasaklayan  düzenlemelerin  yasal  bir dayanağa sahip olması, yasallık koşulunun gerçekleşmiş olması açısından yeterli değildir. Sınırlayıcı düzenlemeler içeren bu tür yasa hükümlerinin, aynı zamanda belli niteliklere de sahip olması gerekmektedir. Her şeyden önce, sınırlama konusu yasa hükmünün açık ve anlaşılabilir olması zorunludur. Daha  açık  bir  deyişle,  ilgili  yasa  hükmünün,  bireylere   davranışını yönlendirme  olanağını  verecek  şekilde  öngörülebilir   olmalıdır.                                                  152  Kaboğlu (1998/b), s.220. 64Ankara Üni. Hukuk Fak. Dergisi, 67 (1) 2018: 23-80        KKTC Hukukunda Düşünce Özgürlüğü…                            Öngörülebilirlik, insanların davranışlarını ona göre ayarlamalarına imkân sağlayacak ölçüde kuralların açıklıkla formüle edilmesini gerektirir.     Açıklık  ilkesi, yasalarda yer alan sınırlama hükümlerinin açık ve kesin ifadeler içermesi gerekliliği üzerine inşa edilmiştir. Açık ve kesin ifadeler, idari  makamlara  veya  yargıçlara  aşırı  takdir  yetkisi  tanıyacak  tüm belirsizliklere kapıları kapatacaktır. İşte, hak ve özgürlükleri güvence altına alan bu tür bir açıklığa, bizim özellikle altını çizmeye çalıştığımız yasa hükümleri çerçevesinde rastlamak mümkün değildir. Aksine, bu hükümler, içeriklerinde oldukça belirsiz ve soyut düzenlemelere yer vermişlerdir. Bu konuda örnek olarak, yürürlükten kaldırılan 36. madde gösterilebilir. Madde, suçun temelini oluşturan  vatana ihanet  kavramı konusunda herhangi bir açıklayıcı düzenleme getirmemekteydi. Sadece  Yürürlükte bulunan İngiliz yasaları uyarınca…  vurgulamasıyla, bu konudaki tüm soru işaretlerini İngiliz yasalarına yöneltmekle yetinmişti. Bu çerçevede, hangi hallerin vatana ihanet teşkil edeceği konusunda bir fikir yürütmemiz de mümkün olmamaktaydı. Bu açıdan yasa koyucunun ilgili madde hükmünü yürürlükten kaldırması yerinde olmuştur. Ancak bu tür soyut düzenlemeler, düşünce suçu yaratan diğer yasa hükümlerinde varlığını sürdürmeye devam etmektedir. Bu belirsizlikler, diğer maddelerde yer alan tanımlamalarla aşılmaya çalışılmışsa da, bunda pek de başarılı olunduğu söylenemez. Zira yapılan tanımlamalar içerisinde de, aynı derecede soyut ifadelere yer verilmiştir. Bu tür soyut ve kesin olmayan tanımlamalara,  yasa dışı cemiyet  ve  yıkıcı niyet  kavramlarını açıklamaya çalışan  63.  ve  48.  maddelerde  rastlamak  mümkündür.  Söz  konusu tanımlamalar, 47., 57. ve 59. maddeler çerçevesinde düzenlenen düşünce suçlarının da temel kaynağını oluşturmaktadır. Bu çerçevede, kavramlara ilişkin ortaya çıkan belirsizlikler, bu maddeler açısından da geçerli olacaktır.  Düşünce özgürlüğünü sınırlayan bu yasa hükümlerinde kullanılan soyut ve  belirsiz  ifadeler,  uygulamada  oldukça  tehlikeli  durumları  gündeme getirmektedir. Kuralların esnekliği, her şeyden önce yargının müdahalesini imkân oluşturarak,  düşünce suçu  kategorisinin alabildiğince genişlemesine neden olacaktır. Öte yandan soyut ve genel ifadeler, ciddi bir öngörülebilirlik boşluğu  da  yaratmaktadır.  Liberal  düzenin  ana  ilkelerinden  bir  tanesi,  öngörülebilir bir kanunlar manzumesi dir. Hukuk sisteminin kurallarının açık seçik ve öngörülebilir olması gereği, hukuk ile özgürlük arasındaki en temel bağlantıdır. Bu bağlantının bulanıklaştırılması, özgürlükler açısından güvenlik ve koruma sorunsalı yaratacaktır. Geldiğimiz aşamada kurallar,                                                  153  Bıçak, s. 270. 154  Barry (2003), s.30. 65Seda Orbay                                                                 Ankara Üni. Hukuk Fak. Dergisi, 67 (1) 2018: 23-80  geniş yargısal yoruma bağlı oldukları ölçüde koruma anlamında gerekli olan güvenlik ve öngörülebilirliği sağlayamayacaklardır.  C. Yargı Uygulamaları Çerçevesinde Düşünce Özgürlüğüne Yönelen Müdahaleler Liberal demokrasinin temelinde  çoğulculuk  ilkesi yer almaktadır. Bu ilke,  çoğunluğun doğruyu belirlemesine  karşı  öteki ne ait olan düşüncelere yargısal güvence sağlayan bir ilkedir. Liberal demokrasiyi değerli kılan, esasen bir arada yaşama iradesini açığa çıkaran  kucaklayıcılık  ilkesidir. Bu ise hoşgörü ve siyasal tarafsızlığı gerekli kılar. Siyasal tarafsızlık, farklı  iyi  anlayışlarının gelişmesi ve bunların ifade edilmesi temelinde çoğulcu, rasyonel ve dışlayıcı olmayan özgürlük alanının oluşmasını hedeflemektedir. Bu  anlamda  tarafsız  devlet,  farklı  düşüncelere   eşit  ilgi  ve  eşit  saygı  anlamında aynı muameleyi göstermekle yükümlüdür. Çoğulcu, tarafsız bir siyasetin mihenk taşı da kuşkusuz yargısal güvencedir. Çoğunluk karşısında farklılıkları tanıma ve onları korumada yargıya, özellikle de anayasa yargısına çok  önemli  bir  görev  düşmektedir.  Zira   iyi   anlayışların  birlikte yaşayabileceği özgürlükçü bir yapı, eşit muamele ve saygı ilkelerini içeriğinde barındıran  adalet  anlayışını gerekli kılar. Arslan a göre söz konusu adalet,  hakikat tekelciliği nin oluşumuna müsaade etmeyen, farklı düşüncelerin çoğulcu yapıya katılımını mümkün kılan  hakkaniyet olarak adalet tir. Bu ise  gerçeğin   tek   olmadığını  çoğulculuk  temelinde  kabul  eden siyasallaşmamış  bir  yargısal  düzlemin  varlığını  zorunlu  kılmaktadır.  Bu çerçeveden  hareket  edildiğinde  bir   yorum  topluluğu   olan  Anayasa Mahkemesi nin düşünce özgürlüğüne ilişkin benimsemiş olduğu hukuksal değerler dizisi önemli bir işleve sahip bulunmaktadır. KKTC Anayasa Mahkemesi, düşünce özgürlüğü konusunda sınırlayıcı bir yaklaşım benimsemektedir. Anayasa nın özgürlükler temelinde  otoriter  bir niteliğe sahip olması, kuşkusuz bu yaklaşımın gelişiminde önemli bir etkendir.  Ancak  bunun  ötesinde  mesele,  yorum  yoluyla  Mahkeme nin geliştirdiği ilke ve değerler dizisinin  ya / ya da cı anlayış çerçevesinde                                                  155  Amerikan Yüksek Mahkemesi bayrak yakma olayının ele alındığı  Johnson v. Texas  kararında düşünce özgürlüğünün çoğulculuk ve hoşgörü olguları üzerinden yorumlanmasında  principles of inclusiveness  kavramının özellikle altını çizmiştir. Arslan, bu kararı irdelediği makalesinde söz konusu ilkenin türkçe karşılığı olarak  kucaklayıcılık  kavramını kullanmayı tercih etmiştir. Biz de incelememizde söz konusu ilkeyi bu şekilde kullanmayı tercih etmiş bulunmaktayız. ARSLAN,  Liberal Demokrasilerin Zor Zaman Krizi ve İfade Özgürlüğü , s.81. 156  Zühtü Arslan,  Anayasal Devlet ve Siyasal Tarafsızlık , Liberalizm, Devlet, Hegemonya, (Der. E. Fuat Keyman), Everest Yayınları, İstanbul, 2002. s. 160-161.  157  Arslan (2003/a), s.53. 158  Arslan (2003/a), s.59. 66Ankara Üni. Hukuk Fak. Dergisi, 67 (1) 2018: 23-80        KKTC Hukukunda Düşünce Özgürlüğü…                            anayasal ideolojiye ters düşen farklı düşüncelere hoşgörüyle yaklaşamaması ve  açık  bir  biçimde  yasaklamayı  tercih  etmesidir.  Oysa  daha  önce  de vurguladığımız gibi düşünce özgürlüğü, esas olarak  Devleti veya toplumun herhangi bir kesimini inciten, şoke eden ya da rahatsız eden  görüşler için geçerlidir. AİHM Handyside kararında bu görüşünü  çoğulculuk ,  hoşgörü  ve  geniş görüşlülük  ilkeleriyle bütünleştirerek, bu esasların demokrasinin vazgeçilmez  talepleri  olduğunun  altını  çizmektedir.  Bu  açıdan  KKTC Anayasa Mahkemesi nin düşünce özgürlüğüne ilişkin yaklaşımında sorunlu bir yön bulunmaktadır. Bu noktada Mahkeme nin yaklaşımındaki yasakçı zihniyeti göstermek için farklı tarihlerde vermiş olduğu iki ayrı karara dikkat çekmek istiyoruz. Söz konusu Mahkeme kararları, Fasıl 154 Ceza Yasası nın  Yıkıcı Niyetli Yayınlar  başlığını taşıyan 47. ve 48. maddelerinin anayasaya aykırılığının tartışıldığı kararlardır.  Anayasa Mahkemesi, 1986 yılında karara bağlamış olduğu davada söz konusu  maddelerin  düşünce  özgürlüğü  çerçevesinde  bir  ihlal  durumu yaratmadığını belirtmiştir. Mahkeme ye göre bu maddeler:        adaletin  tevziinin  dış  etkilerden  arı  ve  tarafsız  olarak  yerine getirilmesini, halkın Yargıya olan güveninin sarsılmasının önlenmesini ve genelde  Mahkemelerin  otorite  ve  saygınlığının  korunmasını amaçlamaktadır 160.  Mahkeme,  bu  kararda  tartışılamaz,  sorgulanamaz   doğru ların varlığından hareket ederek, bunu  bağımsızlık  olgusu altında haklılaştırmaya çalışan  bir  tutum  içerisine  girmektedir.  Nitekim  Mahkeme ye  göre  Mahkemeler bu şekilde korunabildiği takdirdedir ki Yargı görevini amaca uygun olarak yerine getirebilir 161. Bu noktada otorite – özgürlük düzleminde  otorite   ön  plana  çıkarılmaktadır.  Devlet  ve  onu  oluşturan  organlar, özgürlükler karşısında önceliğe ve üstünlüğe sahiptir. Mahkeme,  kendini koruma hakkı nı kullanarak, kendi doğrularına karşı tartışma ve sorgulama yolunu  kapatmaktadır.  Bu  yaklaşımını  ise  düşünce  özgürlüğünün  meşru sınırlama sebepleri arasında yer alan  yargının otorite veya tarafsızlığının sürdürülmesi  gereğine dayandırarak haklılaştırmaya çalışmaktadır. Ancak unutulmamalıdır ki bu sınırlama, yargıyı etkilemeye yönelik beyanlarla ilgili olup, yargı sisteminin ve yargı kararlarının kamusal alanda ölçülü biçimde eleştirilip tartışılmasına engel değildir.                                                   159   Handyside v. İngiltere , 12 Aralık 1976, (Series A. vol. 26), prg. 48-49. 160  Anayasa Mahkemesi No.11/86, D.1/87. 161  Anayasa Mahkemesi No.11/86, D.1/87. 162  Arslan (2003/b), s.66. 67Seda Orbay                                                                 Ankara Üni. Hukuk Fak. Dergisi, 67 (1) 2018: 23-80  Çoğulcu  demokrasilerde  düşünce  özgürlüğü,  esas  olarak  eleştiri  ve sorgulama yapma hakkını koruma altına almaktadır. Bu hak, yargı sistemi ve onun kararları için de geçerlidir. Bunun yasaklandığı yerde, yargının kendisini yenilemesi ve geliştirmesi mümkün değildir. AİHM nin işaret etmiş olduğu gibi,  yargı kararları konusunda ne kamusal tartışma, ne de ortaya çıkan sonucun eleştirilmesi yasaklanabilir 163. Zira demokratik toplumun gerekleri, kamusal diyaloğun gelişiminde tartışmanın varlığını zorunlu kılmaktadır. AİHM ne göre  yargı otoritesinin korunması bakımından tehlikede olan şey, demokratik  bir  toplumda  mahkemelerin,  cezai  yargılamalar  söz  konusu olduğunda halkın büyük bir kesimine aşılaması gereken güvendir 164. Bu bağlamda vurgulanan güven, yargının tarafsız olduğuna ilişkin toplumsal alanda  beliren  inanç  birliğidir.  Bu  yönüyle  değerlendirildiğinde  yargı organının otorite ve tarafsızlığının korunması önem kazanmaktadır. Ancak adalet ve yargıya ilişkin kamusal güvenin sarsılmamasına yönelik bu yöndeki gereklilik, düşünce özgürlüğü temelinde tümden yasaklayıcı bir uygulamanın gelişimini haklılaştırmamaktadır. Bu çerçevede iki hukuksal değerden birini diğerine tercih etmek yerine, bu değerler arasında adil bir denge kurmak gerekmektedir. Daha önce de belirtmiş olduğumuz gibi düşünce özgürlüğü, çoğulculuk temelinde düşüncelerin serbestçe tartışılıp sorgulanabileceği ve bu bağlamda eleştiri yapma hakkının özgürce kullanılabileceği demokratik bir düzlemin gelişimini güvence altına almaktadır. İşte bu özgürlükçü demokratik düzlem, yargının otoritesi ve tarafsızlığına yönelik  hakaret  ihtiva etmeyen düşünceleri  de  koruma  alanına  dâhil  ederek,  diğer  düşüncelerle  birlikte yarışabilme,  onlarla  rekabet  edebilmelerini  mümkün  hâle  getirmektedir. Bunun engellenmesi düşünce özgürlüğü çerçevesinde farklılıkları dışlayan sorunlu bir yargısal anlayışın gelişimini tetikleyecektir. Geldiğimiz noktada Ceza Yasası nın ilgili maddelerine bakıldığında  yıkıcı niyet/iyi niyet  ayrımı üzerinden düşüncelerin kategorileştirildiği açıkça görülmektedir. Anayasa Mahkemesi nin  bu  maddelerin  yorumlamasında  yargının  tarafsızlık  ve güvenilirlik  algısının  korunmasına  önem  vererek,  otoriteye  dayalı  bir yaklaşımı benimsemesi, düşünce özgürlüğü aleyhine bir durum yaratmaktadır. Aslında  bu  noktada  sorgulanması  gereken  temel  mesele,   yıkıcı  niyet  olgusunun nasıl anlamlandırıldığı, hangi durumların varlığı halinde bu niyetin açığa çıktığının kabul edildiğidir.                                                   163   Sunday Times v. Birleşik Krallık , 26.04.1979, Seri A, No:30. 164   Sunday Times v. Birleşik Krallık , 26.04.1979, parag. 55;  Fey v. Avusturya  , 24.02.1993, parag. 30;  Worm v. Avusturya , 29.08.1997, parag.40;  Skalka v. Polonya , 27.05.2003;  Kypprianou v. Kıbrıs , 15.12.2005, parag.172.  165  Bu yönde Ceza Yasası,  iyi niyet  kıstasından hareketle yargı otoritesine yönelen iyi niyetli eleştirileri özgürlüğün koruma alanına dâhil etmektedir. Ancak  yıkıcı niyet/ iyi niyet  arasındaki ayrımın bulanık olması ve bunun yorumunun yargıcın takdirine bırakılması, düşünce özgürlüğü açısından tehlikeli bir durum yaratmaktadır. 68Ankara Üni. Hukuk Fak. Dergisi, 67 (1) 2018: 23-80        KKTC Hukukunda Düşünce Özgürlüğü…                            Yargı kararlarına baktığımızda  yıkıcı niyet  kavramına ilişkin olarak bir anlamlandırma sorununun var olduğunu görmek mümkündür. Genel olarak  yıkıcı niyet  kavramı, fesat doğurma amacı çerçevesinde tanımlanmaktadır. Yüksek Mahkeme ye göre bu gibi davalarda  ilgili düşünce açıklamasının somut gerekçelere istinad edip etmemesi bir önem taşımaz. Önemli olan husus, düşünce açıklamasında bulan kişinin fesat doğurucu niyeti (seditious intention) olup olmadığıdır 166. Fesatlık, esasen düzeni yıkmak için toplumda karışıklık yaratmaktır. Bu amaca yönelik niyetin belirdiğinin tespit edilmesi davayı dinleyen yargıcın takdir yetkisi dâhilindedir. Yüksek Mahkeme ye göre   yayımlanan  bir  yazıda  imalar  ya  da  açıklama  isteyen  kısımlar (innuendo) olmadığı ve konu yazıda yer alan kelimecikler doğal ve olağan anlamlarını vererek bir sonuca ulaşmak mümkün olduğu hallerde davayı dinleyen  yargıcın  dava  konusu  yazıda  kullanılan  kelimelerin  doğal anlamlarını dikkate alarak kararını vermesi gerekmektedir 167. Bunun açık olmadığı durumlarda ise yazıdaki kelimelerin hangi amaçla ve hangi anlamda kullanıldığının  yorumlanmasını  yapmak  üzere  bilirkişiye  başvurulması gereklidir. Zaman içerisinde gelişen bu yöndeki içtihatlar, iyi niyet-yıkıcı niyet  ayrımına  somut  bir  anlamsal  çerçeve  oluşturmaktan  ziyade,   fesat doğurma   olgusunu  da  eklemleyerek  daha  bulanık  hale  getirmiştir.  Bu bağlamda  açık  ve  nesnel  delillere  dayanmayan  bir  tehlike  gerekçe gösterilerek, özgürlük karşısında otoriteye öncelik tanınmaktadır. Bu temelde de oluşacak tehlikeyi önleme amacıyla yapılan sınırlamalar,  kamu yararı  ve  kamu güvenliği  kisvesi altında meşrulaştırılmaya çalışılmaktadır. Korku politikasına dayanan bu yaklaşım, günümüze kadar gelen süreçte bir değişim göstermemiştir. Zira Yüksek Mahkeme soyut ve bulanık temeller üzerine dayandırdığı bu yaklaşımını otoriteye açıkça üstünlük tanıyarak sürdürmeye devam etmektedir.                                                    166  Örneğin bkz. Ceza/istinaf  No.6/1971; Ceza/ İstinaf  No.5/73-6/73; Ceza/ İstinaf  No.8/1973-9/1973; Ceza/ İstinaf  No.14/1973-15/1973; Ceza/ İstinaf  No.18/1973; Yargıtay/Ceza No. 47-48/1998; Yargıtay/Ceza No: 28-29/2010.  167  Ceza/istinaf  No.6/1971; Ceza/ İstinaf  No.5/73-6/73; Ceza/ İstinaf  No.8/1973-9/1973; Ceza/ İstinaf  No.14/1973-15/1973; Ceza/ İstinaf  No.18/1973; Yargıtay/Ceza No. 47-48/1998; Yargıtay/Ceza No: 2829/2010. 168  Nitekim Yüksek Mahkeme, 1973 yılında vermiş olduğu bir kararda bu yaklaşımını şu şekilde dile getirmiştir:  Her şahsın düşündüklerini söylemeye ve yazmaya hakkı vardır.  Ancak söylediği ve yazdığı her şey için Kanun tahtında mesuldür. Kişisel hürriyet maskesi altında başka şahısların, müesseselerin, organların, hükümetlerin haklarına tecavüz etmek hakkı yoktur.  Bu gibi maske altında kanunları ihlâl etmeye, toplum arasında hoşnutsuzluk yaratmaya, düşmanlık hissi uyandırmaya, hükümeti veya herhangi bir organını halk nazarında küçük düşürmeye, toplumu hükümete karşı nefret ettirmeye yetkisi yoktur. Bu gibi şahıslar kendi fikir ve görüşlerini belirtmekte ne kadar hür iseler, başkalarının hak ve hürriyetlerine hürmet ve saygı göstermeğe de o kadar mecburdurlar... Herhangi bir şahıs kişisel hak ve hürriyetini kullanarak herhangi bir organı iyi niyetle tenkit edebilir. Ancak bunu yaparken fesat doğurucu bir niyet ile yapmaması gerekir.  Yaptığı takdirde bunun 69Seda Orbay                                                                 Ankara Üni. Hukuk Fak. Dergisi, 67 (1) 2018: 23-80  Yıkıcı/iyi, zararlı/zararsız, vatan haini/yurtsever ikilemlerinden beslenen böylesi  bir  yargısal  anlayış  gerisinde  dost/düşman  ayrımına  dayanan  bir siyaseti barındırmaktadır. Zira  devletin kendini ve toplumu koruması  gibi son  derece  soyut  bir  söylemi  özgürlüklerin  karşısına  çıkaran  bu  tür yaklaşımlar,  farklı  düşünce  ve  görüşleri  bir  tehdit  olarak  algılayarak, özgürlüklerin  sınırlanması  gerekliliğine  meşru  bir  çerçeve  oluşturmaya çalışmaktadırlar. Bu temelde de düşman olanı, yani öteki düşünceleri soyut ve bulanık tanımlamalarla  düzen  lehine cezalandırma yoluna gitmektedirler. Ötekine karşı kimi zaman sert, kimi zaman da esnek bir tutum sergileyen bu yaklaşım,  ilan  edilen  düşmanla  mücadelenin  yoğunluğuna  göre  değişim göstermektedir.  Kıbrıs Türk tarihinin, özellikle iki döneminde, dost-düşman ayrımına dayanan siyaset anlayışının etkisiyle yargının, özgürlükler aleyhine bir tutum sergilediği görülmektedir. Sözü edilen bu dönemlerden birincisi 1970-1974 yılları arasına denk gelirken, diğeri de KKTC nin ilan edilmesini izleyen yıllara rastlamaktadır. Dost-düşman ayrımının belirginleştiği bu dönemlerde, özgürlükler karşısında önceliğe ve üstünlüğe sahip varlık olarak devlet ve onu oluşturan toplum ön plana çıkarılmaktadır. Bu anlayış, Yüksek Mahkeme nin 1973 yılında vermiş olduğu iki kararda açıkça görülmektedir. Söz konusu kararlarda Mahkeme, Alt Mahkemeler in özgürlükleri sınırlama gerekçelerini haklı  bularak,  yıkıcı  gayesi  bulunan  yayınların  tasarrufta  dahi bulundurulmasının  vahim  bir  suç  olduğunu  ve  bunun  en  ağır  şekilde cezalandırılması  gerektiğini  savunmuştur.  Bu  bağlamda  Kıbrıs  Türk toplumunun yıllardır sürdürdüğü  var olma mücadelesi ne vurgu yaparak, bu kritik dönemde yönetimin bekası ve toplumun birliğinin idame ettirilebilmesi açısından otorite-özgürlük dengesinin otorite lehine bozulabileceğini ifade etmiştir. Zira  toplum fertleri arasında karşılıklı sevgi ve dayanışmayı zedelememek, Kıbrıs Türk Yönetiminin ve onun Yürütme Kurulunun itibarını içeride ve dışarıda en yüksek seviyede tutmak gerekmektedir 171. Bu zor zamanlarda dost-düşman siyaseti üzerinden  korku  hâkim kılınarak, tek  doğru nun  geçerli  olduğu  bir  düşünce  alanı  yaratılmıştır.  Bu  anlamda                                                  önlenmesini sağlamak için Devletin, toplumu koruması bakımından, gerekeni yapması gerekir  (Ceza/ İstinaf  No.5/73-6/73). Öte yandan Anayasa Mahkemesi, 2003 yılında incelemiş olduğu bir davada Yüksek Mahkeme nin bu yaklaşımını ele alarak, özgürlükler aleyhine bir yorumlamanın yapılmadığını ifade etmiştir. Daha ayrıntılı bilgi için bkz. Anayasa Mahkemesi No:24/2002.    169  Ceza/ İstinaf  No.8/1973-9/1973; Ceza/ İstinaf  No.14/1973-15/1973. 170  Ceza/ İstinaf  No.8/1973-9/1973; Ceza/ İstinaf  No.14/1973-15/1973. 171  Bu bağlamda Yüksek Mahkeme, Alt Mahkeme nin otorite temelinde gerekli gördüğü sınırlama ve yasaklamaları meşru bularak, özgürlükler aleyhine bir tutum sergilemiştir( Ceza/ İstinaf  No.8/19739/1973). 70Ankara Üni. Hukuk Fak. Dergisi, 67 (1) 2018: 23-80        KKTC Hukukunda Düşünce Özgürlüğü…                            özgürlüğün sınırı, düşüncelerin hâkim kılınan tek  doğru ya uygunluğuyla belirlenmektedir.  Bu  temelde  tek   doğru yu  savunan  ya  da  ona  aykırı düşmeyen  düşünceler,  özgürlük  kapsamında  değerlendirilirken,  bundan uzaklaşan açıklamalar  tehlike  olarak kabul edilerek cezalandırılmıştır.  Öte yandan düşünce özgürlüğünün en önemli işlevlerinden biri, daha öncede  vurguladığımız  üzere  tartışmaya  yol  açmasıdır.  Konuşmanın huzursuzluk  yaratması,  insanlara  rahatsızlık  vermesi  bu  işlevin  bir gereğidir. Bu noktada dikkat edilmesi gereken husus, açıklanan düşüncenin  açık ve mevcut bir tehlike  yaratacak niteliğe sahip olup olmadığıdır. Tehlikenin varlığı, açıklanan düşüncenin zarar yaratma olasılığının kesine yakın olmasını ifade eder. Bu çerçevede olasılık,  kaçınılmazlık  derecesinde yüksektir. Diğer bir ifadeyle düşünce açıklamasının neden olabileceği zarar ve  kötülük  olasılığının,  kaçınılmaz  olarak   tehlikeli   somut  bir  eylem yaratabilecek nitelikte olması gerekmektedir. Bu doğrultuda KKTC Yüksek Mahkemesi nin kararlarını irdelediğimizde daha önce de vurguladığımız gibi  tehlike  kriterinin özgürlüğün sınırlanmasında esas alındığı görülmektedir. Ancak  tehlikenin  nitelendirilmesinde  yani   tehlike nin  açıklığı  ve kaçınılmazlığının  temellendirilmesi  noktasında  belirli  birtakım  sorunların bulunduğu görülmektedir. Zira düşünce açıklamasının hangi açılardan tehlike yaratabileceği, bu tehlikenin hangi çerçevede zarar oluşturabileceği somut anlamda ifade edilmemektedir. Bunun yerine ulusal  birlik  ve  dayanışma  gibi soyut ve bulanık gerekçeler ileri sürülerek,  yıkıcı  olarak nitelendirilen soyut düşüncelerin yasaklanması yoluna gidilmektedir. Bu noktada  tehlike  ölçütü, korkunun esiri haline gelerek, farklılıklara karşı sınırlandırmaların                                                  172  Nitekim Yüksek Mahkeme vermiş olduğu bir kararda, Alt Mahkeme nin kararında vurgulamış olduğu  tehlike  ölçütüne dikkat çekerek, Yönetimin bunca mücadele ve fedakârlıklarla kurulabildiğini, devamlı bir var olma mücadelesi ve direniş içerisinde bulunduğumuz bu dönemde, toplum dayanışması ile birliğini kökünden sarsacak nitelikte olan yayınların, toplum arasında fesat ve hoşnutsuzluklar yaratabileceği ve bunun sadece toplum sathında kalmayıp, karşı unsura istismar fırsatı vereceğini dile getirmiştir( Ceza/ İstinaf  No.8/1973-9/1973). 173  Düşünce özgürlüğünün bu işlevinin önemini, 1949 yılında karara bağlamış olduğu Terminello v. Chicago davasında vurgulayan Amerika Yüksek Mahkemesi, şu çarpıcı tespitlerde bulunmuştur:  Konuşma, önyargılara ve daha önce oluşmuş kanaatlara saldırabilir ve bir düşünceyi kabul ettirmek için alışılmadık önemli etkiler doğurabilir. Bu sebeple, sınırsız olmamakla birlikte ifade özgürlüğü, sadece kamusal rahatsızlığın, kızgınlığın ve huzursuzluğun ötesinde ciddi ve somut bir zararın açık ve mevcut tehlikesi gösterilmedikçe sansür edilip cezalandırılamaz . (Terminello v. Chicago, 1949). Aktaran Arslan (2003/a), s. 55. 174   Açık ve mevcut tehlike , Amerika Yüksek Mahkemesi nin geliştirmiş olduğu bir ölçüttür. İlk kez 1919 yılında  Schenck v. United States  davasında Yargıç Holmes tarafından ifade edilen bu kritere göre, düşünce  özgürlüğün  sınırının  belirlenmesinde  düşüncenin  yaratmış  olduğu  sonuçlara  bakılması gerekmektedir. Bu temelde önemli olan  kelimelerin açık ve mevcut bir tehlike yaratacak şekilde kullanılıp kullanılmadığıdır . Ayrıntılı bilgi için bkz. Arslan (2003/a), s. 54-58.     175  Arslan (2003/a), s. 54. 71Seda Orbay                                                                 Ankara Üni. Hukuk Fak. Dergisi, 67 (1) 2018: 23-80  meşrulaştırıcı bir aracı haline gelmektedir. Arslan a göre bu korkunun kök saldığı sistemlerde, açık ve mevcut tehlike ölçütünün bulanık ifadelerle keyfi bir  şekilde  yorumlanması  ve  uygulanması  kaçınılmaz  bir  sonuç  olarak belirmektedir.  Dolayısıyla,  yapılması  gereken  özgürlük  korkusundan kurtulmaktır. Bu noktada özgürlüklerin otorite karşısında güvencesini teşkil eden  yargının,  çoğulculuk  esasını  temel  alarak,  özgürleşmesi  ve demokratikleşmesi gerekmektedir. SONUÇ Korkunun hâkim olduğu, farklılıklar temelinde yaratılan bir düşmandan kaynaklanan korkunun yeniden üretildiği ve bunun bir politikaya dönüştüğü dönemlerde,  düzen  ile  özgürlük  arasındaki  denge,  kolay  bir  şekilde özgürlükler  aleyhine  bozulabilmektedir.  Arslan a  göre  bu  dönemler,  gerçek  ya  da  sanal  bir  düşmanın  algılandığı  ve  onunla  mücadele stratejilerinin  geliştirildiği  zor  zamanlar dır.  Bu  zamanlarda  düzen  ve güvenlik  kaygıları,  özgürlüklerin  korunması  gerekliliğinin  önüne geçmektedir. Tehdit algılaması ve korku üzerinden beslenen kaygılar, kısa sürede  devletin  siyasal  ve  hukuki  zeminine  yerleşerek,   dost-düşman  ayrımını  temellendiren  baskıcı  uygulamalara  dönüşmektedir.  Bunun düşünceler üzerindeki etkisi ise dost-düşman siyaseti üzerinden düşüncelerin ayrımlaşmasıdır.  Bu  husus,  Kıbrıs  siyasetinin  de  yabancı  olmadığı  bir durumdur. Zira tarihsel çatışma ve uyuşmazlıkların yarattığı  zor zamanlar ,  dost-düşman  ikilemini Kıbrıs siyasetinin merkezine yerleştirmiştir. Bunun düşünce özgürlüğü üzerindeki etkisi, düşüncelerin  icazetli  ve  yasaklı  olarak ayrımlaşması ve özgürlüğün sınırının resmi söyleme uygunluğuyla belirlenmesidir.  Düşünceler arasında hiyerarşik bir ilişkinin gelişmesine yol açabilecek bu  tür  ayrımlar,  siyasal/hukuki  düzlemde  muhalif  olana  karşı tahammülsüzlüğün açığa çıkmasına neden teşkil edebilmektedir. Buradan hareketle KKTC Anayasası nı irdelediğimizde anayasal zeminde kurulmuş olan düzenin, özellikle muhalefet etme özgürlükleri açısından özgürlükten ziyade otoriteyi esas kılarak, düşünce özgürlüğü bağlamında sınırlamayı kural haline getirdiğini görmek mümkündür.  Güvence  olarak nitelendirilen bu düzenlemelerin  bir  kısmı,  bizzat  anayasa  koyucu  tarafından  getirilen yasaklardır.  Anayasal yasaklar  olarak da nitelendirilen bu düzenlemeler,                                                  176  Arslan(2003/a),  s. 60. 177  Arslan (2003/a), s. 61. 178  Arslan (2003/b), s.71.  179  Arslan, (2006), s. 123. 180  Arslan (2003/a), s.50. 72Ankara Üni. Hukuk Fak. Dergisi, 67 (1) 2018: 23-80        KKTC Hukukunda Düşünce Özgürlüğü…                            düşünce  özgürlüğü  çerçevesinde  oldukça  tehlikeli  uygulamalara  kapı aralamaktadır. Bilhassa,  olağan üstü hallerde  düşünce özgürlüğünün sert çekirdeğini  oluşturan  düşünme  özgürlüğünün  kullanımını  kısmen  veya tamamen askıya alabilme olanağı sağlayan 126. ve 127. maddeler, idari makamlara bu yönde açık bir çek vermektedir.  Anayasa  içerisinde  yer  verilen  sınırlayıcı  düzenlemelerin  ikinci kademesini,  yasal  sınırlamalar  oluşturmaktadır.  Yasa  koyucunun  takdir yetkisine  bağlanan  bu  sınırlamalar,  düşünce  özgürlüğü  konusunda  keyfi uygulamalara  yol  açabilecek  bir  niteliğe  sahip  bulunmaktadırlar.  Gerçi, anayasa koyucu bu yönde doğabilecek keyfi uygulamalara karşı belli birtakım koşullar  getirmiştir.  Ancak,  bu  tür  bir  kayıtlamanın  hak  ve  özgürlükler çerçevesinde   güvence   teşkil  edebileceğini  söylemek  mümkün  değildir. Aksine,  öngörülen  bu  kriterler,  daha  fazla  yasal  sınırlamaya  davetiye çıkarmaktadır. Bir kere, anayasa koyucumuz  temel hak ve özgürlükler  açısından kademeli bir sınırlamalar düzeneği öngörmüştür. Bu şekilde, hak ve özgürlüklerin hem genel sınırlama hükmü olan 11. madde çerçevesinde, hem de  ilişkin  bulundukları  özel  maddeler  içerisinde  yer  alan  nedenlerle sınırlanabilmeleri  mümkün  hale  getirilmiştir.  Bu  suretle,  yasa  koyucuya tanınan sınırlama yetkisi genişletilmiştir. Bu tür bir  genel - özel sınırlama ortaklığı , aynı zamanda AİHS nin kabul etmiş olduğu sınırlama sistemine de tamamen aykırılık teşkil etmektedir. AİHS, her bir hak ve özgürlüğün ilişkin bulunduğu  maddelerde  öngörülen  sınırlama  rejimine  tabi  olmasını benimsemiştir. Bu şekilde, özgürlüklerin salt düzenlenmiş oldukları maddeler çerçevesinde sınırlanabilmesi meşru hale getirilmiştir. Bu noktada hemen hatırlatalım, anayasa koyucu 24. maddede  yalnız  ibaresini vurgulamak suretiyle, düşünce özgürlüğü açısından  genel-özel sınırlama ortaklığına  son vermiştir.  İlk  bakışta,  bu  yöndeki  bir  düzenlemenin  düşünce  özgürlüğü çerçevesinde önemli bir güvence sağlanmış olduğu düşünülebilir. Ancak, düşünce özgürlüğünün diğer özgürlükler bağlamında sahip olduğu konum göz önünde  tutulduğunda,  bu  tür  bir  kısıtlamanın  pek  de  önemli  bir  etki doğuramayacağı  da  kolayca  anlaşılabilecektir.  Zira  bu  özgürlükler çerçevesinde  yapılabilecek  herhangi  bir  kayıtlama,  kavşak  konumunda bulunan düşünce özgürlüğünü de doğrudan etkileyebilecektir.  Sınırlama rejimi konusunda göze çarpan bir diğer husus ise, sınırlamanın sınırları  arasında  yer  alan   demokratik  toplum  düzeninin  gerekleri   ve  ölçülülük  ilkelerinin, anayasa koyucu tarafından bir koşul olarak kayda bağlanmamış olmasıdır. Temel hak ve özgürlüklerin sınırlanması açısından en önemli  fren sistemi  olan bu ölçütlere, sınırlamanın sınırları arasında yer verilmemesi  büyük  bir  eksikliktir.  Gerçi,  anayasa  koyucu  sınırlamanın sınırları konusunda var olan bu eksikliği,  öze dokunmama  ölçütleriyle 73Seda Orbay                                                                 Ankara Üni. Hukuk Fak. Dergisi, 67 (1) 2018: 23-80  aşmaya çalışmıştır. Ancak,  öze dokunmama  ölçütünün soyut ve belirsiz bir niteliği haiz olması, bu yönde bir korumanın işlerliğini etkisizleştirebilecektir. Geldiğimiz noktada altını çizdiğimiz tüm bu hususlar, anayasanın genel olarak muhalefet etme özgürlüğü, özel olarak da düşünce özgürlüğüne karşı otoriter ruhunu  açığa  çıkarmaktadır.  Anayasal  zeminde  özgürlükler  karşısında otoriteyi  esas  kılan  bu  anlayış,  düşünceler  arasında  hiyerarşik  bir  ilişki oluşturarak,  yasaklı  olanın  karşısında  imtiyazlı  düşünceler  kategorisi yaratmaktadır. Bu bağlamda da düşünce özgürlüğü, salt kurulu düzene uygun düşünme ve düşünceler açıklama serbestliğine indirgenmiş olunmaktadır. Bu durum  ise  liberal  demokrasilerde  devletin  çeşitli  düşünce  açıklamaları karşısında tarafsız olma gereğini açıkça zedelemektedir.  Özgürlükten ziyade otorite odaklı anayasal zeminin oluşmasında siyasal kültürün  dost-düşman  ayrımı  üzerinden  mevcut  düzenin  değişmezliğine yönelik  hassasiyetinin  önemli  bir  etkisi  bulunmaktadır.  Bu  hassasiyet, hakikatin  tek  olduğu  öncülüğüyle  şekillenen  resmi  söylemden  ayrılan farklılıklara  karşı  tahammülsüzlüğü  açığa  çıkarmaktadır.  Bunun  hukuk sistemine  yansıması  düşüncenin  soyut  ifadesini  suç  olarak  nitelendiren düzenlemelerin yasalarda yer almış olmasıdır. Bu sınırlayıcı düzenlemeler içerisinde, özellikle Ceza Yasasının 47., 48., 56., 59.  ve 63. maddeleri tüm dikkatleri üzerlerine çekmektedirler.  Anglo – Sakson Hukuk Sisteminden adaptasyon yoluyla hukuk sistemimize dâhil olan bu hükümlerin temelinde, özellikle  devletin  bekasına  yönelen  muhalif  düşünceler  yer  almaktadır. Düşünce özgürlüğü konusunda oldukça ağır düzenlemeler içeren bu yasa hükümleri,  evrensel  ve  çağdaş  demokrasi  standartlarına  uygunluk  teşkil etmemektedir. Bir kere, düşüncelere suç kılıfı giydiren bu yasa hükümlerin öngörmüş olduğu yaptırımlar, demokratik toplum düzeninin gerekleri ile bağdaşmamaktadır. Zira hükümler çerçevesinde ulaşılmak istenen amaçla, kullanılan araç arasında bir orantısızlık mevcuttur. Gerçekten de, devletin resmi söylemine ters düşen düşüncelere karşı ileri sürülen yaptırım, Ceza sistemimizin en ağır cezalarıdır. Bu da, ölçülülük ilkesine aykırılık teşkil etmektedir. Aynı zamanda, öngörülen düzenlemeler ulaşılmak istenen amaç çerçevesinde bir zorunluluk da ihtiva etmemektedir. Diğer bir husus, söz konusu  hükümlerin  oldukça  belirsiz  ve  açık  olmayan  düzenlemeleri içermesidir. Bu soyut ve açık olmayan düzenlemeler, günlük pratik içerisinde düşünce özgürlüğü açısından  müdahale  olarak nitelendirilebilecek çeşitli uygulamalara kapı açabilecek niteliği haiz bulunmaktadır. Bilhassa,  yargıç kültürü  bu maddelerin doğuracağı sonuçlar açısından belirleyici konumdadır.   Bu  noktada  hemen  belirtelim,  özgürlükçü  demokrasilerde  genelde düşünce suçları yasal statü dışına çıkarılmıştır. Bunun temel nedeni, rejimin 74Ankara Üni. Hukuk Fak. Dergisi, 67 (1) 2018: 23-80        KKTC Hukukunda Düşünce Özgürlüğü…                            demokratikliğinin  ve  çoğulculuğunun  altında  yatmaktadır.  Çoğulcu demokrasilerde  her  düşüncenin  serbestçe  ifade  edilip  özgür  bir  ortamda tartışılması gerekir ki, demokrasinin en önemli özelliği olan seçimlerin ve bu yöndeki  siyasal  tercihlerin  tam  olarak  yapılabilmesine  olanak  tanınmış bulunsun. Bu nedenle düşünceleri, doğru/yanlış, yararlı/ zararlı biçiminde bir ayrıma  tabi  tutarak  yasaklamamak  gerekir.  Devletin  varlığını,  bölünmez bütünlüğünü tehlikeli düşünce açıklamalarına karşı korumanın temel ölçütü, düşünce-eylem ayrımının göz önünde bulundurulmasının altında yatmaktadır. Bu noktada, dış dünyaya açıklanan düşüncelerin tehlikeli sonuçlarını önleme bağlamında sağlam bir nedensellik bağının varlığı aranmalıdır. Diğer bir ifadeyle,  düşüncenin  bizzat  kendisi  değil,  dış  dünyada  neden olduğu  ve devletin varlığını tehdit eden sonuçlar temel alınmalıdır. Düşünce özgürlüğüne ilişkin olarak yapılan bu durum değerlendirmesi neticesinde, ortaya çıkan temel sonuç,  anayasa ve yasalar çerçevesinde bir iyileştirilmeye  gidilmesi   gerektiğidir.  Bu  bağlamda  siyasal  ve  hukuksal sistemin  bir  yandan  özgürleştirilmesi  diğer  yandan  da  çoğulculuk  esası üzerinden  demokratikleştirilmesi  gerekmektedir.  Özellikle  hukuk düzenindeki  düşünce suçu mevzuatı  ciddî bir biçimde ele alınarak yeniden düzenlenmelidir.  Tüm  bunların  ötesinde  özgürlükçü  siyasal  kültürün gelişmesinin önünde engel teşkil eden  ya, ya da cı anlayışının terk edilerek, farklılıkları kucaklayan liberal bir siyaset anlayışına geçilmesi gerekmektedir. Bu dönüşüm, düşünceler arasındaki hiyerarşik ilişkiler zincirinin kırılmasını sağlayarak, liberal çoğulculuğun gelişmesine imkân verecektir. Ancak bu şekilde, düşünce özgürlüğünün insanlığın özgürleşme mücadelesinde taşıdığı hakiki değer tesis edilebilecektir.            75Seda Orbay                                                                 Ankara Üni. Hukuk Fak. Dergisi, 67 (1) 2018: 23-80",
     "Kaynakça": "Acar,  Bülent,  (1995),   Hukuk  Düzenimizde  Düşüncenin  Açıklanmasının Cezalandırılması ve Cezalandırmanın Sınırı , Ankara Barosu Dergisi, Sayı 3, s. 14-45. Akın, F. İlhan, (1971), Temel Hak ve Özgürlükler, 3. Baskı, İÜHF Yayınları, İstanbul. Aliefendioğlu, Yılmaz, (1998),  Düşünce Özgürlüğü ya da Düşünsel Özgürlük , Düşünce Özgürlüğü, (Ed. Hayrettin Ökçesiz), HFSA Yayınları, İstanbul, s. 234-257. Arslan, Zühtü, (2002),  Anayasal Devlet ve Siyasal Tarafsızlık , Liberalizm, Devlet, Hegemonya, (Der. E. Fuat Keyman), Everest Yayınları, İstanbul, s.148-174. Arslan, Zühtü, (2003),  İfade Özgürlüğünün Sınırlarını Yeniden Düşünmek:  Açık ve Mevcut  Tehlike nin  Tehlikeleri ,  Teorik  ve  Pratik  Boyutlarıyla  İfade Hürriyeti, (Ed. Bekir Berat Özipek), Liberal Düşünce Topluluğu, Ankara, s. 4962. Arslan,  Zühtü,  (2003),   Liberal  Demokrasilerin  Zor  Zaman  Krizi  ve  İfade Özgürlüğü , Teorik ve Pratik Boyutlarıyla İfade Hürriyeti, (Ed. Bekir Berat Özipek), Liberal Düşünce Topluluğu, Ankara, s. 67-91. Arslan, Zühtü, (2006),  11 Eylül Sonrasında Yeni Güvenlik Anlayışı, İnsan Hakları ve Demokratik Kolluk , Polis Bilimler Dergisi, Cilt 8, Sayı 2, s. 121-136. Arslan, Zühtü, (2007),  Türkiye de İstisna Hâli, Terör ve İfade Özgürlüğü , Türkiye Barolar Birliği Dergisi, Sayı 71, s. 201-226. Azer, Can, (2013),  KKTC de Bilgi Edinme Hakkı, Sorunları ve Çözüm Önerileri , Amme İdaresi Dergisi, Cilt 46, Sayı 2, , s. 61-86. Baker,  C.  Edwin,  (1989),  Human  Liberty  and  Freedom  of  Speech,  Oxford University Press, Oxford-New York. Barry, Norman P., (2003),  Hukuki ve Siyasi Açıdan İfade Hürriyeti , Teorik ve Pratik  Boyutlarıyla  İfade  Hürriyeti,  (Ed.  Bekir  Berat  Özipek),  Liberal Düşünce Topluluğu, Ankara, s. 17-34. Barry, Norman, (2002),  Hukuki ve Siyasi Açıdan İfade Hürriyeti , Liberal Düşünce Dergisi, Cilt 7, Sayı 27, s. 5-14. Bauman, Zygmunt, (1997), Özgürlük, 1. Baskı, Sarmal Yayınevi, Ankara. Beck, Ulrich, (1999), Siyasallığın İcadı, 1. Baskı, İletişim Yayınlar, İstanbul. Beydoğan, T. Ayhan, (2003), Avrupa İnsan Hakları Sözleşmesi Işığında Türk Hukukunda Siyasi İfade Hürriyeti, Liberal Düşünce Topluluğu, Ankara. 76Ankara Üni. Hukuk Fak. Dergisi, 67 (1) 2018: 23-80        KKTC Hukukunda Düşünce Özgürlüğü…                            Bıçak, Vahit, (2003),  Avrupa İnsan Hakları Mahkemesi Kararları Işığında İfade Özgürlüğü , Teorik ve Pratik Boyutlarıyla İfade Hürriyeti, (Ed. Bekir Berat Özipek), Liberal Düşünce Topluluğu, Ankara, s. 267-308. Brink, David O., (2001),  Millian Principles, Freedom of Expression and Hate Speech , Legal Theory, Vol. 7, s.119-157. Burry, John, (1945), Fikir ve Söz Hürriyeti, (Çev. A. Başman), Remzi Kitapevi, İstanbul. Can, Osman, (2003),  Düşünceyi Açıklama Özgürlüğü: Anayasal Sınırlar Açısından Neler Değişti? , Teorik ve Pratik Boyutlarıyla İfade Hürriyeti, (Ed. Bekir Berat Özipek), Liberal Düşünce Topluluğu, Ankara, s. 358-412. Cohen, Joshua, (1993),  Freedom of Expression , Philosophy & Public Affairs, Vol. 22, No. 3, s. 207-263. Dönmezer, Sulhi,  Düşünce ve Kanaat Hürriyetinin Sınırı , İÜHFM, C.29, S. 3, s. 761-780. Eken, Musa, (1995-1996),  Bilgi Edinme Hakkı , İnsan Hakları Yıllığı, C.17-18, s.61-75. Erdem, H. Fazıl, (1998),  Düşünce Özgürlüğü ve Demokrasi , Ankara Barosu Dergisi, Sayı 1, s. 5-36. Erdoğan, Mustafa, (2003),  Demokratik Toplumda İfade Özgürlüğü: Özgürlükçü Bir Perspektif , Teorik ve Pratik Boyutlarıyla İfade Hürriyeti, (Ed. Bekir Berat Özipek), Liberal Düşünce Topluluğu, Ankara, s. 37-45. Finkelnburg, Klaus, (1998),  Demokraside İfade Özgürlüğü , Düşünce Özgürlüğü, (Ed. Hayrettin Ökçesiz), 3. Baskı, HFSA Yayınları, İstanbul, s. 196-204. Gelber, Katharina, (2010),  Freedom of Political Speech, Hate Speech and the Argument from Democracy: The Transformative Contribution of Capabilities Theory , Contemporary Political Theory, Vol.9, s.304-324. Güriz, Adnan, (1998),  İfade Hürriyetinin Sınırları , Düşünce Özgürlüğü, (Ed. Hayrettin Ökçesiz), 3. Baskı, HFSA Yayınları, İstanbul, s. 82-86.  Hacaloğlu, Algan, (1998),  Düşünce ve İfade Özgürlüğü , Yeni Türkiye, Sayı 22, s. 776-779. Hacıkadiroğlu, Vehbi, (1998),  Bilginin Sağladığı Özgürlük , Düşünce Özgürlüğü, (Ed. Hayrettin Ökçesiz), 3. Baskı, HFSA Yayınları, İstanbul, s. 27-33. Hafızoğulları,  Zeki,  (2004),   Liberal-Demokratik  Toplum,  Hukuk  ve  Devlet Düzeninde İfade Hürriyetinin Sınırı , Türkiye Barolar Birliği Dergisi, Sayı 55, s. 85-101. 77Seda Orbay                                                                 Ankara Üni. Hukuk Fak. Dergisi, 67 (1) 2018: 23-80  Hakyemez, Şevki Yusuf, (2000), Militan Demokrasi Anlayışı ve 1982 Anayasası, 1. Baskı, Seçkin Yayınları, Ankara. Kaboğlu, İbrahim, (1993),  Düşünce Özgürlüğü: (Avrupa Ölçütleri ve Türkiye) , İnsan Hakları Yıllığı, Sayı 15/1, s.45-53. Kaboğlu, İbrahim, (1998),  Pozitif Anayasa Hukukunda Düşünce Özgürlüğünün Sınırları , Düşünce Özgürlüğü, (Ed. Hayrettin Ökçesiz), 3. Baskı, HFSA Yayınları, İstanbul. Kaboğlu, İbrahim, (1998), Özgürlükler Hukuku, Genişletilmiş 4. Baskı, AFA Yayınları, İstanbul. Kavra, Erol, (1989),  Montesquieu ve De Tocqueville e Göre Demokrasi ve Temel Güvenceleri , Amme İdaresi Dergisi, Cilt: 22, Sayı: 4, s.75-83. Kuçuradi,  İoanna,  (1998),   Düşünce  Özgürlüğü:  Nedir  Acaba? ,  Düşünce Özgürlüğü, (Ed. Hayrettin Ökçesiz), 3. Baskı, HFSA Yayınları, İstanbul, s. 1726. Lampe,  Ernst-Joachim,  (1998),   Düşünce  Özgürlüğü,  İfade  Özgürlüğü  ve Demokrasi , Düşünce Özgürlüğü, , 3. Baskı, HFSA Yayınları, İstanbul, s. 127- 134. Lawson, Rick, (2003),  İfade Hürriyetini Güvenceye Almak: Avrupa İnsan Hakları Mahkemesi İçtihatlarında Üç Eğilim , Teorik ve Pratik Boyutlarıyla İfade Hürriyeti, (Ed. Bekir Berat Özipek), Liberal Düşünce Topluluğu, Ankara, s. 247-266. Luxemburg, Rose, (1990), 1917 Ekim Devrimi, (Çev. Ferit Muzaffer), 2. Baskı, BDS Yayınları, İstanbul.  Mackinnon, Catharine, (1999),  Only Words , Political Thought, (Ed. Michael Rosen- Jonathan Wolff), Oxford Readers, Oxfords, s. 151-154. Mason, Anthony, (2000),  The Relationship Between Freedom of Expression and Freedom  of  Information ,  Freedom  of  Expression  and  Freedom  of Information, (Ed. Jack Beatson – Yvonne Cripps), Oxford University Press, Oxford, s. 225-238.  Mill, John Stuart, (2000), Özgürlük Üstüne, (Çev. Alime Ertan), Belge Yayınları, İstanbul. Morange,  Jean,  (1998),   İfade  Özgürlüğünün  Hukuki  Esasları ,  Düşünce Özgürlüğü, (Ed. Hayrettin Ökçesiz) , 3. Baskı, HFSA Yayınları, İstanbul, s. 8796. Necatigil, Zaim, (1998), Kuzey Kıbrıs Türk Cumhuriyetinde Anayasa ve Yönetim Hukuku, Rüstem Kitapevi, Lefkoşa. 78Ankara Üni. Hukuk Fak. Dergisi, 67 (1) 2018: 23-80        KKTC Hukukunda Düşünce Özgürlüğü…                            Necatigil, Zaim, (1999),  KKTC de Hukuk Sistemi , Kıbrıs Türk Hukuk Dosyası, 2. Baskı, Ankara.  Ökçesiz,  Hayrettin,  (1998),   Özgür  Düşünmenin  Hukuk  ve  Devlet  Felsefesi , Düşünce Özgürlüğü, (Ed. Hayrettin Ökçesiz), 3. Baskı, HFSA Yayınları, İstanbul, s. 115-126. Öktem, Niyazi, (1992-1993),  İletişim Özgürlüğü , İstanbul Üniversitesi İletişim Fakültesi Dergisi, s. 163-166.  Palmer, Stephanie, (2000),  Freedom of Information: The New Proposals , Freedom of Expression and Freedom of Information, (Ed. Jack Beatson – Yvonne Cripps), Oxford University Press, Oxford, s. 249-266. Rumpf,  Christian,  (1993),   Ölçülülük  İlkesi  ve  Anayasa  Yargısındaki  İşlevi  ve Niteliği , Anayasa Yargısı, C.10, Ankara, s. 25-48. Sadurski, Wojciech, (2002), İfade Özgürlüğü ve Sınırları, (Çev. M. Bahattin Seçilmişoğlu), Liberal Düşünce Topluluğu, Ankara. Sağlam,  Fazıl,  (2016),  Kuzey  Kıbrıs  Türk  Cumhuriyeti  Anayasa  Hukuku Dersleri, Yakın Doğu Üniversitesi Yayınları, Lefkoşa. Sancar, Mithat, (1994),  Düşünce Özgürlüğü: Asıl Kime? , Çağdaş Hukuk, s. 1925. Sancar, Mithat, (1994),  Düşünce Özgürlüğü: Neden? , Çağdaş Hukuk, s. 8-13.  Sancar, Mithat, (2000), Devlet Aklı Kıskacında Hukuk Devleti, İletişim Yayınları, İstanbul. Scanlon, Thomas, (1972),  A Theory of Freedom of Expression , Philosophy and Public Affairs, Vol. 1, No. 2, s. 204-226. Schauer, Frederick, (2002), İfade Özgürlüğü: Felsefi Bir İnceleme, (Çev. M. Bahattin Seçilmişoğlu), Liberal Düşünce Topluluğu, Ankara. Schmitt, Carl, (1985), Political Theology: Four Chapters on the Concept of Sovereignty, Mass: The MIT Press, Cambridge. Selçuk, Sami, (1998),  Düşün Özgürlüğü , Düşünce Özgürlüğü, (Ed. Hayrettin Ökçesiz), , 3. Baskı, HFSA Yayınları, İstanbul, s. 293-314. Shiffrin, Steven H., (2011),  Freedom of Speech and Two Types of Autonomy , Constitutional Commentary, Vol.27, Issue 2, s. 337-345. Soysal, Mümtaz, (1997), 100 Soruda Anayasa nın Anlamı, 11. Baskı, Gerçek Yayınevi, İstanbul. Sunay,  Reyhan,  (2001),  İfade  Hürriyetinin  Muhtevası  ve  Sınırları,  Liberal Düşünce Topluluğu, Ankara. 79Seda Orbay                                                                 Ankara Üni. Hukuk Fak. Dergisi, 67 (1) 2018: 23-80  Sunstein,  Cass,  (1995/1996),   Democracy  and  the  Problem  of  Free  Speech , Publishing Research Quarterly, s.58-72. Şenel  Alaeddin,   Simgesel  Araçlar,  Düşünce  Özgürlüğü  ve  Dinsel  İdeoloji , Düşünce Özgürlüğü, (Ed. Hayrettin Ökçesiz), 3. Baskı, HFSA Yayınları, İstanbul, s. 47-65. Tanör Bülent- Yüzbaşıoğlu Necmi, (2002), 1982 Anayasasına Göre Türk Anayasa Hukuku, Yapı Kredi Yayınları, İstanbul. Tanör, Bülent, (1969), Siyasi Düşünce Hürriyeti ve 1961 Türk Anayasası, 1. Baskı, Öncü Kitapevi Yayınları, İstanbul.   Tanör, Bülent, (1994), Türkiye nin İnsan Hakları Sorunu, Genişletilmiş 4.Baskı, BDS Yayınları, İstanbul. Teziç, Erdoğan, (1990),  Türkiye de Siyasal Düşünce ve Örgütlenme Özgürlüğü , Anayasa Yargısı, C.7, Ankara, s. 31-46. Turhan, Turgut, (2008),  Tarihsel Bakış Açısıyla Kıbrıs Hukuk Sistemi , Ankara Üniversitesi Hukuk Fakültesi Dergisi, Cilt 57, Sayı 2, s. 253-286. Uygun, Oktay, (1992), 1982 Anayasası nda Temel Hak ve Özgürlüklerin Genel Rejimi, Kazancı Hukuk Yayınları, İstanbul. Volokh, Eugene, (2000),  Freedom of Speech and Information Privacy , Stanford Law Review, Vol. 52, No.5, s. 1049-1124. Waldron, Jeremy, (1999),  The Satanic Verses , Political Thought, (Ed. Michael Rosen- Jonathan Wolff), Oxford Readers, Oxford, s. 148-151. Yayla,  Atilla,  (2008),   İfade  Özgürlüğü  Nedir  ve  Niçin  Gereklidir? ,  Liberal Düşünce Dergisi, Sayı 50,"
}