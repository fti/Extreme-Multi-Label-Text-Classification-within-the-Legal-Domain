{
     "Tip": "Makale",
     "Dergi İsmi": "Ankara Üni. Hukuk Fak. Dergisi",
     "Üniversite İsmi": "",
     "Gün": "05",
     "Ay": "05",
     "Yıl": "2021",
     "Cilt": "70",
     "Sayı": "3",
     "Başlık": "BOŞANMANIN EŞLER AÇISINDAN GENEL SONUÇLARI BAĞLAMINDA YOKSULLUK NAFAKASINA İLİŞKİN DEĞERLENDİRME",
     "Title": "General Consequences of Divorce for Spouses in the Context Poverty Alimony Assessment",
     "Yazar İsmi": [
          "Safa KOÇOĞLU"
     ],
     "Danışman İsmi": "",
     "Anahtar Kelimeler": [
          "Boşanma",
          "Miras hakları",
          "Mal rejimi",
          "Maddi ve manevi tazminat",
          "Yoksulluk nafakası",
          "Yoksulluk nafakasının ödenme süresi"
     ],
     "Keywords": [
          "Divorce",
          "Inheritance rights",
          "Property regime",
          "Material and moral compensation",
          "Poverty alimony",
          "Duration of poverty alimony"
     ],
     "Özet": "Türk  Medeni  Kanunu nun  aile  hukuku  kitabının  birinci  kısmında boşanmaya müstakil bir bölüm ayrılmıştır. Boşanma; evlilik birliğine geçmişe etkisi olmayacak şekilde hâkim hükmü ile son verilmesidir. Boşanmanın gerçekleşebilmesi için eşlerin sağ iken karşılıklı veya tek taraflı olarak dava açması gerekir.  Boşanmayla kişiler bazı haklar elde edebileceği gibi aynı zamanda bazı sorumluluklar da üstlenir. Kamuoyunda sıklıkla tartışılan yoksulluk nafakası bu hak ve yükümlülüklerden yalnızca biridir. Yoksulluk nafakası; boşanma sebebiyle  yoksulluğa  düşen  eşe  ödenen  nafakadır.  Diğer  bir  ifadeyle, yoksulluk nafakası eşlerden biri için hak iken diğeri için bir sorumluluğun yerine getirilmesidir. Günlük sosyal hayatın temelini teşkil eden aile kurumunun zor şartlarda birbirine destek olması amacıyla, aileyi meydana getiren fertler arasında nafaka kurumuna ihtiyaç duyulmuştur. Yoksulluk nafakası, her ne kadar aile birliği boşanma ile son bulsa da güzel günlerin ve yaşanmışlıkların hatırına boşanma  sonucunda  ihtiyaç  sahibi  eşi  korumak  için  düzenlenmiştir.  İyi niyetlerle yapılan bu düzenlemenin uygulamasında özellikle nafakanın ödeme süresine  yönelik  günümüzde  birtakım  tartışmalar  yaşanmaktadır. Boşanmaların altında yatan temel problemlerin ve boşanma sonrası yaşanan diğer  mağduriyetlerin  birlikte  incelenerek  toplu  bir  şekilde  kanuni düzenlemelerin gözden geçirilmesi gerekirken sadece yoksulluk nafakasının                                                             Makalenin Geliş Tarihi: 21.04.2021, Makalenin Kabul Tarihi: 05.05.2021.    Dr. Öğr. Üyesi, İstanbul Medeniyet Üniversitesi, Siyaset Bilimi ve Kamu Yönetimi Bölümü Hukuk Bilimi Anabilim Dalı, e-posta: safa.kocoglu@medeniyet.edu.tr, ORCID: 0000-00032203-8424. Safa KOÇOĞLU                                            Ankara Üni. Hukuk Fak. Dergisi, 70 (2) 2021: 389-427  ödenme süresine ilişkin düzenlemede kısmi değişikliklere gidilmesi oldukça düşündürücüdür.  Bu  çalışma  boşanan  eşlerin  hak  ve  sorumluluklarının yalnızca yoksulluk nafakasından ibaret olmadığını hatırlatmak ve yoksulluk nafakası tartışmalarına katkıda bulunmak amacıyla hazırlanmıştır.",
     "Abstract": "A section devoted to divorce is reserved in the first part of the Turkish Civil Code family law book. Divorce is the termination of the marriage union with the judge's judgment, without any influence on the past. In order for the divorce to take place, the spouses must file a lawsuit, mutually or unilaterally while they alive. With divorce individuals may have some rights at the same time they assume some responsibilities. Poverty alimony, which is frequently discussed in the public, is just one of these rights and obligations.Poverty alimony is the alimony paid to the spouse who fall into poverty due to divorce. In other words, poverty alimony is the right for one spouse, while the responsibility is fulfilled for the other. In order to secure the family institution, which forms the basis of daily social life, in terms of solidarity, alimony institutions were needed among the members of the family. Poverty alimony is designed to protect the needy spouse as a result of the divorce, for the sake of the good days and experiences, although the family union ends with divorce. In the implementation of this regulation made with good intentions, there are some discussions about the payment period of alimony. Although it is necessary to review the legal regulations collectively by examining the basic problems underlying divorces and  other  grievances  experienced  after  the  divorce,  it  is  quite  thoughtprovoking to make partial changes only in the regulation on the payment period of poverty alimony. This study was prepared in order to remind that the rights and responsibilities of divorced spouses do not only consist of poverty alimony and to contribute to the discussions on poverty alimony.",
     "Metin": "Türkiye  İstatistik  Kurumu nun  (TÜİK)  kaba  boşanma  hızına  ilişkin verilerine göre son yıllarda boşanmalarda artış görülmektedir. TÜİK in kaba boşanma  hızı,  aile  yapısındaki  değişimi  gözler  önüne  sermektedir.  Bu sosyolojik  değişim  birçok  açıdan  farklı  sonuçları  bünyesinde  barındırır. Bunlardan biri de kişilerin hukuki haklarında ve yükümlülüklerinde meydana gelen değişimlerdir.  Boşanma, eşlerin ve varsa çocukların kişisel ve mal varlığı haklarında birtakım değişiklikler meydana getirir. Örneğin, güncel tartışmalar arasında yer alan yoksulluk nafakası nafaka alacaklısının mal varlığında artışa, nafaka yükümlüsünün  mal  varlığında  ise  eksilmeye  sebebiyet  verir.  Yoksulluk nafakasına dair düzenlemeler konunun (sözde) mağdurları dışında birçok kesim  tarafından  ilgili  ilgisiz  mecra  ve  platformlarda  tartışılmaktadır. Tartışmaların kilit noktası yoksulluk nafakasının ödeme yükümlülüğünün süresiz olduğu iddiasında toplanmaktadır. Öyle ki yoksulluk nafakası mevcut yuvaları dağıtmakta, yeniden aile birliğini sağlamayı engellemekte ve mutlu aile birliğine zarar vermektedir! Hatta kimi kesimlere göre yoksulluk nafakası gibi bazı kanuni düzenlemeler kaldırıldığı takdirde belirttiğimiz problemler geceden sabaha kendiliğinden ortadan kalkacağı yönündedir. Yüzeysel bilgilerle bireysel deneyimlerin doğru kabullere kapı araladığı bu  çağda  konuya  dair  farkındalığın  artırılması adına  bu  çalışma kaleme alınmıştır.  Çalışmada  öncelikli  olarak  boşanmanın  eşler  açısından  genel sonuçlarına yer verilecektir. Sadece boşanma ile eşleşen yoksulluk nafakası algısının yıkılması ve kadın/erkeklerin boşanmaları halinde ne tür haklara ve sorumluluklara  sahip  olduğunun  derlenmesi  amaçlanmıştır.  Çalışmada yoksulluk nafakasına daha ayrıntılı yer verilmesinin amacı kavram kargaşası ve  bilgi  kirliliğinin  önlenmesine  bir  nebze  de  olsa  katkı  sağlamaktır. Karşılaştırmalı hukuktaki düzenlemelere yer verilmeksizin bahsi geçen konu ile ilgili öğretideki görüşler ve yargı kararları ışığında iç hukukumuzdaki düzenlemeler irdelenerek incelenecektir.  I. BOŞANMANIN GENEL OLARAK SONUÇLARI Türk Medeni Kanunu nda (TMK) boşanmaya, aile hukuku kitabının birinci  kısmında,  161-184 üncü  maddeleri  arasında  bağımsız  bir  bölüm ayrılmıştır. Boşanma, eşler yaşarken, kanunda gösterilen sebeplere dayanarak bir  eşin  diğer  eşe  karşı açacağı  dava  ile  evlilik  birliğine  geçmişe etkili                                                             1  (tuik.gov, Erişim Tarihi: 02.03.2020).  391Safa KOÇOĞLU                                            Ankara Üni. Hukuk Fak. Dergisi, 70 (2) 2021: 389-427  olmayacak şekilde ve hâkim hükmüyle son verilmesidir. Boşanma bozucu yenilik  doğuran  haklardandır.  Evlilik  birliği,  boşanma  hükmünün kesinleşmesiyle  son  bulur.  Diğer  bir  anlatımla,  boşanmaya  ilişkin  ilam, geçmişe etkili olmaksızın kesinleştiği tarihten itibaren ileriye yönelik sonuç doğurur. Örneğin, TMK nun 11 inci maddesi uyarınca evlenme kişiyi ergin kılar,  boşanma  ilamı  geçmişe  etkili  olmadığından  kişi  boşansa  bile evlenmeyle kazandığı erginliği kaybetmez. Hakeza kişi boşansa bile kayın hısımlığı ortadan kalkmadığından eski eşin anne veya babası ile evlenilemez. Yine iyi niyetle ve evlenmeyle kazanılan vatandaşlık hakkı kaybedilmez.  Örneklerden de anlaşıldığı üzere, boşanma kişiler üzerinde birtakım hukuki  ve  kişisel  sonuçlar  doğurmaktadır.  Bu  sonuçlar  TMK da  farklı maddelerde  düzenlenmiştir.  Çalışmada  boşanmanın  eşler  açısından  genel sonuçlarına kısaca değinilecek olup esasen yoksulluk nafakasına yönelik düzenlemelere yer verilecektir.  A. Boşanmanın Miras Haklarına Yönelik Yansıması  Boşanan  eşlerin  miras  haklarına  ilişkin  bilgilere  TMK nun  181 inci maddesinde  yer  verilmiştir.  Bu  maddeye  göre,  boşanma  hükmünün kesinleşmesiyle birlikte boşanan eşler birbirinin yasal mirasçısı olamazlar. Eşler boşanmadan önce yapılmış olan ölüme bağlı tasarruflarla, tasarruftan aksi  anlaşılmadıkça,  kendilerine  sağlanan  hakları  kaybederler.  Diğer  bir anlatımla, evlilik birliği boşanma ile son bulduğu takdirde eşler açısından miras hukuku hükümleri uygulama alanı bulmaz.  Ölüm, gelecekte gerçekleşmesi kesin fakat önceden bilinmeyen bir olay olduğundan boşanma davası süresi içinde de taraflardan birinin vefat etmesi söz konusu olabilir. Ölüm, boşanma davası devam ederken vuku bulduğu takdirde evlilik birliği ölüm sebebiyle son bulur. Bu halde eşler birbirlerine yasal mirasçı olur. Her ne kadar genel kural eşlerin birbirlerine yasal mirasçı sıfatı kazandıkları doğrultusunda olsa da 2011 yılında TMK nun 181 inci                                                             2  DURAL, Mustafa / ÖĞÜZ, Tufan / GÜMÜŞ, Mustafa Alper, Türk Özel Hukuku, Aile Hukuku, 3.Cilt, 13.Bası, Filiz Kitabevi, İstanbul, 2018, s.103; FEYZİOĞLU, N. Feyzi, Aile Hukuku, 3. Bası, İstanbul, 1986, s.102; AKINTÜRK, Turgut / ATEŞ, Derya, Türk Medeni Hukuku Aile Hukuku, 2.Cilt, 18.Bası, Beta, İstanbul, 2016, s.235. 3  ÖZUĞUR, Ali İhsan, Evlilik Birliğini Sona Erdiren Nedenler Boşanma, Ayrılık ve Evlenmenin İptali Davaları, 5. Bası, Seçkin, Ankara, 2013, s.827; DURAL / ÖĞÜZ / GÜMÜŞ, s.139; HATEMİ, Hüseyin / KALKAN OĞUZTÜRK, Burcu, Aile Hukuku, 6.Bası, On İki Levha Yayıncılık, İstanbul, 2018, s.129; YÜCEL, Sevtap, Yargıtay Kararları Işığında Anlaşmalı Boşanma Davası Sonrasında Nafaka ve Tazminat Talepleri, Anadolu Üniversitesi Hukuk Fakültesi Dergisi, 4. Cilt, 1. Sayı, 2018, s.245. 392Ankara Üni. Hukuk Fak. Dergisi, 70 (2) 2021: 389-427    Boşanmanın Eşler Açısından Genel Sonuçları… maddesine yapılan değişiklikle bu kurala ölenin yasal mirasçıları lehine istisna getirilmiştir. Şöyle ki, boşanma davası devam ederken, ölen davacı veya davalı eşin mirasçılarından birisinin davaya devam etmesi ve sağ kalan eşin kusurunun ispatlanması halinde eşlerin birbirine yasal mirasçı olamayacakları ve  lehlerine  yapılan  ölüme  bağlı  tasarruflardan  yararlanamayacakları düzenlenmiştir.  Sadece  boşanma  davası  devam  ederken  değil,  ölüm boşanmaya ilişkin karar tebliğe çıkmadan vuku bulduğunda da ölen eşin mirasçıları ilgili kararı tebliğe çıkararak TMK nun 181 inci maddesinin 2 inci fıkrasının uygulanması için kararı temyiz edebilir. Ölen eşin mirasçılarına tanınan bu hakkın kullanılması belirli koşullara bağlıdır. Öncelikle ölen eş sağ iken bizzat kendisi boşanma davası açma hakkını  kullanmış  olmalıdır.  Açılan  davanın  mirasçı  veya  mirasçılar tarafından devam ettirilmesi ve sağ kalan eşin ölen eşe oranla kusurunun fazla olması  ya  da  tamamen  kusurlu  olduğunun  ispatlanması  gereklidir.  Bu bakımdan  boşanmanın  çekişmeli  yargılama  faaliyeti  olarak  yürütülmesi gerekli olup anlaşmaya dayalı boşanma yargılama faaliyeti sırasında ölüm vuku bulduğu takdirde eşlerin kusurları dikkate alınmadığından TMK nun 181 nci maddesinin 2 nci fıkrası uygulama alanı bulması mümkün değildir.                                                              4  ÖZUĞUR, s.829; TAŞ KORKMAZ, Hülya, Boşanma Davasında Sağ Kalan Eşin Bu Sıfatla  Mirasçılığına  Son  Vermek  Amacıyla  Mirasçılar  Tarafından  Davaya  Devam Edilmesi, Prof. Dr. Hakan Pekcanıtez e Armağan, Dokuz Eylül Hukuk Fakültesi Dergisi, 16. Cilt, Özel Sayı 2014, İzmir, 2015, s.1441; …Taraflar arasındaki davanın yapılan muhakemesi sonunda mahalli mahkemece verilen ve yukarıda tarih numarası gösterilen hükmün temyizen mürafaa icrası suretiyle tetkiki istenilmekle duruşma için tayin olunan bugün temyiz eden Mehmet in tebligatı bila tebliği döndüğü duruşmaya gelmediği görüldü. Karşı taraf tebligata rağmen gelmedi. İşin incelenerek karara bağlanması için duruşmadan sonraya  bırakılması  uygun  görüldü.  Bugün  dosyadaki  bütün  kağtlar  okunup  gereği görüşülüp düşünüldü. Mahkemece verilen boşanma hükmü kesinleşmeden, davacı kadın 3.8.2004 tarihinde ölmüş, mirasçısı kusur durumunu tespitini istemiştir. Boşanma hükmü kesinleşmeden davacının ölmesi sonucu, evlilik birliği ölümle sona erdiğinden, boşanma davasının  konusuz  kalması  nedeniyle  boşanma  konusunda  karar  verilmesine  yer olmadığına ve davacı kadın mirasçının Türk Medeni Kanununun 181/2. Maddeye dayalı isteğiyle ilgili olarak delillerin değerlendirilip, sonucuna göre karar verilmek üzere, hükmün bozulması gerekmiştir. Y.HD, T.15.02.2005, E.2004/16235, K.2005/2095, (KAÇAK, Nazif, Yeni İçtihatlarla Türk Medeni Kanunu, 1. Cilt, 2. Bası, Seçkin, Ankara, 2007, s.785). 5  …Şu halde, altsoyda mirasçısının bulunması halinde miras, ikinci zümreye (ana, baba ve kardeşlere) geçmez. Bu bakımdan mirasçı olarak altsoyu bulunan ölen davacının anası, babası ve kardeşlerinin yasal mirasçılık sıfatları bulunmadığı gibi atanmış mirasçılıkları da  söz  konusu  olmadığına  göre,  boşanma  davasına,  diğer  eşin  kusurunun  tespiti bakımından devam etme haklarının bulunmadığı nazara alınmadan, bunların takip ettiği davaya devamla kusur tespitiyle ilgili hüküm kurulması doğru bulunmamıştır. Y. HD., T. 2.8.2013, E. 2013/14091, K. 2013/28040, (corpus.com, Erişim Tarihi: 23.11.2020). 393Safa KOÇOĞLU                                            Ankara Üni. Hukuk Fak. Dergisi, 70 (2) 2021: 389-427  Söz konusu düzenleme zina, hayata kast, pek kötü veya onur kırıcı davranış, suç işleme ve haysiyetsiz hayat sürmeye dayanarak açılan davalarda sağ kalan eşin tamamen veya daha kusurlu olduğu tespit edildiği takdirde ölen eşe  mirasçı  olma  adaletsizliğinin  önüne  geçmeyi  sağlamak  adına düşünülmüştür.  Bu  dava  sonucunda  eşlerden  biri  hayatta  olmadığından boşanmaya hükmedilmez yalnızca eşlerin kusur veya kusursuzlukları tespit edilir. Ancak bu anlamlı gaye doktrindeki tartışmaları sona erdirmemiştir. Çünkü yenilik doğuran davalar arasında yer alan boşanma davasının tespit davasına  dönüşmesi  halen  doktrinde  tartışma  konusudur.  Bu  bakımdan belirtmek gerekir ki eklenen maddenin usul hukuku açısından doğru bir yol olup olmadığı noktasında tartışmalar güncelliğini korumaktadır. B. Boşanmanın Kadınlar Açısından Sonuçları  Boşanmanın bazı genel sonuçları yalnızca kadınların hukuki ve kişisel haklarında değişiklik meydana getirir. TMK nun 173 üncü maddesi yalnızca boşanan kadının kişisel durumunu düzenlemektedir. Maddeye göre, boşanma halinde kadın, evlenmeyle kazandığı kişisel durumunu korumakla birlikte soyadı  değişir.  Boşandıktan  sonra  kadın  evlenmeden  öncekini  soyadını yeniden alır. Eğer kadın evlenmeden önce dul idiyse hâkimden bekârlık soyadını taşımasına izin verilmesini isteyebilir. O halde boşanan kadın isterse önceki  evliliğindeki  soyadını  kullanabileceği  gibi  bekârlık  soyadını  da kullanma yönünde talepte bulunabilir.  Kadınlara yönelik diğer bir özel düzenleme de  TMK nun 173 üncü maddesinin 2 inci fıkrasıdır. Kadın boşandığı eşinin soyadını kullanmakta menfaati bulunduğunu ve bunun kocaya bir zarar vermeyeceğini ispatladığı takdirde hâkim, kadına, boşandığı eşinin soyadını taşıması için izin verebilir. Fakat kadına sağlanan bu imkân ilanihaye değildir. Eski koca daha sonra koşulların değiştiğini ispatlayarak TMK nun 173 üncü maddesinin 3 üncü fıkrasına istinaden iznin kaldırılmasını Aile Mahkemesinden talep edebilir.                                                             6 HELVACI, İlhan, Türk Medeni Kanunu, Aile Hukuku, 2. Cilt, On İki Levha Yayıncılık, İstanbul, 2013, s.188; ÖZUĞUR, s.828; DURAL / ÖĞÜZ / GÜMÜŞ, s.141. 7 TAŞ KORKMAZ, s.1467; AKSU, Mustafa, 4721 Sayılı Türk Medeni Kanunu nun 181. Maddesinin İkinci Fıkrası ile Alman Medeni Kanunu nun 1933. Paragrafının Birinci Fıkrasının Bazı Açılardan Karşılaştırılması, Haluk Konuralp Anısına Armağan, Ankara, 2009, s.84; AKSU, Mustafa, MK.m.181 II Hükmünün Gizli Bir Mirastan Yoksunluk Sebebi Olarak Değerlendirilmesi Prof. Dr. Hüseyin Hatemi ye Armağan, 1. Cilt, İstanbul 2009, s.267. 8  DURAL / ÖĞÜZ / GÜMÜŞ, s.141-142; TAŞ KORKMAZ, s.1414. 9  ÖZUĞUR, s.829; GENÇCAN, Ömer Uğur 6100 Sayılı HMK Hükümlerine Göre Aile Mahkemesi Davaları, 2.Baskı, Yetkin Yayınları, Ankara, 2016, s.407; DURAL / ÖĞÜZ / 394Ankara Üni. Hukuk Fak. Dergisi, 70 (2) 2021: 389-427    Boşanmanın Eşler Açısından Genel Sonuçları… Kadına yönelik özel düzenlemelerden bir diğeri ise kadının boşandıktan sonra başka bir evlilik yapması için kanunda düzenlenen bekleme süresidir. Nesepte olası karışıklıkları önlemek adına kanun koyucu bekleme süresini düzenlemiştir.  TMK nun  132 inci  maddesi uyarınca  kadın  evliliğin  sona ermesinden  başlayarak  üç  yüz  gün  geçmedikçe  evlenemez.  Kadın boşandığında gebe ise bekleme süresi doğurmakla biter. Üç yüz günlük süreyi beklemek istemeyen kadın önceki evliliğinden gebe kalmadığını ispatlaması halinde  Aile  Mahkemesinden  sürenin  kaldırılmasını  isteyebilir.  Ayrıca boşanan eşlerin yeniden evlenmesi halinde de bekleme süresinin kaldırılması hâkimden talep edilebilir.  C. Boşanmanın Mal Rejimindeki Yansımaları  Boşanma  halinde  TMK nun  179 uncu  maddesi  uyarınca  gündeme gelecek diğer bir konu mal rejimi tasfiyesidir. Evli eşlerin malvarlığına ilişkin birbirlerine ve üçüncü kişilere karşı olan konumlarını düzenlemeye yönelik rejim, mal rejimi olarak isimlendirilir. Hukukumuzda mal rejimi türleri yasal mal rejimi, seçimlik mal rejimi ve mal rejimi sözleşmesi şeklinde sınıflandırılmaktadır.  Eşlerin tâbi olacakları mal rejimi eşlerce seçilebileceği gibi -ki bu seçimlik mal rejimidir- seçim yapmadıkları takdirde kanunda belirlenen mal rejimi -ki bu da yasal mal rejimidir- uygulanır. Üçüncü seçenek olan mal rejimi sözleşmesiyse eş adayları veya eşler noterde düzenleme veya onaylama  şeklinde  yapacakları  bir  sözleşmeyle  veya  evlenme  başvurusu sırasında,  evlendirme  memuruna  yazılı  bildirimde  bulunarak  kanunda belirlenmiş mal rejimlerinden herhangi birini seçmeleri durumudur. Kanunda düzenlenen  mal  rejimi  türleri;  mal  ortaklığı  rejimi,  mal  ayrılığı  rejimi,                                                             GÜMÜŞ, s.139; HATEMİ / KALKAN OĞUZTÜRK, s.131; …Davacı dava dilekçesinde boşanarak, kızlık soyadını aldığını ancak, boşandığı Mustafa Kazım Yavuz un soyadını taşımak  istediğini  bildirerek  ‘Yavuz   soyadını  taşımasına  izin  verilmesini  istemiş, mahkemece davanın kabulü yönünde hüküm kurularak davacının Türk Medeni Yasası nın 173/2 maddesi gereğince boşandığı kocasının soyadını kullanmasına izin verilmesine buna göre nüfus kayıtlarında Ângut  olan soyadının ‘Yavuz  olarak değiştirilmesine karar verilmiştir. Y.HD, T.10.12.2007, E.2007/10840, K.2007/10935, (HELVACI, s.153). 10  ÖZUĞUR, s.894; DURAL / ÖĞÜZ / GÜMÜŞ, s.138. 11  …Bu davalar boşanma davalarıyla birlikte açıldığında, bu davalara ilişkin dosya boşanma dava dosyasından ayrılıp boşanma davasının sonucunun beklenmesi zorunludur. Boşanma yönünde oluşacak hüküm kesinleşmedikçe, bu taleplerin incelenmesi yasal olarak mümkün değildir. Ne varki mahkemece verilen boşanma hükmünün temyiz edilmeksizin kesinleşmesi sebebiyle mal rejimine ilişkin davanın dinlenebilir hale geldiği gözetilerek, taraf delilleri bu kapsamda değerlendirilerek kadının bu talepleri konusunda bir karar verilmesi gerekir. Bu sebeplerle eşler arasındaki mal rejimi sona ermeden yazılı şekilde hüküm tesisi doğru görülmemiş bozmayı gerektirmiştir. Y.HD., T. 19.03.2018, E. 2016/13993, K. 2018/3514, (corpus.com, Erişim Tarihi: 21.09.2020). 395Safa KOÇOĞLU                                            Ankara Üni. Hukuk Fak. Dergisi, 70 (2) 2021: 389-427  paylaşmalı mal ayrılığı rejimi ve edinilmiş mallara katılma rejimidir. Eşler kanunda düzenlenen bu türlerden birini seçmek zorundadır. Herhangi bir seçim  yapmadıkları  takdirde  TMK nun  202 nci  maddesi  uyarınca  eşler arasında edinilmiş mallara katılma rejimi uygulanır.  Kanun, mal rejiminin sona erme tarihini boşanma kararının verilmesi ve kesinleşmesi anında değil, davanın açıldığı anı ölçüt olarak kabul etmiştir. Diğer bir anlatımla, boşanma davasının açıldığı tarih itibariyle eşler arasındaki mal rejimi sona ermektedir. Mal rejiminin tasfiyesinde eşlerin bağlı olduğu rejime ilişkin hükümler uygulanır. Boşanmanın en önemli mali sonuçlarından bir diğeri boşanma kararı ile birlikte aile konutunun sağladığı korumanın sona ermesidir. Tapuda malik gözüken eski eş, evlilik birliğinin son bulmasıyla  konuta ilişkin istediği şekilde tasarruf yetkisini kullanabilir. Ayrıca boşanmanın mali sonuçları sadece TMK daki hükümlerde düzenlenmemiştir. Boşanmayla birlikte eşlerin karşılıklı  alacakları  ve  borçları  gündeme  gelir.  Örneğin,  Türk  Borçlar Kanunu nun (TBK) 153 üncü maddesinin 3 üncü bendi uyarınca karı kocanın birbirinden olan alacakları için duran zamanaşımı süresi boşanma hükmünün                                                             12  …Daha  sonra  (15.4.2004  tarihinde)  açılan  boşanma  davası  sonucu  tarafların boşanmalarına karar verildiğine ve bu karar 19.4.2005 tarihinde kesinleştiğine göre, mal rejimi,  boşanma  davasının  açıldığı  15.4.2004  tarihinde  sona  ermiştir.  Y.HD.,  T. 5.10.2005, E. 2005/12451, K. 2005/14803; …mahkeme kararıyla mal ayrılığı rejimine geçilmesini (TMK. m. 206) isteyen davacı, diğer eşin malvarlığının borca batık olması, ortaklıktaki  payının  haczedilmiş  olması  ve  benzeri  sebeplerden  biriyle  ortaklığın menfaatlerini tehlikeye düşürdüğünü kanıtlayamamıştır. Tek başına, eşlerin fiilen ayrı yaşıyor olmaları Türk Medeni Kanununun 206. maddesi uyarınca haklı sebep olarak yorumlanıp mal ayrılığına geçilmesine karar verilmesi için yeterli değildir. Bunun kabulü; kendi kusurlu davranışıyla ayrı yaşamaya neden olan eşin; diğer eşin ileride doğabilecek katılma alacağı hakkını ortadan kaldırmasına olanak tanımak sonucunu doğurur. Bu ise, hiç kimsenin kendi kusurlu davranışıyla kendi lehine sonuç elde edemeyeceğine yönelik temel hukuk ilkesine aykırı olur. Açıklanan nedenlerle kanıtlanamayan davanın reddi gerekirken yazılı olduğu şekilde davanın kabulüne karar verilmesi usul ve yasaya aykırı olup bozmayı gerektirmiştir. Y.HD., T. 18.04.2005, E. 2005/3039, K. 2005/6149, (corpus.com, Erişim Tarihi: 21.09.2020). 13  …Aile konutunun hak sahibi tarafından devrine ilişkin tasarruf işlemine rızası gereken eş, işlemin rızası alınmaksızın yapıldığını, konutun bu vasfını devam ettirmesi şartıyla evlilik devam  ettiği  sürece  ileri  sürebilir.  Evlilik,  boşanmayla  sona  ermekle,  Türk  Medeni Kanununun 194. maddesinin  aile konutuna  sağladığı koruma da sona erer ve diğer eşin rızası  alınmadan  yapılan  tasarruf  işlemi  yapıldığı  andan  itibaren  geçerlilik  kazanır. Davacının evliliği boşanma kararı ile sona erdiğine göre, aile konutuna ilişkin hukuki koruma da sona ermiş olup, dava konusuz kalmıştır. Y.HD., T. 26.05.2016, E. 2016/5520, K.  2016/10340;  Benzer  kararlar  için  bkz.  Y.HD.,  T.01.07.2014,  E.2013/25172,  K. 2014/15059; Y.HD., T. 0.12.2018, E.2018/4848, K.2018/14147; Y.HD., T.05.10.2016, E.2016/10514, K.2016/13563, (corpus.com, Erişim Tarihi: 21.09.2020). 396Ankara Üni. Hukuk Fak. Dergisi, 70 (2) 2021: 389-427    Boşanmanın Eşler Açısından Genel Sonuçları… kesinleşmesiyle  birlikte  kendiliğinden  durduğu  yerden  tekrar  işlemeye başlayacaktır.  D. Boşanma Sonucu Doğan Maddi Tazminat Hakkı  Boşanmanın diğer bir genel sonucu eşlerin maddi tazminat davası açma hakkına  sahip  olmasıdır.  TMK nun  174 üncü  maddesinin  1 inci  fıkrası uyarınca mevcut veya beklenen menfaatleri boşanma yüzünden zedelenen kişi, tazminat istediği kişiden daha az kusurlu veya kusursuz olduğu takdirde boşanma hükmünün kesinleşmesiyle birlikte kusurlu olan taraftan uygun bir tazminat isteyebilir. Hâkimin maddi tazminata hükmedebilmesi için evlilik birliği boşanma ile sona ermiş olmalı ve hüküm kesinleşmelidir. Taraflar eşit kusurlu olmamalıdır. Boşanmaya sebep olan vakıalar ile zarar arasında illiyet bağı bulunmalıdır. Son olarak, taraflar açık bir şekilde tazminat talebinde bulunmalıdır. Hâkim re sen maddi tazminata hükmedemeyeceği gibi talep edilen miktarla da bağlıdır. Ayrıca bu dava türünde fazlaya ilişkin hakların saklı tutulması da mümkün değildir.                                                             14  …Boşanmanın eki niteliğindeki maddi tazminat, boşanma hükmünün kesinleşmesi ile istenebilir hale gelir. Kazanılmış hak da dikkate alınarak davacı kadın yararına takdir edilen maddi tazminat için boşanma hükmünün kesinleşme tarihinden geçerli olmak üzere yasal faize hükmetmek gerekirken, faiz talebini de kapsayacak şekilde ret kararı verilmesi usul ve yasaya aykırıdır. Y.HD, T. 03.09.2013, E. 2013/16857, K. 2013/20058, (corpus.com, Erişim Tarihi: 22.09.2020). 15  …boşanmaya sebep olan olaylarda taraflar eşit kusurludur. Eşit kusurlu eş yararına maddi ve manevi tazminata hükmedilemez (TMK m. 174/1-2). Bu durumda; davacı-karşı davalı erkeğin maddi ve manevi tazminat taleplerinin reddi yerine yazılı şekilde tazminatlara hükmedilmesi  isabetsiz  olmuş,  bozmayı  gerektirmiştir.  Y.HD.,  T.24.09.2018,  E. 2016/23425, K.2018/9797; Benzer karar için bkz. Y.HD., T.07.06.2002, E.2002/6846, K.2002/7671, (corpus.com, Erişim Tarihi: 22.09.2020). 16  ÖZUĞUR,  s.990;  GENÇCAN,  2016,  s.417;  DURAL  /  ÖĞÜZ  /  GÜMÜŞ,  s.148; HATEMİ / KALKAN OĞUZTÜRK, s.135; SERİN OF, Emine, Boşanmada Maddi Tazminat, Adalet Dergisi, 33.Sayı, 2009, s.72; …Mahkemece, dinlenen tanık beyanları ve celp edilen hastane tedavi belgelerine göre, davacının gayret ve desteklerine rağmen davalı kocanın alkol alışkanlığını bırakmadığı gibi, sorumsuz davranışlarına devam ederek, kazandığını alkole yatırdığı ve alkolik hale geldiği, evinin ihtiyaçlarını karşılamadığı, evlilik birliğini  davacı  için  çekilmez  hale  getirmesi  nedeniyle  kusurlu  olduğu  gerekçesiyle; tarafların boşanmalarına, 10.000,00TL maddi, 6.000,00TL manevi tazminatın davalıdan tahsiline, davacının kendisi ve çocuğu için tedbir, iştirak ve yoksulluk nafakası istemlerinin kısmen kabulüne, çocuğun velayetinin anneye verilmesine karar verilmiştir. YHGK, T.16.06.2010, E.2010/2-259, K.2010/329, (HELVACI, s.157). 17  SERİN OF, 2009, s.67-68; FIRTINA, Esra, Boşanmanın Mali Sonuçları ve Yoksulluk Nafakası, Adalet Yayınevi, Ankara, 2019, s. 67; …Kadının bu istemi boşanmanın eki niteliğinde maddi tazminat (TMK.md.174/1) değildir. Davalı-davacı kadının boşanmanın eki niteliğinde maddi tazminat isteği de bulunmamaktadır. Mahkemece, kadının maddi tazminat 397Safa KOÇOĞLU                                            Ankara Üni. Hukuk Fak. Dergisi, 70 (2) 2021: 389-427  Boşanma  dolayısıyla  mevcut  hayat  düzeni  bozulan  kişinin  maddi zararlarına örnek olarak yeni bir hayat düzeni kurabilmek için yapılacak masraflar, bozulan aile düzeni dolayısıyla ortaya çıkan sağlık sorunları, mal rejiminden doğan hakların sona ermesi, sigorta kayıpları, emeklilik planları dolayısıyla yapılan masraflar gösterilebilir. Eşler arasında mirasçılık sıfatının kaybedilmesi,  sosyal  güvenlik  kurumları  benzeri  kurumlardan  aylık bağlanamaması ise beklenen menfaatlere örnek olarak gösterilebilir. Maddi tazminatın takdirinde kanunda belirli ölçütlere yer verilmemiştir. Hâkim her somut  vakıanın  şartlarını  gözeterek  tazminat  alacaklısının  ve  tazminat yükümlüsünün yaşlarını, cinsiyetlerini, eğitim durumlarını, yeniden evlenme ihtimallerini, maddi durumlarını ve evlilik birliği içindeki yaşam şartlarını dikkate  alarak  karar  vermektedir.  Burada  önemli  olan  nokta,  tazminatın zenginleşme aracına dönüştürülmemesidir. Bu nedenle, hâkim her iki tarafın da menfaatini gözeterek hakkaniyet kuralları çerçevesinde uygun miktarlarda maddi ve/veya manevi tazminata hükmetmelidir. Tarafların, maddi tazminatın belirlenmesine yönelik kendi aralarında anlaşma yapmalarının önünde herhangi bir yasal engel bulunmamaktadır.                                                             isteğinin Türk Medeni Kanunun 174/2. maddesinden kaynaklandığının kabulü ile istek dışına çıkılarak kadın yararına maddi tazminat takdiri hatalı olup bozmayı gerektirmiştir. Y.HD, T.11.05.2015E.2014/24436, K.2015/9710, (corpus.com, Erişim Tarihi: 22.09.2020). 18  ÖZUĞUR, s.990; DURAL / ÖĞÜZ / GÜMÜŞ, s.148; FIRTINA, s.61-62; SERİN OF, 2009, s.69; … Türk Medeni Kanununun 174/1. maddesi mevcut veya beklenen bir menfaati boşanma yüzünden haleldar olan kusursuz ya da daha az kusurlu tarafın, kusurlu taraftan uygun bir maddi tazminat isteyebileceğini, 186. maddesi, evi birlikte seçeceklerini, birliğin giderlerine güçleri oranlarında emek ve mal varlıkları ile katılacaklarını öngörmüştür. Toplanan  delillerden  boşanmaya  sebep  olan  olaylarda  maddi  tazminat  isteyen  eşin diğerinden daha ziyade kusurlu olmadığı anlaşılmaktadır. Boşanma sonucu bu eş, en azından diğerinin maddi desteğini yitirmiştir. O halde mahkemece, tarafların sosyal ve ekonomik durumları, tazminata esas olan fiilin ağırlığı ile hakkaniyet kuralları (TMK. 4 BK. 42,43, 44, 49) dikkate alınarak davacı yararına uygun miktarda maddi tazminat verilmelidir. Bu yönün dikkate alınmaması doğru görülmemiştir. Y.HD, T.06.03.2003, E.2003/1927, K.3069, (KAÇAK, s.716). 19  ÖZUĞUR, s.991; DURAL / ÖĞÜZ / GÜMÜŞ, s.148; …davacı/karşı davalı (koca) işten ayrılmamış olsa da tarafların gerçekleşen sosyal ve ekonomik durumlarına, nafakanın niteliğine, günün ekonomik koşullarına göre kadın yararına takdir edilen yoksulluk nafakası çok olup, mahkemece Türk Medeni Kanunu nun 4. maddesindeki hakkaniyet ilkesi de dikkate alınarak  daha  uygun  miktarda  nafakaya  hükmedilmesi  gerekmektedir.  YHGK, T.08.04.2015, E.2015/46, K.2015/1158;  …O halde mahkemece, tarafların sosyal ve ekonomik durumları ile kusurları ve hakkaniyet ilkesi (TMK m. 4, TBK m. 50 ve 52) dikkate alınarak davacı-karşı davalı erkek yararına uygun miktarda maddi tazminat verilmelidir. Bu yönün dikkate alınmaması doğru görülmemiştir. Y.HD, T.11.10.2016, E. 2016/13235, K.2016/13716; Benzer karar için bkz. Y.HD, T.23.01.2013, E.2012/13512, K.2013/1590, (corpus.com, Erişim Tarihi: 21.09.2020). 398Ankara Üni. Hukuk Fak. Dergisi, 70 (2) 2021: 389-427    Boşanmanın Eşler Açısından Genel Sonuçları… Lâkin, anlaşmanın geçerliliği, hâkimin bu anlaşmayı onayıp, hükmünde yer vermesine  bağlıdır.  Maddi  tazminata  irat  veya  toptan  biçimde hükmedilebilir.  Taraflar  anlaştığı  takdirde  ayni  olarak  da  tazminata hükmedilmesi mümkündür. İrat biçiminde ödenmesine karar verilen maddi tazminat, aksi kararlaştırılmadıkça, alacaklı tarafın yeniden evlenmesi ya da taraflardan birinin ölümü halinde kendiliğinden kalkar; aynı zamanda alacaklı tarafın evlenme olmaksızın fiilen evliymiş gibi yaşaması, yoksulluğunun ortadan kalkması, haysiyetsiz hayat sürmesi halinde de irat biçiminde yapılan maddi tazminat ödemeleri son bulur. Bunun yanında hakkaniyetin gerektirdiği hallerde  veya  değişen  durumlara  istinaden  irat  biçiminde  ödenen  maddi tazminat  indirilebileceği  gibi  arttırıla  da  bilir.  Ayrıca  irat  biçiminde ödenmesine karar verilen maddi tazminatın gelecek yıllarda tarafların sosyal ve ekonomik durumlarına göre ne miktarda ödeneceği konusunda da hâkim hüküm  kurabilir.  Uygulamada  maddi  tazminata  eski  eşler  arasındaki husumetin devamını önlemek ve bağı koparabilmek için genellikle toptan ödemeler  şeklinde  hükmedilmektedir.  Toptan  ödemelerde  yukarıda  bahsi geçen durumlar ortaya çıksa bile örneğin eski eşin yeniden evlenmesi gibi hallerde tazminatın geri istenilmesi mümkün değildir. E. Boşanma Sonucu Doğan Manevi Tazminat Hakkı Maddi tazminatla birlikte koşulları varsa eşler manevi tazminat da talep edebilir. TMK nun 174 üncü maddesinin 2 inci fıkrası uyarınca boşanmaya sebep olan olaylar yüzünden kişilik hakkı saldırıya uğrayan taraf, kusurlu olan diğer  taraftan  manevi  tazminat  olarak  uygun  miktarda  para  ödenmesini isteyebilir.  Manevi tazminat talep etmeye neden olan sebeplere örnek olarak zina, pek kötü veya onur kırıcı davranış, suç işleme veya haysiyetsiz hayat sürme, terke zorlama, sadakat yükümlülüğünün ihlali, fiziksel, cinsel, ekonomik, psikolojik şiddet, sağlığını kaybeden eşin hastalığı nedeniyle terk edilmesi, evlilik  birliğinden  doğan  yükümlülüklerin  ciddi  anlamda  ihmal  edilmesi gösterilebilir. Bu gibi durumlar evlilik birliğine zarar veren ve kişilerin ruh                                                             20  ÖZUĞUR, s.992-993; …Maddi tazminatın (TMK. Md. 174/1) ayın olarak istenmesi mümkündür. Mahkemece taşınmazın ½ hissesinin, değerinin bilirkişi vasıtasıyla tespit edilmesi, istek para olarak da talep edildiğinden talebin aşılıp, aşılmadığının belirlenmesi (HUMK. MD.74), yanında, isteğin (ayın ya da para) boşanma yüzünden zedelenen menfaati telafi  etmeye  uygun  olup  olmadığının  da  değerlendirilmesi,  sonucu  uyarınca  hüküm kurulması gerekirken yazılı şekilde davacının katkı payının sübuta ermediği gerekçesi ile ret hükmü  kurulması  usul  ve  yasaya  aykırıdır.  Y.HD,  20.06.2011,  E.2010/9475, K.2011/10885, (GENÇCAN, 2016, s.423-424). 399Safa KOÇOĞLU                                            Ankara Üni. Hukuk Fak. Dergisi, 70 (2) 2021: 389-427  dünyasını örseleyen vakıalardır. Manevi tazminat bu örselenmenin bir nebze de olsa karşılanması içindir.  Maddi tazminatta olduğu gibi manevi tazminatta da kişilerin sosyoekonomik durumları ve boşanma davasındaki kusur nispetleri nazara alınır. Zenginleşme  aracı  yapılmaksızın  tarafların  durumları  adil  bir  şekilde gözetilerek  hakkaniyet  kuralları  çerçevesinde  tazminat  miktarları belirlenmelidir. Eşit kusur halinde ya da tazminat talep eden tarafın kusuru, tazminat talep edilen taraftan daha fazla olduğu takdirde manevi tazminata hükmedilemez. Manevi tazminata yalnızca toptan şekilde hükmedilir. İrat veya ayni ya da belirli bir süre belirli işlerde bulunması şeklinde manevi tazminata hükmedilmesi mümkün değildir.                                                              21 ÖZUĞUR, s.1037; SERİN OF, Emine, Boşanma Davalarında Manevi Tazminat, Türkiye Adalet Akademisi Dergisi, 3.Yıl, 10.Sayı, 2012, s.254; …Boşanmada manevi tazminatın amacı, boşanmaya sebep olan olaylar yüzünden kişilik hakkı saldırıya uğrayan tarafın, bozulan ruhsal dengesini telafi etmek, manevi değerlerindeki eksilmeleri karşılamaktır. Onun için, kişilik haklarını ihlal eden fiille, tazminat miktarı arasında makul bir oranın bulunması gerekir. Bir tarafın zenginleşmesine yol açacak sonuçlar doğurur miktarda manevi  tazminat  takdiri,  müesseseyi  amacından  saptırır.  Hâkim,  tazminat  miktarını saptarken, bir yandan kişilik hakları zedelenen tarafın, ekonomik ve sosyal durumunu ve boşanmada kusur bulunup bulunmadığını ve varsa kusur derecesini, ekonomik ve sosyal durumunu göz önünde bulundurmak zorundadır. Açıklanan ilkeler gözetildiğinde davacı kadın yararına takdir edilen manevi tazminat miktarı orantısız ve çoktur. Daha uygun miktarda tazminat takdiri gerekirken yazılı şekilde hüküm kurulması doğru bulunmamıştır. Y.HD,  T.16.06.2011,  E.2010/9941,  K.2011/10750,  (GENÇCAN,  2016,  s.462); …Toplanan delillerden evlilik birliğinin temelinden sarsılmasına sebep olan olaylarda tazminat isteyen davacı kadının ağır ya da eşit kusurlu olmadığı, bu olayların kişilik haklarına saldırı teşkil ettiği anlaşılmaktadır. O halde mahkemece, tarafların sosyal ve ekonomik durumları, tazminata esas olan fiilin ağırlığı ile hakkaniyet kuralları (TMK. 4 BK. 42,43, 44, 49) dikkate alınarak davacı kadın yararına uygun miktarda manevi tazminata hükmedilmesi  gerekir.  Bu  yönün  dikkate  alınmaması  doğru  görülmemiştir.  Y.HD, T.08.06.2005, E.2005/6390, K.2005/8876, (KAÇAK, s.704). 22  DURAL / ÖĞÜZ / GÜMÜŞ, s.150; FIRTINA, s. 79; ...Mahkemece davalı-karşı davacı erkek ağır kusurlu kabul edilerek tarafların boşanmalarına karar verilmiş ise de; yapılan yargılama ve toplanan delillerden tarafların karşılıklı olarak birbirlerine fiziksel şiddet uyguladıkları anlaşılmaktadır. O halde boşanmaya neden olan olaylarda taraflar eşit kusurludur. Eşit kusurlu eş yararına tazminat verilemez (TMK m.174/1-2). Gerçekleşen duruma göre tarafların boşanmaya sebep olan olaylardaki kusurlarının hatalı olarak tespiti ve bu hatalı kusur tespiti sonucunda kadın yararına maddi ve manevi tazminat (TMK m.174/1-2)  takdiri  doğru  görülmemiştir.  Y.HD,  T.06.06.2017,  E.  2016/1677, K.2017/6883, (corpus.com, Erişim Tarihi: 21.09.2020). 23  ÖZUĞUR, s.1039; SERİN OF, 2012, s.267; YETİK, Nurten, Açıklamalı- İçtihatlı Nüfus Velayet Vesayet Nafaka, Bilge Yayınevi, İstanbul, 2007, s.73; DURAL / ÖĞÜZ / GÜMÜŞ, s.150. 400Ankara Üni. Hukuk Fak. Dergisi, 70 (2) 2021: 389-427    Boşanmanın Eşler Açısından Genel Sonuçları… Birinci kısımda boşanmanın eşler açısından genel sonuçları ayrıntılara yer verilmeden gözden geçirilmiş olup çalışmanın esas konusu olan yoksulluk nafakasına ilişkin bilgiler ayrı bir başlık altında incelenmiştir. II. YOKSULLUK NAFAKASI  A. Nafakaya Dair Genel Bilgi  TMK da nafaka kurumu farklı bölümler ve ayrı ayrı maddelerde hüküm altına alınmıştır. Nafaka, kişilerin iradesinden bağımsız kanundan doğan bir yükümlülüktür. Yardım ve bakım nafakası olmak üzere ikiye ayrılmaktadır. Yardım  nafakası,  TMK nun  364 ncü  ve  366 ncı  maddeleri  arasında düzenlenmiştir. Maddeye göre, herkes, yardım etmediği takdirde yoksulluğa düşecek olan üstsoyu ve altsoyu ile kardeşlerine nafaka vermekle yükümlü kılınmıştır. Bakım nafakası ise evlenme ve boşanma sonucunda çocuk ve eşler açısından bakma ve dayanışma yükümlülükleri gereğince ihdas edilmiştir. Bu nedenle  bakım  nafakası  evlilik  birliği  devam  ederken,  boşanma  davası sürerken veya boşanma gerçekleştikten sonra tarafların birbirlerinden talep edebildiği nafaka türüdür. Bakım nafakası; kendi içinde tedbir, iştirak ve yoksulluk nafakası olmak üzere üçe ayrılmaktadır. Tedbir nafakası TMK nun 169 ncu maddesinde düzenlenmiştir. Geçici önlem niteliğindedir. Maddeye göre, boşanma veya ayrılık davası açıldığında hâkim, davanın devamı süresince gerekli olan, özellikle eşlerin barınmasına, geçimine, eşlerin mallarının yönetimine ve çocukların bakım ve korunmasına ilişkin geçici önlemleri re'sen almakla yükümlü tutulmuştur. Bu nafaka türüne yargılama süreci bitmeden ara kararla hükmolunur. Tarafların talebi olmasa bile  hâkim  re sen  tedbir  nafakasına  hükmedebilir.  Tedbir  nafakasına                                                             24  FIRTINA, s. 89; DEMİR, Mecit, Türk Medeni Hukuk Öğreti ve Uygulamasında Yoksulluk Nafakası, Ankara, Seçkin, 2018, s. 17. 25  AKINTÜRK  /  ATEŞ,  s.404;  YALÇINKAYA,  Namık  /  KALELİ,  Şakir,  Boşanma Hukuku, Türk Hava Kurumu Basımevi, Ankara, 1987, s.1859; BULUT, Harun, Aile Hukukunda  Velayet  ve  Nafaka  Davaları,  Gözde  Matbaacılık,  İstanbul,  2007,  s.173; KÖSEOĞLU, Bilal / KOCAAĞA, Köksal, Aile Hukuku ve Uygulaması Bilimsel Görüşler ve Yargı İçtihatları, Ekin Basım Yayın Dağıtım, Bursa, 2011, s.157; GENÇCAN, Ömer Uğur, Türk Medeni Kanununda Kadın ve Çocuk Hakları, Annem Kadın ve Aile Derneği, Norm Matbaacılık, Ankara, 2006, s.83; …İstek olmasa bile davanın devamı süresince gerekli tedbirlerin davaya bakan hakim tarafından kendiliğinden (resen) alınması zorunlu kılınmış, kadının boşanmaya yol açan davranışlarının 137. maddede öngörülen bu kuralı değiştirmeyeceği Yargıtay uygulamasında istikrar kazanmıştır YGHK, T.28.01.2004, E.2004/2-8,  K.2004/27,  (ERTÜRK,  Erkan,  4721  Sayılı  Yeni  Medeni  Kanuna  Göre Uygulamada Nafaka Davaları, Kazancı, İstanbul, 2005, s.17; …Boşanma veya ayrılık 401Safa KOÇOĞLU                                            Ankara Üni. Hukuk Fak. Dergisi, 70 (2) 2021: 389-427  hükmedilmesinde  kusursuzluk  ya  da  daha  ağır  kusurluluk  hali  dikkate alınmaz.  Tedbir nafakası aylık olarak belirlenirken, muhtemel nafaka alacaklısı ve borçlusunun  ekonomik  durumları  göz  önünde  bulundurulur.  Miktarın belirlenmesinde hâkim geniş takdir yetkisine sahiptir. Tıpkı diğer nafaka türlerinde  olduğu  gibi tedbir  nafakasında da  somut  bir  miktar  belirleme sistemi olmadığından uygulamada her somut vaka özelinde farklı miktarlara hükmedilen yargı kararları ortaya çıkmaktadır. Bu talep şahsa sıkı sıkıya                                                             davası açılınca hakim, davanın devamı süresince, gerekli olan, özellikle eşlerin barınmasına (TMK m.186/1), geçimine (TMK m.185/3), malların yönetimine (TMK m. 223, 242 244, 262, 263, 264, 267, 215) ve çocukların bakım ve korunmasına (TMK m.185/2) dair geçici önlemleri kendiliğinden (re'sen) almak zorundadır (TMK m.169). O halde; Türk Medeni Kanununun 185/3. ve 186/3. maddeleri uyarınca, tarafların ekonomik ve sosyal durumları da gözetilerek dava tarihinden geçerli olmak üzere davalı kadın ve yanında bulunan ortak çocuk  10.10.2012  doğumlu  Sabahattin  yararına  uygun  miktarda  tedbir  nafakasına hükmedilmesi gerekirken, yazılı şekilde karar verilmesi usul ve yasaya aykırı bulunmuştur. Y.HD, T.16.1.2017, E.2016/15106, K.2017/467, (corpus.com, Erişim Tarihi: 21.09.2020). 26  KÖPRÜLÜ, Bülent / KANETİ, Selim, Aile Hukuku, 2. Bası, Filiz Kitabevi, İstanbul, 1989, s.187; AKINTÜRK / ATEŞ, s.285; FIRTINA, s. 44; …Türk Medeni Kanununun 169. maddesi gereğince; boşanma veya ayrılık davası açılınca hakim, davanın devamı süresince gerekli olan, özellikle eşlerin barınmasına, geçimine, mallarının yönetimine ve çocukların bakım ve korunmasına ilişkin geçici önlemleri bu hususta bir isteğin bulunup bulunmadığına bakmaksızın re'sen almak zorundadır. Dava süresince geçici olacak olan bu tedbirlerin alınması, tarafların  kusursuz  olmaları şartına bağlanmamış, yasada, önlem için  kusur  unsuruna yer verilmemiştir. Başka bir ifade ile tarafların kusur durumu hiçbir şekilde tedbir nafakası takdirine etkili bir unsur değildir. (H.G.K'nun 02.11.201 tarihli 2011/2-533 esas, 2011/670 karar sayılı kararı) Y.HD, T.13.10.2014, E.2014/8957, K.2014/19491 …Çocuğa nafaka verilmesi kadının ayrı yaşamda haklı olup olmamasına bağlı olmayıp, çocuğa fiilen bakan eş diğer eşten nafaka isteyebilir. Y.HD, T.24.03.2008, E.2008/2365, K.2008/5152, (HELVACI, s.501). 27  KÖSEOĞLU / KOCAAĞA, s.160; ÖZTAN, Bilge, Aile Hukuku, Turhan Kitabevi, 4. Bası, Ankara, 2004, s.456; GENÇCAN, 2016, s.380; Farklı görüş; 4320 Sayılı Ailenin Korunmasına Dair Kanun 1. maddesi uyarınca Eğer şiddeti uygulayan eş veya diğer aile bireyi aynı zamanda ailenin geçimini sağlayan yahut katkıda bulunan kişi ise hâkim bu konuda mağdurların yaşam düzeylerini göz önünde bulundurarak daha önce Türk Medenî Kanunu hükümlerine göre nafakaya hükmedilmemiş olması kaydıyla talep edilmese dahi tedbir nafakasına hükmedebilir. tedbir nafakasının belirlenmesinde nafaka alacaklısı olan kişinin  yaşam  düzeyi  tek  taraflı  olarak  ölçüt  alınması  gerektiğini  savunmaktadır. ÖZUĞUR, Ali İhsan, 4320 sayılı Ailenin korunmasına Dair Kanun ve Uygulaması, Ailenin Korunmasına Dair Kanun ve Yeni Medeni Kanuna ilişkin Uygulama Sorunları Sempozyumu (9-10 Kasım 2002), İstanbul, 2003, s.43; Nafakanın takdir ve mükellefiyetindeki esaslar uygulamada gözetilecektir. BAŞAKLAR, Emin, Nafaka Davaları, Halklarevi Kültür Vakfı Basımevi, Ankara, 1974, s.97. 28  AİLE VE SOSYAL POLİTİKALAR BAKANLIĞI, Aile ve Toplum Hizmetleri Genel Müdürlüğü, Türkiye Boşanma Nedenleri Araştırması (TBNA 2014), Ankara, 2014, s.167; 402Ankara Üni. Hukuk Fak. Dergisi, 70 (2) 2021: 389-427    Boşanmanın Eşler Açısından Genel Sonuçları… bağlı haklardan olup boşanma davasıyla birlikte veya boşanma davasından bağımsız  olarak  dava  konusu  edilebilir.  Yetkili  ve  görevli  mahkeme TMK nun  177 nci  maddesindeki  özel  düzenleme  uyarınca  nafaka alacaklısının  yerleşim  yerindeki  Aile  Mahkemesidir.  Nafaka  ödemekle yükümlü kişi tedbir nafakasını ödemediği takdirde icra marifetiyle nafaka tahsil edilebilir. Kanun koyucu, tedbir nafakasını yalnızca boşanma davası görülürken değil evlilik birliği devam ederken de  talep  edebilme imkânı tanımıştır. TMK nun 195 nci maddesi uyarınca evlilik birliği devam ederken geçici önlem mahiyetinde eşler tedbir nafakası isteyebilir. Maddeye göre, birliğin korunması adına eşlerden biri evlilik birliğinden doğan yükümlülüklerini yerine  getirmiyorsa  veya  evlilik  birliğine  ilişkin  önemli  bir  konuda uyuşmazlığa düşüldüyse, eşler ayrı ayrı veya birlikte hâkimin müdahalesini isteyebilir. Hâkim gerekiyorsa tedbir nafakasına hükmedebilir. TMK nun dışında boşanma davası görülmeksizin talep edilebilen bir diğer tedbir nafakası 6284 sayılı Ailenin Korunması ve Kadına Karşı Şiddetin Önlenmesine  Dair  Kanunun  5 nci  maddesinin  4 ncü  fıkrasında  yer almaktadır. Eşlerden biri, şiddete maruz kaldığı veya maruz kalma ihtimali bulunduğu  takdirde  kişi  talep  etmese  bile  hâkim  tedbir  nafakasına hükmedebilir. Kanunun 18 nci maddesinde nafakanın tahsiline ilişkin özel düzenleme  yer  almaktadır.  Bu  özel  düzenleme  nafakanın  tahsilini kolaylaştıran esasen nafakanın bağlanma amacına hizmet eden hayli yerinde                                                             …Yargılama sırasında kocanın askerde olduğu ileri sürülmüştür. Davacının askere gidişi ve terhis tarihi ile malı ve gelirinin bulunup bulunmadığının araştırılması, nafaka ödeyecek mal ve gelirinin bulunmadığının anlaşılması halinde askerlik süreci içerisinde tedbir nafakası  ile  sorumlu  tutulamayacağının  dikkate  alınması  usul  ve  yasaya aykırıdır.(12.12.1966 gün ve 5/11 sayılı İçtihadı Birleştirme Kararı) Y.HD, T.22.12.2003, E.2003/15969, K.2003/17104, (ERTÜRK, s.118); …Yerel mahkemenin davalının halen avukat stajyeri olduğunu, büro açmasının mümkün bulunmadığını, bu meslek sahiplerinin başka işte çalığıp kazanç sağlayamayacağı gözönünde tutulmadan ve dava ile hiç ilgisi bulunmayan ve davacı tarafça dayanılan davalı ailesinin maddi durumunun gözönünde tutularak ve gelcekteki mesleki kazancının esas alınarak fahiş miktarda nafaka tayini usul ve kanuna aykırıdır. Y.HD, T.17.11.1986, E.9713, K.10108, (RUHİ, Ahmet Cemal, Yargıtay İçtihatlarıyla Nafaka Hukuku, Seçkin Yayıncılık, Ankara, 2010, s.546); …Davalıkarşı davacı (kadın )'ın, 2007 yılının Ocak ayından beri bir başka  erkekle evliymiş gibi fiilen birlikte yaşadığı, infak ve iaşesinin bu kişi tarafından karşılandığı, yapılan soruşturma ve toplanan  delillerden  anlaşılmaktadır.  Bu  halde  yararına  tedbir nafakası  (T.M.K. madde 169) tayin edilemez. Bu husus nazara alınmadan, kadın yararına tedbir nafakasına hükmolunması doğru bulunmamıştır. Y.HD, T.13.1.2015, E.2014/27865, K.2015/250, (corpus.com, Erişim Tarihi: 23.09.2020). 29  Çocuk adına tedbir nafakası talep edildiği takdirde yetkili ve görevli mahkeme ana babadan herhangi birinin yerleşim yeri Aile Mahkemesidir. 403Safa KOÇOĞLU                                            Ankara Üni. Hukuk Fak. Dergisi, 70 (2) 2021: 389-427  bir  düzenlemedir.  6284  sayılı  Kanun  uyarınca  nafaka  ödenmesine  karar verilmesi  hâlinde,  kararın  bir  örneği,  re sen  nafaka  alacaklısının  veya borçlusunun yerleşim yeri icra müdürlüğüne gönderilir. Nafaka ödemekle yükümlü  kılınan  kişinin  Sosyal  Güvenlik  Kurumu  ile  bağlantısı  olması durumunda, korunan kişinin başvurusu aranmaksızın nafaka, ilgilinin aylık, maaş ya da ücretinden icra müdürlüğünce tahsil edilir. İcra müdürlüklerinin nafakanın tahsili işlemlerine ilişkin posta giderleri Cumhuriyet başsavcılığının suçüstü ödeneğinden karşılanır. Nafakanın  tahsilinde  getirilen  bu  kolaylık  esasen  TMK  hükümleri uyarınca hükmedilen nafakalarda da uygulanmalıdır. Nafakanın tahsilinde çok ciddi sorunlar yaşanmaktadır. Nafaka ödemeleri sistemsel bir denetime tabi değildir. Halihazırdaki düzenleme nedeniyle nafaka alacaklısı kişi icra takibinde  bulunursa konu  yargıya taşınmaktadır.  Uygulamada  icra takibi masraflarının  nafaka  alacağının  çok  üzerinde  meblağlara  tekabül  etmesi, nafaka alacaklısının nafaka yükümlüsü eşin şiddetine maruz kalma ihtimalleri nedeniyle çoğu zaman bu alacak takibe konu edilememektedir. Benzer şekilde tüm nafaka alacaklarında 6284 sayılı Kanundaki usulün işletilmesi nafakanın tahsilinde yaşanan sorunları bir nebzede olsa azaltmaya yardımcı olacaktır. Bu bölümde bahsedilen son bakım nafakası türü çocuklara ilişkin olan iştirak nafakasıdır. Bu nafaka türü, çocukla kişisel ilişki kurma hakkı bulunan eşin  velayet  hakkı  sahibi  eşe  müşterek  çocuklarının  bakım  ve  eğitim giderlerine mali gücü nispetinde destek ve katkıda bulunması adına TMK nun 182 nci maddesi ve devamında düzenlenmiştir. Çocuğun yüksek yararını korumak  için  taraflar  talep  etmese  bile  hâkim  re sen  iştirak  nafakasına hükmedebilir. Kural olarak çocuğun ergin olmasına kadar devam eden iştirak nafakası  aylık  olarak  belirlenir.  Miktar  belirlenirken  nafaka  borçlusunun ekonomik  durumu  ve  çocuğun  ihtiyaçları  göz  önünde  tutulur.  İştirak nafakası çocuğun ergin olmasıyla kendiliğinden son bulur. Fakat ergin olan çocuk örneğin eğitimine devam ettiğinden veya ciddi sağlık problemleri sebebiyle çalışamadığından ihtiyaç sahipliği sürüyorsa anne veya babasına dava açarak nafakanın devam etmesini talep edebilir.                                                               30  AKÇABAY, F.Ceren, Yoksulluk Nafakası Araştırması (Sosyo-Hukuki Bir İnceleme), Kadın Dayanışma Vakfı, Şen Matbaa, Ankara, 2019, s.20; KONDA, Yoksulluk Nafakası Dosyası, Nafaka Hakkı Kadın Platformu, Mart 2020, s.25. 31  SEROZAN, Rona, Çocuk Hukuku, 2. Bası, Vedat Kitapçılık, İstanbul, 2017, s.244; VELİDEDEOĞLU, H. Veldet, Türk Medeni Hukuku, Aile Hukuku, 2. Cilt, 5. Bası, İstanbul, 1965, s. 271; KOÇOĞLU, Safa, Boşanmanın Çocuk Açısından Sonuçları, Beta Yayınları, 2018, s.125. 32  KÖSEOĞLU / KOCAAĞA, s.160; ÖZTAN, s.456; GENÇCAN, 2016, s.380. 404Ankara Üni. Hukuk Fak. Dergisi, 70 (2) 2021: 389-427    Boşanmanın Eşler Açısından Genel Sonuçları… B. Yoksulluk Nafakasının Şartları Bakım nafakasının bir türü olan yoksulluk nafakası boşanmanın mali sonuçlarından yalnızca biri olup TMK nun 175 nci maddesinde iki fıkra halinde düzenlenmiştir. Bu düzenleme kanundaki şartları taşıyan boşanan eşlerden  birine  nafaka  talep  etme  hakkı  sağlamaktadır.  Maddeye  göre, boşanma yüzünden yoksulluğa düşecek taraf, kusuru daha ağır olmamak şartıyla geçimi için diğer taraftan mali gücü oranında yoksulluk nafakası talep edebilmekte ve nafaka yükümlüsünün kusurunu aramamaktadır. Maddenin lafzından da anlaşıldığı üzere yoksulluk nafakasının talep edilebilmesi için beş şartın bir arada olması gerekmektedir. Diğer bir ifadeyle, yoksulluk nafakası diğer nafaka türleri (iştirak, tedbir nafakası) gibi koşulsuz talep  edilebilen  bir  nafaka  değildir.  Ancak  ve  ancak  belirli  şartların gerçekleşmesiyle  talep  edilebilen  bir  nafaka  türüdür.  Bu  şartlardan  ilki, hukuken geçerli olan evlilik birliğinin boşanma ile son bulmasıdır. Diğer bir anlatımla, kanun koyucu yoksulluk nafakasının talep edilebilmesini boşanma hükmünün kesinleşmesi şartına bağlamıştır. İkincisi, boşanma nedeniyle eşlerden birinin yoksulluğa düşmesidir. Boşanma ile yoksulluk arasında illiyet bağı  bulunmalıdır.  Ancak  bu  halde  hâkim  yoksulluk  nafakasına hükmedebilir.  Yoksulluğun  tanımı  kanunda  yapılmamıştır.  Doktrin  ve Yargıtay, bir kişinin temel ihtiyaçları olan barınma, sağlık hizmetleri, eğitim, istihdam ve sosyal ihtiyaçlarının karşılanmaması dolayısıyla içinde bulunduğu yoksunluk yoksulluk olarak tanımlanmaktadır. Tanımdan da anlaşıldığı                                                             33  Boşanma sonrası kendi geçimini sağlayamayacak olan kişinin talep ettiği nafaka hâlihazırda Yoksulluk nafakası olarak ifade edilmektedir. Bu kavram yerine içeriğini de daha iyi yansıtan ve evlilik birliğinin temel prensiplerinden biri olan karşılıklı güven ilkesini evlilik birliğinin son bulması sonrasında da devamını ifade eden Evlilik Sonrası Dayanışma Desteği olarak değiştirilmesi daha yerinde olacaktır. 34  …Boşanma davası red edildiği, başka bir ifade ile aile birliği devam edegelmekte olduğu halde ancak boşanma halinde uygulama imkanı bulunan yoksulluk nafakasına karar verilmesi usul ve yasaya aykırıdır. Y.HD., T.18.01.1991, E. 1990/13114, K.1991/2776, (corpus.com, Erişim Tarihi: 10.09.2020). 35  ÖZTAN, s.499; KÖSEOĞLU, Bilal, Aile Mahkemelerinin İşleyişi, Seçkin, Ankara, 2005, s.147; UZUN, Mine, Yargıtay Kararları Kapsamında Yoksulluk Nafakası, Vedat Kitapçılık, İstanbul, 2013, s. 33; KOCABAŞ, Gediz, Evlilik Sonrası Dayanışma İlkesi ve Bu İlkenin Sınırı Olarak Clean Break İlkesi Doğrultusunda Yoksulluk Nafakasını Belirleyici Ölçütler, MÜHF – HAD, C. 19, S. 1, s. 380. 36  FORTUİJİN, Joos / OSTENDORF, Wim, Gender and Urban Poverty: Single Mothers in Amsterdam, Geo Journal, 61, 2004, s.239; RUHİ, s.42; KULAKLI, Emrah, Yoksulluk Nafakası ve Yoksulluk Nafakasının Süresi Bağlamında Bir Mukayeseli Hukuk İncelemesi, İstanbul Medipol Üniversitesi Hukuk Fakültesi Dergisi 5 (2), 2018, s. 246; KOCABAŞ, s.369; …davacı kadının emekli olduğu, düzenli ve yeterli düzeyde gelirinin bulunduğu, ayrıca adına kayıtlı iki adet taşınmazı ve kamyoneti olduğu, boşanma sebebiyle yoksulluğa 405Safa KOÇOĞLU                                            Ankara Üni. Hukuk Fak. Dergisi, 70 (2) 2021: 389-427  üzere yoksulluk farklı değişkenlerle açıklanmaktadır. Dikkat edilmelidir ki yoksulluk düşük gelir seviyesi olarak nitelendirilmemektedir.  Üçüncü şart, nafaka talep eden taraf boşanmaya sebep olan vakıalarda nafaka  yükümlüsüne  göre  eşit  kusurlu,  daha  az  kusurlu  veya  kusursuz olmalıdır.  TMK nun  175 inci  maddesinin  2 inci  fıkrası  nafaka yükümlüsünün  kusurunu  aramadığından  nafaka  yükümlüsünün  kusursuz olması  nafakaya  hükmedilmesinde  kriter  olarak  değerlendirilmemektedir. Fakat hiç kimsenin kendi kusurundan yararlanamayacağına ilişkin genel ilke yoksulluk nafakasında da göz ardı edilmemiştir. Diğer bir ifadeyle, nafaka yükümlüsünün kusuruna bakılmamakla birlikte nafaka talep eden kişinin kusuru  dikkate  alınmıştır.  Kusurun belirlenmesinde  hâkim, boşanmanın sebeplerini, tarafların iddia ve savunmalarını, sundukları delilleri göz önünde bulundurur. Hâkim, boşanma davasının gerekçesi ile bağlıdır. Yoksulluk nafakasını maddi ve manevi tazminat davalarından ayıran en önemli nokta nafaka  yükümlüsünün  kusurunun  aranmamasıdır.  Maddi  ve  manevi tazminatın ceza giderici özelliği olması sebebiyle kusur değerlendirilmesi yapılmaktadır.  Fakat  nafaka  düzenlemesinin  temelinde,  evlilik  sonrası dayanışma  ve  ahlaki  ödev  sorumluluğu  bulunduğu  için  kusur                                                             düşmeyeceği  anlaşılmaktadır. Gerçekleşen  bu  durum  karşısında  kadın  yararına  Türk Medeni Kanununun 175. maddesi koşulları oluşmamıştır. Davacı kadının yoksulluk nafakası talebinin  reddi  gerekirken,  kabulü  isabetsiz  olmuşur.  Y.HD.,  T.  13.01.2016,  E. 2015/10364, K. 2016/403, (corpus.com, Erişim Tarihi: 28.11.2020). 37  ÖZUĞUR, s.894; ÇİTAK, Burçak, Yoksulluk Nafakası, İstanbul Üniversitesi Hukuk Fakültesi Mecmuası, 74. Cilt, 1. Sayı, 2016, s.242; GENÇCAN, 2016, s.483; DURAL / ÖĞÜZ / GÜMÜŞ, s.151; HATEMİ / KALKAN OĞUZTÜRK, s.134; ERSÖZ, Oğuz, Yoksulluk Nafakasının Sona Ermesi, Uyuşmazlık Mahkemesi Dergisi, 6.Yıl, 12.Sayı, Ankara,  2018,  s.466;  …Boşanmaya  neden  olan  olaylarda  taraflar  eşit  kusurludur. Davalının  boşanma  yüzünden  yoksulluğa  düşeceği  de  belirlenmiştir.  Türk  Kanunu Medenisinin 144. maddesi koşulların oluştuğundan uygun miktarda yoksulluk nafakası takdiri  gerekir.  Bu  yön  gözetilmeden  yoksulluk  nafakası  talebinin  reddi  bozmayı gerektirmiştir. Y.HD, T.02.04.2002, E.2002/17708, K.2002/4649, (KAÇAK, s.750). 38  ÖZUĞUR, s.895; TUTUMLU, Mehmet Akif, Evliliğin Butlanı Boşanma, Ayrılık Sebepleri ve Boşanmanın Hukuki Sonuçları, Adalet Yayınevi, Ankara, 2002, s. 464; YETİK, s.419; KOCABAŞ, s. 370; Boşanmaya sebep olan olaylarda tamamen kusurlu eş yararına yoksulluk nafakası verilemez (TMK 175 m.) Açıklanan sebeplerle tamamen kusurlu davalı kadın yararına yoksulluk nafakasına hükmedilmesi doğru görülmemiştir. Y.HD, T. 29.11.2016, E. 2015/21485, K. 2016/15381; Benzer kararlar için bkz. Y.HD, T.27.04.2017, E.2016/21427,  K.2017/4956,  Y.HD,  T.  09.03.2017,  E.  2015/22579,  K.  2017/2572, (corpus.com, Erişim Tarihi: 28.11.2020). 39  DOĞAN, İzzet, Türk Medeni Kanununun Düzenlemelerine Göre Tedbir Yoksulluk ve İştirak  Nafakası  (https://dergipark.org.tr/tr/download/article-file/411002,  s.  79,  Erişim Tarihi: 12.12.2020). 406Ankara Üni. Hukuk Fak. Dergisi, 70 (2) 2021: 389-427    Boşanmanın Eşler Açısından Genel Sonuçları… değerlendirilmesinin yapılmaması olağandır. Hukuk sistemimizde nafaka kurumu bakma ve dayanışma yükümlülüğüne dayanmakta olup, hukuka aykırı bir fiilin neticesinde doğan bir sorumluluk olarak düzenlenmemiştir.  Dördüncü  şart,  nafaka  yükümlüsünün  mali  gücünün  yeterliliğine ilişkindir.  Yoksulluk  nafakası  belirlenirken  yalnızca  nafaka  alacaklısının zorunlu geçim şartları değil aynı zamanda nafaka yükümlüsünün ekonomik şartları da dikkate alınmaktadır. Şayet nafaka yükümlüsünün ekonomik şartları  nafaka  ödemeye  yeterli  değilse  yoksulluk  nafakasına hükmedilmemektedir. Yine nafaka alacaklısı paşa gönlü çalışmak istemediği için  yoksulluğa  düştüğünü  iddia  ederek  nafaka  talep  ettiği  takdirde  de nafakaya hükmedilmemektedir. Beşinci şart, boşanan eşler talep ettikleri takdirde nafakaya hükmolunur. Diğer  bir  anlatımla,  hâkim  re sen  yoksulluk  nafakasına  hükmedemez. Yoksulluk  nafakası,  boşanma  davası  kesinleşinceye  kadar  davanın  her aşamasında talep edilebileceği gibi boşanma hükmünün kesinleşmesinden sonra da talep edilebilir. Ancak TMK nun 178 inci maddesi uyarınca evliliğin                                                             40  AKINTÜRK, Turgut, Aile Hukuku, 2.Cilt, İstanbul, 2002, s.294. Burada nafaka alacaklısı lehine maddi veya manevi tazminata hükmedilmesi halinde bu tazminatın yoksulluğuna etkisinin değerlendirilmesi gerekmektedir. CEYLAN, Ebru, Türk ve İsviçre Hukukunda Boşanmanın Hukuki Sonuçları, İstanbul, 2006, s.112; OĞUZMAN, Kemal / DURAL, Mustafa Aile Hukuku, İstanbul, 1994, s.145; KULAKLI, s. 242. 41  FEYZİOĞLU, s. 398; RUHİ, s.45; DEMİR, s.60; ŞAHİN, Mustafa, Türk-İsviçre Medeni Kanunlarına  Göre  Evlilik  Sonrası  Katkının  (Yoksulluk  Nafakasının)  Şartları,  Gazi Üniversitesi Hukuk Fakültesi Dergisi, 21/3. Cilt, 2017, s. 87. 42  …erkeğin çalışmadığı, sabit bir işinin olmadığı, yeterli ve düzenli gelirinin bulunmadığı anlaşılmaktadır.  Kendisi  yoksul  olan  kişi  yoksulluk  nafakasıyla  yükümlü  tutulamaz. Gerçekleşen bu durum karşısında davalı kadının yasal koşulları taşımayan yoksulluk nafakası (TMK m.175) talebinin reddi gerekirken, kabulü usul ve kanuna aykırı olup, bozmayı gerektirmiştir. Y.HD., T.25.10.2017, E.2016/5804, K.2017/11677 ; …davalı kadının asgari ücret düzeyinde düzenli gelirinin bulunduğu, davacı erkeğin ise 2010 yılı ve öncesinde medikal ürünler pazarlama işi yaparken sonraki yıllarda sahibi olduğu şirketlerin tasfiye sürecine girdiği, alınan bilirkişi raporuna göre bu şirketlerin faal olmadığı, şirket pasiflerinin aktiflerinden daha fazla olduğu, kolluk araştırmasına göre de davacının halen düzenli bir gelirinin tespit edilemediği, kirada oturduğu, adına kayıtlı menkul ya da gayrimenkul bulunmadığı anlaşılmaktadır. Tarafların gerçekleşen bu durumlarına göre Türk Medeni Kanununun 175. maddesi koşulları kadın yararına oluşmamıştır. Kadının yoksulluk  nafakası  isteminin  reddi  gerekirken  yazılı  şekilde  karar  verilmesi  doğru görülmemiştir. Y.HD., T. 16.04.2018, E. 2016/16274 K. 2018/5017; …davalı erkeğin şizofreni hastası olduğu, düzenli bir işi ve geliri bulunmadığı anlaşılmaktadır. Kendisi yoksulluk sınırında bulunan davalının müşterek çocuklar için tedbir ve iştirak nafakasıyla yükümlü tutulması doğru olmayıp, bozmayı gerektirmiştir. Y.HD., T. 04.11.2015, E. 2015/6275, K. 2015/20394, (corpus.com, Erişim Tarihi: 28.11.2020). 43  FIRTINA, s. 96. 407Safa KOÇOĞLU                                            Ankara Üni. Hukuk Fak. Dergisi, 70 (2) 2021: 389-427  boşanma  sebebiyle  sona  ermesinden  doğan  dava  hakları  -ki  yoksulluk nafakası  da  bu  haklar  arasındadır-  boşanma  hükmünün  kesinleşmesinin üzerinden bir yıl geçmekle zamanaşımına uğrar. Nafakanın talebi kesin süreye bağlanmış olup istem, boşanmaya ilişkin hükmün kesinleşmesinden itibaren bir yıl içinde davaya konu edilmelidir.  Yukarıda bahsi geçen beş şartın hepsi sağlandığı takdirde yoksulluk nafakası ödenmesine hükmedilebilir. Her yoksulluk nafakası talebinin kabul edildiği  algısı  da  doğru  değildir.  Gerek  Yargıtay  Hukuk  Genel  Kurulu Kararları  gerek  Yargıtay  Hukuk  Dairesi  kararlarının  şartları  taşımayan istemlerin  reddine  dair  birçok  emsal  kararı  bulunmaktadır.  Yoksulluk nafakasının  şartlarının  oluşup  oluşmadığını  hâkim  boşanma  hükmünün kesinleştiği zamana göre değerlendirir. Ancak nafakaya, boşanmaya ilişkin ilamın kesinleştiği tarihten itibaren değil, nafakaya ilişkin bağımsız olarak açılan dava tarihinden itibaren hükmetmektedir. C. Yoksulluk Nafakasında Süre  Hukukumuzda  yoksulluk  nafakasına  ilişkin  düzenlemelerin  tarihsel süreci incelendiğinde; 743 sayılı Kanunun Nafaka kenar başlıklı 144 üncü maddesi; Kabahatsiz olan karı yahut koca, boşanma neticesi olarak büyük bir yoksulluğa  düşerse, diğeri boşanmaya  sebebiyet  vermemiş  olsa  dahi                                                             44  SAYMEN, Ferih H. / ELBİR, Halid K., Türk Medeni Hukuku, İsmail Akgün Yayınevi, 3.Cilt, 2.Bası, İstanbul, 1960, s.280; BAŞAKLAR, s.87; ERTÜRK, s.378; ÖZTAN, s.497; UZUN, s.58; KOCABAŞ, s. 373; …Taraflar 06.03.1987 tarihinde evlenmiş, 24.09.2002 tarihinde açılan dava sonucu boşanmalarına karar verilmiş, hüküm 30.06.2004 tarihinde kesinleşmiştir. …görülmekte olan dava ise bir yıllık zamanaşımı süresi geçirildikten sonra 06.11.2006  tarihinde  açılmıştır.  Davalı  vekili  süresinde  sunduğu  cevap  dilekçesinde zamanaşımı definde bulunmuştur. Davanın zamanaşımı süresinin geçmiş olması nedeniyle reddine karar verilmesi gerekirken yazılı şekilde esasa ilişkin kabul kararının verilmesi doğru görülmemiştir. YHGK, T.05.05.2010, E.2010/8-231, K.2010/255, (HELVACI, s.178). 45  …Tarafların gelir durumları karşılaştırıldığında davacı kadının emekli olduğu, düzenli ve yeterli gelirinin olduğu, hâlihazırda oturduğu bir evinin bulunduğu, bu hâliyle tarafların gelir durumlarının birbirine denk olduğu ve davacı kadının boşanma yüzünden yoksulluğa düşeceğinden söz edilemeyeceği belirgin olup, davacı kadın yararına yoksulluk nafakasına hükmedilmesi usul ve yasaya aykırıdır. YHGK, T.09.05.2019, E.2017/1893, K. 2019/546; …İzah edilen sebeplerle; davalı-birleşen davacının emekli olduğu, aktif olarak ressamlık çalışmalarına devam edip bu işten gelir elde ettiği, asıl dava tarihinden sonra da adına kayıtlı meskeni akrabasına sattığı, bu hâliyle ekonomik ve sosyal durumu dikkate alındığında boşanmakla  yoksulluğa  düşmeyeceği  aşikâr  olup  yoksulluk  nafakası  isteminin  reddi gerekmektedir. YHGK, T.06.02.2020, E.2018/1033, K.2020/103, (corpus.com, Erişim Tarihi: 29.11.2020).  408Ankara Üni. Hukuk Fak. Dergisi, 70 (2) 2021: 389-427    Boşanmanın Eşler Açısından Genel Sonuçları… kudreti ile mütenasip bir surette bir sene müddetle nafaka itasına mahkûm edilebilir. hükmüne amirdi. 743 sayılı Kanun uyarınca yoksulluk nafakasına sadece bir yıl süreyle hükmedilebilmekteydi. Türk  Kanuni  Medenisinin  3444  sayılı  Kanunla  Değişik  Yoksulluk Nafakası  kenar  başlıklı  144 üncü  maddesiyle;  Boşanma  yüzünden yoksulluğa düşecek eş, kusuru daha ağır olmamak şartıyla geçimi için diğer eşten mali gücü oranında süresiz olarak nafaka isteyebilir. Ancak, erkeğin kadından yoksulluk nafakası isteyebilmesi için, kadının hali refahta bulunması gerekir. Nafaka yükümlüsünün kusuru aranmaz. yoksulluk nafakasına ilişkin düzenlemede değişiklik yapıldı. Böylece 1988 yılında yapılan değişiklikle yoksulluk nafakasındaki bir yıllık süre sınırlaması kaldırıldı. 17 Şubat 1926 tarihli ve 743 sayılı Türk Kanunu Medenisi, 22 Kasım 2001'de kabul edilen ve 1 Ocak 2002'de yürürlüğe giren 4721 sayılı Kanunla yürürlükten kaldırıldı. 4721 sayılı Türk Medeni Kanunu nun Yoksulluk Nafakası kenar başlıklı 175 inci maddesinde yapılan son değişiklikle madde Boşanma yüzünden yoksulluğa düşecek taraf, kusuru daha ağır olmamak koşuluyla geçimi için diğer taraftan malî gücü oranında süresiz olarak nafaka isteyebilir. Nafaka yükümlüsünün kusuru aranmaz son halini aldı. Bir önceki düzenlemeden  farklı  olarak  yalnızca  maddenin  son  cümlesindeki  hüküm erkeğin kadından yoksulluk nafakası isteyebilmesi için kadının hali refahta bulunması şartı kadın erkek eşitliğine aykırılık teşkil ettiğinden kaldırıldı. Diğer şartlar aynı şekilde muhafaza edildi. TMK da düzenlenen yoksulluk nafakasına ilişkin güncel tartışma TMK 175 inci  maddesindeki  …süresiz  olarak  nafaka  isteyebilir.  lafzına yöneliktir.  Bu  nedenle  çalışmada  yoksulluk  nafakasının  süresine  yönelik düzenleme ayrı bir başlık altında değerlendirilmiştir. Tartışma eski eşlerden herhangi biri mahkemeden süresiz nafaka talep ettiği takdirde hâkimin bu taleple  bağlı  olup  olmadığı  noktasındadır.  Bahsi  geçen  konuyla  ilgili doktrinde  farklı  görüşler  mevcuttur.  Gerekçeleri  farklı  olmakla  birlikte yoksulluk nafakasındaki süre meselesindeki görüşleri sadeleştirmek adına ikiye ayırmak mümkündür. Birinci  görüş,  maddedeki  düzenlemenin  çok  açık  olduğunu,  süresiz nafaka talep edildiyse hâkimin bu konuda takdir yetkisinin bulunmadığını savunmaktadır.  Bu  görüşü  destekleyen  yazarlara  göre,  kanunun  lafzı emredicidir. Süresiz nafaka talep edildiği takdirde hâkim takdir yetkisini 409Safa KOÇOĞLU                                            Ankara Üni. Hukuk Fak. Dergisi, 70 (2) 2021: 389-427  kullanarak süreli nafakaya hükmedemeyeceği yönündedir. Bu görüşe bağlı kalan  yazarlara  göre  uyuşmazlıkların  çözümünde  uygulamada  bazı mağduriyetler  yaşandığından  kanunun  revize  edilmesi  gerekmektedir. Yazarların gerekçeleri incelendiğinde; Şahin e göre, süresiz nafakanın hiçbir hukuki  ve  manevi  bağı  kalmayan,  hatta  bazen  müşterek  çocukları  dahi olmayan eşlerin yıllar boyu sürekli birbirlerini takip etmelerine, eski eşlerin birbirlerinden  tam  anlamıyla  ayrılmamalarına  sebep  olduğu  ileri sürülmektedir.Yıldırım,  nafaka  ödeme  süresine  ilişkin  süre  sınırlaması getirilmemesi bireyin ekonomik, kişilik haklarını önemli ölçüde kısıtladığını ve hakkaniyete aykırı olduğunu savunmaktadır. Oğuz, mevcut haliyle kanun maddesinin emredici nitelikte olduğunu fakat hâkim somut vakıanın şartlarını gözeterek  ihtiyaç  sahibi  kişinin  özelliklerini,  iş  bulma  ve  işte  çalışma kabiliyetini  değerlendirerek  belirli  bir  süre  belirleme  yoluna  gitmesi gerektiğini düşünmektedir. Süre sınırlaması getirilmesi gerektiğini savunan diğer bir görüş sahipleri, özel ve kamu hukuku alanında düzenlenen birçok konuda hak düşürücü veya zamanaşımı süreleri söz konusu iken yoksulluk nafakasına süresiz olarak hükmedilmesi hak ve nesafet kurallarına aykırı bulmaktadırlar. Doktrindeki çalışmaların yanı sıra TBMM bünyesindeki Aile  Bütünlüğünü  Olumsuz  Etkileyen  Unsurlar  ile  Boşanma  Olaylarının Araştırılması ve Aile Kurumunun Güçlendirilmesi için Alınması Gereken Önlemlerin Belirlenmesi Amacıyla Kurulan Meclis Araştırma Komisyonunun (Boşanma Komisyonu) 14 Mayıs 2016 tarihinde yayınladığı raporunda da yoksulluk nafakasının kanunda belirli süreler ile sınırlandırılması gerektiği kaleme alınmıştır. Raporda, nafakanın süresiz talep edilebilmesinin nafaka yükümlüsü  kişi  için  cezalandırıcı  niteliğe  sahip  olduğu,  kadının  çalışma hayatına  girmesine  engel  teşkil  ettiği,  bunun  sonucu  olarak  kadının güçlendirilmesine  olumsuz  etki  oluşturduğu  şeklinde  eleştirilmektedir. Çözüm  olarak,  kanunda  bir  üst  sınır  belirlemesi  yapılması  gerektiği, belirlenecek üst sınır sonrasında nafaka alacaklısı eşin mağduriyeti devam                                                             46  CEYLAN, s. 116; DEMİR, s.64; GENÇCAN, Ömer Uğur, Boşanma, Tazminat ve Nafaka Hukuku, Yetkin, Ankara, 2008, s. 1092; UZUN, s.100; YAĞCI, Kürşad, Yoksulluk Nafakasında Süresizlik Sorunu, İstanbul Hukuk Mecmuası, 76/1, 2018, s. 323. 47  ŞAHİN, s.88. 48  YILDIRIM, Abdülkerim, Yoksulluk Nafakası ve Yoksulluk Nafakasında Süre Sorunu, Legal Hukuk Dergisi, 14.Cilt, 157.Sayı, 2016, s.82. 49  OĞUZ, Cemal, Medeni Kanun Madde 174/I ile 175 Arasındaki Farklar, s.11 (http:// webftp.gazi.edu.tr/hukuk/dergi/4_3.pdf, Erişim Tarihi: 13.09.2020); KÖSEOĞLU, Bilal, Ailenin Şiddetten Korunması, Türkiye Barolar Birliği Dergisi, 77.Sayı, 2008, s.315. 50  ARBEK, Ömer, Boşanmanın Mali Sonuçları, Ankara Üniversitesi Hukuk Fakültesi Dergisi, 54.Cilt, 1.Sayı, Ankara, 2005, s.145-146; KÖSEOĞLU, 2008, s.315; GENÇCAN, 2008, s.1093. 410Ankara Üni. Hukuk Fak. Dergisi, 70 (2) 2021: 389-427    Boşanmanın Eşler Açısından Genel Sonuçları… ettiği takdirde devlet tarafından oluşturulan fondan ihtiyacın karşılanması önerilmiştir. Birinci görüşün aksine ikinci görüşte birleşen yazarlara göre, taraflarca süresiz nafaka talep edilse bile hâkimin bu talebi süreyle sınırlamasının önünde yasal bir engel olmadığı yönündedir. Bu görüşü savunan yazarların bir kısmı, yoksulluk nafakasını düzenleyen hükümlerin yekûn bir şekilde değerlendirilmesi  gerektiğini  ifade  edilmektedir.  Kanunda  nafakanın azaltılması veya artırılması ya da kaldırılmasına ilişkin düzenlemeler yer aldığından zaten süresiz bir nafaka düzenlemesinin  bulunmadığı gerekçe gösterilmektedir.  Gerekçeleri  farklı  olmakla  birlikte  hükmün değiştirilmesini doğru bulmayan, somut olayın şartlarına göre hâkime takdir hakkı tanıyan halihazırdaki düzenlemede değişiklik yapılmamasının uygun olmadığını, her somut olayın koşulları aynı olmadığından örneğin bir yıl evli kalan  birinin  evlilik  birliği  içerisindeki  yaşanmışlıklardan  dolayı  akıl hastalığına yakalandığı düşünüldüğünde kısa süreli evlilikler için belirlenen nafaka miktarının bu somut vakıaya uygulanması halinde hakkaniyete aykırı hükümlere sebebiyet verebileceği ileri sürülmüştür. Bir başka görüşse, diğer nafaka türlerinin aksine yoksulluk nafakası talebinin bir yıllık zamanaşımına tabi olduğunu bu nedenle kanunda nafakanın süresiz olduğu çıkarımının yapılamayacağı  doğrultusundadır.  Örneğin;  nafaka  alacaklısının  maddi durumunda iyileşmeler olursa ya da nafaka yükümlüsü ödeme güçsüzlüğüne düşerse  nafaka  kaldırılmaktadır.  Nafaka  kaldırıldığı  takdirde  zamanaşımı süresi nedeniyle bir daha nafaka talep ve dava konusu edilemeyecektir. Sırf                                                             51  Aile Bütünlüğünü Olumsuz Etkileyen Unsurlar ile Boşanma Olaylarının Araştırılması ve Aile Kurumunun Güçlendirilmesi için Alınması Gereken Önlemlerin Belirlenmesi Amacıyla Kurulan Meclis Araştırma Komisyonu Raporu (Boşanma Komisyonu Raporu), s. 83 ve 373, (tbmm.gov, Erişim Tarihi: 23.09.2020). 52 TEKİNAY, S.Sulhi, Türk Aile Hukuku, Filiz, İstanbul, 1990, s.264; YAĞCI, s.340; OĞUZ, YÜCEDAĞ, Nafiye, Kadının Talep Ettiği Yoksulluk Nafakası (Women s Alimony), 6.Uluslararası Suç ve Ceza Film Festivali, Editor: Prof. Dr. Adem Sözüer, Yoksulluk Tebliğler,  İstanbul,  On  İki  Levha  Yayıncılık,  2017,  s.525-2526;  KÖSEOĞLU  / KOCAAĞA, s.233; HAMZAÇEBİ, Mehmet, Türk Medeni Kanununa Göre Boşanma ve Ayrılık Hallerinde Tedbir, Yoksulluk ve İştirak Nafakası , Selçuk Üniversitesi Hukuk Fakültesi Dergisi, Cilt: 10, Sayı: 3-4, Konya, 2002, s. 35; ÖCAL, Mesut, Yoksulluk Nafakasının Süresi, İstanbul Üniversitesi Yüksek Lisans Tezi, İstanbul, 2018, s. 127; KURT KONCA, Nesibe, Süresiz Nafaka Tartışmaları. Kriter Aylık Siyaset, Toplum ve Ekonomi Dergisi, 4 (43), 2020, https://kriterdergi.com/siyaset/suresiz-nafakatartismalari; KULAKLI, s. 254; FIRTINA, s. 133. 53  ERDEM, Mehmet, Aile Hukuku, Seçkin, Ankara, 2018, s.205; ARKAN SERİM, Azra, Yoksulluk Nafakası, İstanbul Üniversitesi Hukuk Fakültesi Mecmuası, 65.Cilt, 1.Sayı, 2007, s.296. 54  ŞAHİN, s.104; YÜCEDAĞ, s.526. 411Safa KOÇOĞLU                                            Ankara Üni. Hukuk Fak. Dergisi, 70 (2) 2021: 389-427  bu  nedenle  nafaka  artırma,  azaltma  ve  kaldırma  davalarında  olası  hak kayıplarının yaşanmamasına dikkat edilmesi oldukça önemlidir.  Yoksulluk  nafakasına  ilişkin  yapılan  alan  araştırma  sonuçları incelendiğinde nafakaya ilişkin görüş ve eleştirileri şu şekilde sıralamak mümkündür. Yoksulluk nafakasının, boşanan eşlerin sürekli birbirini takip etmesine, emek vermeden kazanmaya, üretmeden tüketici olarak yaşamaya teşvik ettiğine, husumeti sürekli artırdığına, yeniden evlenen kişilerin aile birliğinde sıkıntılara yol açtığına, kayıt dışı çalışmalara ve kişilerin hürriyetini kısıtlamasına sebebiyet verdiğine, kişileri gayri resmi ilişkiler yaşamaya sevk ettiğine  dair  görüşler  paylaşılmıştır.  Fakat  aynı  zamanda  nafaka yükümlülerinin  de  kayıt  dışı  edinimlerine,  kayıt  dışı  istihdamda  yer aldıklarına, nafakanın tahsilinde ciddi sıkıntılar yaşandığına, ülke genelindeki aile yapısı ve kadının toplumsal statüsünün göz ardı edildiğine de dikkat çekilmiştir.  Kanaatimce her ne kadar mevcut kanuni düzenlemede tarafların süresiz nafaka isteyebileceği hüküm altına alınmış olsa da düzenlemedeki şu husus göz ardı edilmektedir. Hükmün lafzında isteyebilir ifadesi yer almaktadır. Bu  itibarla  madde  metninden  hâkimin  süresiz  nafakaya  hükmetmesinin zorunlu olduğuna dair herhangi bir çıkarım yapmak mümkün değildir. Hâkim kişilerin hayat koşullarını, eğitimlerini ve sosyal çevrelerini dikkate alarak süresiz nafakaya hükmedebileceği gibi süreli nafakaya da hükmedebilir. Olası bir  süre  sınırlaması  somut  olay  adaletinin  tesisinin  önüne  ket  vurabilir. İnsanların yaşadığı hukuksal süreçlerdeki özellikler ve ayrıntılar şahsa bağlı olup vakıaya özeldir. Yapılacak olası değişikliklerle somut vakıanın ayrıntıları incelenip  başkaca  mağduriyetlere  sebep  verilmeksizin  hâkimin  takdir yetkisini kullanarak hüküm kurmasının önü kapanmamalıdır. Ayrıca hâkim hükmünü hem maddi hem de usul hukukuna riayet ederek kurmakla mükelleftir. Nitekim Hukuk Muhakemeleri Kanunu nun 26 ıncı maddesinin  birinci  cümlesinde  Hâkim,  tarafların  talep  sonuçlarıyla bağlıdır; ondan fazlasına veya başka bir şeye karar veremez. genel kural olan taleple bağlılık ilkesi düzenlenmekle birlikte hemen ardı sıra gelen birinci fıkranın ikinci cümlesinde genel kuralın istisnasına da yer verilmiştir. Şöyle ki; Duruma göre, talep sonucundan daha azına karar verebilir. Gerek HMK nun 26 ncı gerek TMK nun 175 inci maddesinin lafzı çok açıktır. Kanunda kişinin süresiz nafaka isteyebilme hakkı tanınması hâkimin mutlak surette bu talebini kabul etmesi zorunluluğunu doğurmamaktadır.                                                             55  TÜBAKKOM NAFAKA ÇALIŞTAYI SONUÇ BİLDİRGESİ (barobirlik.org, Erişim Tarihi: 10.09.2020). 56  AKÇABAY, 2019; KONDA, 2020. 412Ankara Üni. Hukuk Fak. Dergisi, 70 (2) 2021: 389-427    Boşanmanın Eşler Açısından Genel Sonuçları… Süre konusu, sadece doktrinde yaşanan tartışmalarla kısıtlı kalmamış, konu aynı zamanda Anayasa Mahkemesi ne de taşınmıştır. Kestel Asliye Hukuk  Mahkemesi,  daha  önce  davalı  lehine  hükmedilen  yoksulluk nafakasının iptali ile tamamen kaldırılması talebiyle açılan davada itiraz konusu kuralda yer alan ''süresiz olarak'' ibaresinin Anayasa'nın 2., 10. ve 41 üncü  maddelerine  aykırı  olduğu  kanısına  varmıştır.  Bu  gerekçeyle mahkeme,  maddenin  iptali  için  Anayasa  Mahkemesi ne  başvuruda bulunmuştur. Başvuru kararında; ''süresiz olarak'' ibaresi nedeni ile boşanma neticesinde  eşlerden  birinin  diğeri  lehine  ömür  boyu  sürecek  bir  mali yükümlülük altına girdiği, nafakaya hangi hallerde hükmedileceğinin, hangi hallerde  kaldırılacağının  ve  tarafların  ekonomik  koşullarının  ne  şekilde dikkate  alınacağının  yasada  açıkça  belirtilmediği,  yoksulluk  nafakasının boşanan  eşlerin  yeniden  evlenmelerini  engelleyici  niteliği  bulunduğu belirtilerek, kuralın, Anayasa'nın 2., 10. ve 41. maddelerine aykırı olduğu ileri sürülmüştür. Anayasa Mahkemesi 17.05.2012 Tarih 2011/136 Esas 2012/72 Karar sayılı  kararı  ile  başvuruyu  reddetmiştir.  Karar  özetlendiğinde;  boşanma sebebiyle yoksulluğa düşen eşi korumak için diğer eşin, koşulları bulunduğu sürece, herhangi bir süre sınırı olmaksızın yoksulluk nafakası ödeyeceği, yoksulluk nafakasını evlilik birliğinde eşler arasında geçerli olan dayanışma ve  yardımlaşma  yükümlülüğünün  devamı  olarak  niteleyerek  bu yükümlülüğün  sosyal  hukuk  devleti  ilkesinin  gereği  olarak  getirildiği, dolayısıyla  itiraz  konusu  kural  Anayasa nın  2 nci  maddesine  aykırı görülmediğinden bahisle oy çokluğuyla reddedilmiştir. Ancak  Anayasa  Mahkemesi  kararına  rağmen  Yargıtay  2 nci  Hukuk Dairesinin  ağırlıklı  görüşü  hükmün  emredici  nitelikte  olduğu doğrultusundadır.  Bu  tutum  dolayısıyla  esasen  gerekli  olmayan  kanun değişikliği  uygulamadaki  mağduriyetler  sebebiyle  gündeme  gelmektedir. Oysaki her somut olaya ilişkin  uyuşmazlıkların çözümünde uygulanacak kurallara  kanunlarda  yer  verilmesi  mümkün  değildir.  Yıllar  geçtikçe ihtiyaçların ve sorunların farlılık göstermesi kaçınılmazdır. Zaten bu nedenle kanun koyucu hâkime takdir yetkisi tanımıştır. Hâkim kendisine tanınan bu                                                             57  (corpus.com, Erişim Tarihi: 13.11.2020). 58  …Kanun,  yoksulluk  nafakasının  süresiyle  ilgili  hakime  herhangi  bir  takdir  hakkı tanımamış, süresini durumun gerekleri ya da haklı sebepleri gözönünde tutarak belirlemeyi de emretmemiştir. Kanun, bu nafakanın  süresiz  olmasını açıkça öngördüğüne göre, takdir hakkına sığınarak nafakayı belirli bir süreyle sınırlamak kanuna açık aykırılık oluşturur. Öyleyse,  aylık  irat  şeklinde  takdir  edilen  yoksulluk  nafakasının  belirli  bir  süreyle sınırlandırılması  usul  ve  yasaya  aykırı  olup  bozmayı  gerektirmiştir.  Y.HD.,  T. 12.12.2017, E.2016/8859, K.2017/14407, (corpus.com, Erişim Tarihi: 29.10.2020). 413Safa KOÇOĞLU                                            Ankara Üni. Hukuk Fak. Dergisi, 70 (2) 2021: 389-427  yetkiyi TMK nun 4 ncü maddesi uyarınca hukuka ve hakkaniyete uygun şekilde kullanmakla yükümlüdür. Hâkime verilen takdir yetkisi sayesinde somut  olay  adaleti  sağlanmaktadır.  Anayasa  Mahkemesinin  kararlarının bağlayıcılığı  ve  içtihatların  hukukun  asli  kaynakları  olmadığı  yalnızca yardımcı kaynaklardan ibaret olduğu hiçbir otorite tarafından görmezden gelinmemelidir. Yoksulluk  nafakasındaki  tartışmaların  kanun  maddesindeki  süreye ilişkin düzenlemenin sözde belirsizliğinden kaynaklandığına ilişkin çıkarım yargı  kararı  bağlamında  tekrar  değerlendirilmelidir.  İçtihadı  birleştirme kararları bağlayıcıdır. Fakat her kuralın istisnası olduğu gibi bu genel kuralın da  istisnası  bulunmaktadır.  İçtihatlar  değişmez  ve  tartışılamaz  yasal düzenlemeler  değildirler.  Öğretideki  tartışmaların  getirdiği  kazanımlar, sosyolojik  değişimler  ve  toplumsal  ihtiyaçlar  gözetilerek  kararlarda değişikliğe  gidilmesi  olağandır  ve  de  beklenendir.  İstikrar  ve  eşitlik prensiplerine halel gelmemesi adına hukuken hatalı veya değişmesi gereken bir içtihat ile ilgili gerekli değişiklikler yapılmadığı takdirde nihai amaç olan adaletin  tesisi  göz  ardı  edilmiş  olacaktır.  İhtiyaçlar  eski  kural  ve düzenlemelere mahkûm edilmemelidir.  Nitekim günün değişen koşullarına ve somut olay adaletinin tesisi için Yargıtay ın güncel ve çözüm odaklı kararları da mevcuttur. Örneğin; Yargıtay 2. Hukuk Dairesi nin 24.06.2019 Tarih, 2018/6836 Esas, 2019/7645 Karar sayılı kararı hakkaniyeti gözeten emsal nitelikte bir karardır. Karara göre …Davacı  kadın,  dava  dilekçesinde  bankada  çalıştığını,  cevaba  cevap dilekçesinde  ise  çalışmakta  olduğu  işi  bıraktığını  beyan  etmiştir.  Dosya içindeki davacı kadının çalıştığı bankadan gönderilen ihbarnamede davacı kadının 19.11.2014 tarihinde işten ayrıldığı bildirilmiş, dinlenen tanıklar da davacı kadının iş akdinin feshedileceğini düşünerek kendisinin istifa ettiğini beyan etmişlerdir. İşinden kendi isteği ile ayrılan kadın yararına yoksulluk nafakasına hükmedilemez. O halde, davacı kadın yararına yoksulluk nafakası takdiri doğru olmamıştır. 61. Yine Yargıtay Hukuk Genel Kurulu 09.05.2019 Tarih, 2017/1893 Esas, 2019/546 Kararı da emsal niteliktedir. Karara göre …Tarafların  gelir  durumları  karşılaştırıldığında  davacı  kadının  emekli olduğu, düzenli ve yeterli gelirinin olduğu, hâlihazırda oturduğu bir evinin bulunduğu, bu hâliyle tarafların gelir durumlarının birbirine denk olduğu ve davacı  kadının  boşanma  yüzünden  yoksulluğa  düşeceğinden  söz                                                             59  KAYHAN,  Fahrettin,  Özel  Hukuk  Uygulamasında  Yargı  İçtihatlarının  ve  İçtihadı Birleştirme Kararlarının Normatif Gücü, Türkiye Barolar Birliği Dergisi, 1999/2, s.350. 60  KAYHAN, s.354. 61  (corpus.com, Erişim Tarihi: 03.12.2020). 414Ankara Üni. Hukuk Fak. Dergisi, 70 (2) 2021: 389-427    Boşanmanın Eşler Açısından Genel Sonuçları… edilemeyeceği belirgin olup, davacı kadın yararına yoksulluk nafakasına hükmedilmesi usul ve yasaya aykırıdır…62. Diğer bir Yargıtay Hukuk Genel Kurulu 04.07.2019 Tarih, 2017/2417 Esas, 2019/871 Kararı da şöyledir: …tarafların 16.10.2000 tarihinde evlendikleri, asıl davanın 20.10.2012, karşı davanın 14.01.2013 tarihinde açıldığı, tanık beyanları, mahkemenin bozma öncesi ve bozma sonrası verdiği kararların gerekçesinde de yer aldığı üzere kadının evine yabancı bir erkeğin geldiğinin beyan edildiği, dosyada mevcut tüm delillerin değerlendirilmesi neticesinde davacı- davalı kadının başka bir erkekle sadakatsiz davranış içerisine girdiği, eşini istemediğini söylediği, eşinin yeğenine  söyleyin boşanma davası açsın  dediği, davalı- davacı kocanın da, eşine ve ortak çocuğa şiddet uyguladığı, birlik görevlerini yerine  getirmediği  anlaşılmaktadır.  Gerçekleşen  bu  duruma  göre  evlilik birliğinin sarsılmasında davacı-karşı davalı kadın, davalı-karşı davacı erkeğe göre daha fazla kusurludur. Mahkemece tarafların eşit kusurlu kabul edilmesi ve davacı-davalı kadın yararına yoksulluk nafakasına hükmedilmesi doğru görülmemiştir. Kararlar incelendiğinde sanılanın ve dile getirilenin aksine kadınlar  lehine  istisnasız  ve  sürekli  yoksulluk  nafakasına hükmedilmemektedir. Yapılacak olası sınırlı düzenlemeler nedeniyle şartları var  olan  fakat  yasalardaki  kısıtlayıcı  hükümler  nedeniyle  nafakaya hükmedilmesinin  önünün  kapatılması  çok  ciddi  bir  vicdani  ve  ahlaki sorumluluk olduğu da unutulmamalıdır.  D. Yoksulluk Nafakası Miktarı ve Ödenme Biçimi  Yoksulluk  nafakasının  miktarını  ve  ödenme  biçimini  hâkim  somut vakıanın şartlarına göre değerlendirmektedir. Bu nafakadaki amaç; boşanma dolayısıyla  yoksun  kalınan  zaruri  ihtiyaçların  karşılanması  olduğundan, kişinin evlilik birliği sürerken ki hayat şartlarının aynı seviyede korunmasını sağlayacak  miktarlarda  nafakaya  hükmedilmemektedir.  Üzerinde  büyük harflerle durulması gereken diğer bir husus yoksulluk nafakası belirlenirken yalnızca  nafaka  alacaklısının  zorunlu  geçim  şartları  değil  aynı  zamanda nafaka yükümlüsünün de ekonomik şartları göz önünde bulundurulmaktadır.                                                             62  Benzer kararlar için bkz. Y.HD., T. 30.09.2013, E.2013/8816, K.2013/22271; Ankara BAM 1.HD., T.14.04.2017, E.2017/374, K.2017/451, (corpus.com, Erişim Tarihi: 11.12.2020). 63  DURAL / ÖĞÜZ / GÜMÜŞ, s.152; HATEMİ / KALKAN OĞUZTÜRK, s.135; ÇİTAK, s.246; …yoksulluk nafakası var olan yararlardan sadece zorunlu gereksinimleri kapsar. Başka bir anlatımla yoksulluk nafakası (TMK. m. 175) kadının zorunlu gereksinimlerini karşılamak içindir. Yoksa onun evli olduğu zaman ki hayat seviyesini sürdürmesini temin için değil!...kendisine 300 milyar lira tazminat verilen, SSK aylığı bulunan, şirket hissesi olan ve üstelik 30 trilyon liralık malvarlığında katılma alacağı bulunan bir kadına yoksul demek toplumdaki yoksul anlayışına uygun mudur? YHGK, T.16.05.2007, E.2007/275, K. 415Safa KOÇOĞLU                                            Ankara Üni. Hukuk Fak. Dergisi, 70 (2) 2021: 389-427  Tarafların  sosyo-ekonomik  durumlarının  araştırılması  Cumhuriyet Başsavcılığı  kararı  ile  il  ve  ilçelerde  kolluk  kuvveti,  köylerde  jandarma marifetiyle yapılmaktadır. Uygulamada hâkimler araştırma sonucu elde edilen bilgilerle  dosyadaki  delilleri  birlikte  değerlendirerek  ve  nihayetinde toplumdaki ortalama yaşam şartlarını dikkate alarak hüküm kurmaktadır. Taraflar muvazaalı devir yaparak, kasıtlı işten ayrılarak ya da iş yeri ile anlaşıp asgari  ücretle  maaş  alıyor  gözüküp  kalan  kısmı  elden  temin  ederek mahkemelerden mal varlıklarının gerçek durumunu gizleyebilmektedir. Bu örnekler adil ve hakkaniyete uygun miktarlarda nafakaya hükmedilmesinin önünde engel teşkil eden herkesçe bilinenlerin yalnızca birkaçıdır.  Kişilerin bu tutum ve davranışlarının yanı sıra mahkemeler nezdinde yeterli  uzman  istihdamı  olmaması  nedeniyle  de  kimi  zaman  nafaka yükümlüsünün  ve nafaka alacaklısının sosyo-ekonomik durumları gerçek anlamıyla  araştırılamamaktadır.  Bu  eksik  araştırma  tarafların  hak  ve menfaatlerini  olumsuz  etkilemekte  olup  Anayasa nın  17 nci  maddesinde düzenlenen kişinin yaşama, maddî ve manevî varlığını koruma ve geliştirme hakkının  ihlaline  sebebiyet  verebilmektedir.  Oysaki  devlet  bireylerin yaşadığı  uyuşmazlıkların  çözümünde  etkin  ve  güvenilir  mekanizmalar geliştirmek ve tedbirler almakla yükümlüdür. Bu yükümlülük yine devletin bağlı olduğu Anayasa dan kaynaklanmaktadır. Bu yükümlülük demokratik                                                             2007/275; …tarafların sosyal ve ekonomik durumları, nafakanın niteliği ve özellikle ÜFE artış oranları dikkate alınarak TMK.'nun 4. maddesi gereğince; hakkaniyete uygun miktarda  nafakaya  hükmedilmesi  gerekirken  yazılı  şekilde  karar  verilmesi  bozmayı gerektirmiştir. Y.HD., T.24.02.2015, E.2014/16604, K.2015/2926, (corpus.com, Erişim Tarihi: 12.12.2020). 64  …Yoksulluğun hukuksal kavramı mevzuatı mızda tanımlanmamıştır. Belirtmek gerekir ki, yoksulluk ekonomik ve sosyal koşullarla doğrudan ilgilidir. O nedenle, bunu ülkenin ekonomik ve sosyal koşulları altında belirlemek gerekir. Herkes sağlıklı ve dengeli bir çevrede yaşama, maddi ve manevi varlığını geliştirme hakkına sahiptir (Anayasa m.17/1). Şu halde, bu temel hakkın tabii sonucu yeme, giyinme, barınma, sağlık, ulaşım, kültür gibi bireyin maddi varlığını geliştirmek için zorunlu ve gerekli görülen harcamaları karşılayacak düzeyde geliri olmayanları yoksul kabul etmek yerinde olur… YHGK, T.13.03.2015, E.2013/1627, K.2015/1020, (corpus.com, Erişim Tarihi: 11.12.2020). 65  AİLE VE SOSYAL POLİTİKALAR BAKANLIĞI, s. 144. 66  …Derece mahkemesinin başvurucunun çalıştığı kurumla iletişime geçerek başvurucunun görevinin ne olduğunu, ek gelir ve diğer ödemelerle birlikte aylık ne kadar gelir elde ettiğini araştırmak suretiyle konuyu aydınlatması mümkün iken bu konuda hiçbir araştırma ve değerlendirme yapmadığı,  kararda bu  iddiaya  yönelik  olarak  bir  gerekçe de  ortaya koymadığı vurgulanmalıdır. Başvurucunun söz konusu iddialarını temyiz aşamasında da öne sürmüş olduğu ancak Yargıtay tarafından da bu konuda bir değerlendirme yapılmadığı anlaşılmaktadır. Anayasa Mahkemesi T.07.11.2019, E.2016/3140, K.2016/3140, R.G. 17.12.2019/30981, (corpus.com, Erişim Tarihi: 12.12.2020).  416Ankara Üni. Hukuk Fak. Dergisi, 70 (2) 2021: 389-427    Boşanmanın Eşler Açısından Genel Sonuçları… devlet,  hukuk  devleti,  sosyal  ve  insan  haklarına  saygılı  devlet  olmanın gereğidir.  Araştırmalar göstermektedir ki tarafların sosyo-ekonomik durumlarının tespitinde  yaşanan  söz  konusu  sıkıntılar  yoksulluğun  tespit  edilmesinde olduğu kadar nafaka miktarının belirlenmesinde de oldukça önemli bir yere sahiptir. 2019 yılında yapılan Yoksulluk Nafakası Araştırmasındaki veriler incelendiğinde  yoksulluk  nafakası  miktarlarında  ortalama  ödenen  tutar %66,4 ünün 0-500TL arasında olup ortalaması 262TL dir. Yüzde %10 u 5001000 TL arasında, %2,1 i 1000-2000 TL arasında ve %2,2 si 2000 TL ve üzerindedir. Toplu nafakaya hükmedilen dosya oranı ise %0,7 dir. Sonuç bilinse de gözler önüne sermek için günün koşullarında bahsi geçen tutarların bir kişinin hangi ihtiyacını ne ölçüde karşılayabileceği ikinci bir araştırma konusu yapılmalı ve sorunun çözümüne ilişkin multidisipliner yaklaşımla çalışmalar yürütülmelidir.    Hâkimin miktarla birlikte nafakanın ödenme biçimini belirlemede de geniş takdir  yetkisi  bulunmaktadır.  TMK nun  176 ıncı  maddesinin  1 nci fıkrası uyarınca hâkim, nafakanın toptan veya durumun gereklerine göre irat biçiminde  ödenmesine  karar  verebilir.  Toptan  ödemelerde  hem  nafaka yükümlüsünün  hem  nafaka  alacaklısının  menfaatlerini  dikkate  alarak görüşleri  alınmalıdır.  Uygulamada  nafakalara  çoğunlukla  ekonomideki konjonktürel  dalgalanmalar  nedeniyle  nafaka  alacaklısının  yıllara  göre ihtiyaçlarının  değişkenliği  de  dikkate  alınarak  irat  biçiminde hükmedilmektedir. Kanun koyucu irat biçiminde hükmedilen nafakanın zaman içerisinde azaltılması ve artırılması ihtimalini de göz ardı etmeyerek TMK nun 176 ncı maddesinin 4 ncü fıkrasında konuyu düzenlemiştir. Nitekim zaman içerisinde tarafların  gelir  ve  mal  varlığı  değerlerinde  değişikliklerin  olması kaçınılmazdır. Örneğin; nafaka alacaklısının mali gücü çalıştığı veya miras alacağına sahip olduğu için iyileşebilir. Tam aksine hastalanması, yaşlanması veya para değerindeki kayıplar nedeniyle kötüleşebilir. Bunun yanı sıra, mali değişimler nafaka yükümlüsü bakımından da söz konusu olabilir. Nafaka yükümlüsü,  iflas  edebilir,  hastalanabilir,  yaşlanabilir  ya  da  ekonomik durumunda iyi yönde artışlar gerçekleşebilir. Hâkim talep halinde tarafların mali  durumlarının  değişmesi  veya  hakkaniyetin  gerektirdiği  hallerde yoksulluk nafakasının artırılması veya azaltılmasına yönelik karar verebilir.                                                             67  AKÇABAY, s.49-50. 68  AKÇABAY, s.31, DOĞAN, s. 81; ÖCAL, s. 61. 69  DOĞAN, s. 81. 417Safa KOÇOĞLU                                            Ankara Üni. Hukuk Fak. Dergisi, 70 (2) 2021: 389-427  Yerleşik  kararlarda  incelendiğinde  bahsi  geçen  sebepler  vuku  bulduğu takdirde nafaka azaltılmakta veya artırılmaktadır.  Artırma  ve  azaltma  dışında  kanunda  nafakanın  kaldırılması  da düzenlenmiştir.  Kanunda  irat  biçiminde  ödenen  nafakanın  kaldırılması kendiliğinden ve mahkeme kararıyla olacak şekilde ikili ayrım yapılarak düzenlemiştir. Düzenlemeye göre nafaka alacaklısının yeniden evlenmesi veya  taraflardan  birinin  vefatı  halinde  nafaka  kendiliğinden;  nafaka alacaklısının evlenme olmaksızın başka biriyle fiilen evliymiş gibi yaşaması, yoksulluğunun ortadan kalkması ya da haysiyetsiz hayat sürmesi hallerinde ise  mahkeme  kararıyla  nafaka  ödeme  yükümlülüğüne  son  verilmektedir. Nafaka yükümlüsü tarafından, sayılan bu haller ispatlandığı takdirde hâkimin nafakanın  devamı  konusunda  takdir  yetkisi  bulunmamaktadır.  Nafaka yükümlüsünün ölünceye kadar nafaka ödeme yükümlülüğünde herhangi bir değişiklik olmayacağı şeklinde bir çıkarımda bulunmak hükmü bütünüyle değerlendirmemekle ilgilidir. TMK nun 175 nci maddesi gibi benzer şekilde nafakanın artırılması, azaltılması  ve  kaldırılması  hükümlerini  ihtiva  eden  TMK nun  176 ncı maddesinin iptali de Anayasa Mahkemesinde dava konusu edilmiştir. Polatlı 1. Asliye Hukuk Mahkemesi, TMK'nun 175 inci maddesinin 1 inci fıkrası ve 176 ıncı  maddesinin  4 üncü  fıkrasının  Anayasa'nın  2 inci  maddesine aykırılığı  savıyla  iptalini  istemiştir.  İstem  özetlendiğinde;  her  ne  kadar                                                             70  …davalı kadının çalışmaya başladığı nazara alındığında, nafaka takdir edilirken taraflar arasında mevcut olan dengenin davalı lehine olumlu yönde değiştiği dikkate alınarak, TMK nın 4. maddesinde belirtilen hakkaniyet ilkesi gereğince nafakanın uygun bir miktarda indirilmesine karar verilmesi gerekir. Y.HD., T. 13.01.2015, E. 2014/12122, K. 2015/552; …Söz konusu hüküm gereğince; nafaka miktarının yeniden belirlenmesi için aradan uzunca bir zamanın geçmesi gerekli olmayıp, tarafların gelirlerinde veya küçüklerin ihtiyaçlarında artış olması halinde her zaman artırım istemi ile dava açılabilir. Somut olayda; önceki nafaka takdiri ile bu dava arasındaki geçen süre içerisinde, küçüklerin ihtiyaçlarında artış olduğu,  paranın  satın  alma  gücünün  nispi  de  olsa  azaldığı  bir  gerçektir.  YGK, T.17.10.2019, E.2017/455, K.2019/1084, (corpus.com, Erişim Tarihi: 29.11.2020). 71  ÖZUĞUR, s.899-900; DURAL / ÖĞÜZ / GÜMÜŞ, s.154; ÇİTAK, s.254; …Başka erkekle yaşayan kadın için yoksulluk nafakasına karar verilemez. Y.HD, T.27.11.2001, E.2001/15361, K.2001/16752, (KAÇAK, s.752); …Ayrıca nafaka yükümlüsü davacının çalışmaması  mevcut  nafakanın  kaldırılmasını  gerektirmediği  gibi,  boşanma  dosyası incelendiğinde boşanma kararı öncesinde de davacının çalışmadığı, ancak buna rağmen yoksulluk  nafakasına  hükmedildiği  ve  kararın  kesinleştiği  anlaşılmaktadır.  Davacının ekonomik ve sosyal durumunda boşanmadan önceki koşullara göre olumsuz yönde bir değişiklik olduğu hususu da ispat edilmemiş değildir. O halde, davanın reddi yerine kabulü doğru olmayıp, bozmayı gerektirmiştir. Y.HD, T.10.03.2008, E.2008/846, K.2008/3873, (HELVACI, s.173). 72  (corpus.com, Erişim Tarihi: 11.12.2020) 418Ankara Üni. Hukuk Fak. Dergisi, 70 (2) 2021: 389-427    Boşanmanın Eşler Açısından Genel Sonuçları… TMK nun 176 ncı maddesinde tarafların mali durumlarının değişmesi halinde nafakanın  artırılması  ve  azaltılmasına  imkân  verilmişse  de  aynı  kanun maddesi  nafaka  yükümlüsünün  maddi  durumunun  kötüleşmesi  halinde nafakanın kaldırılmasına imkân tanınmadığı ileri sürülmüştür.  Söz konusu başvuru Anayasa Mahkemesi nin 25.06.2009 Tarih 2005/56 Esas 2009/94 Karar sayılı kararıyla reddedilmiştir. Karar özetlendiğinde; her ne kadar kanunun lafzında tarafların mali durumlarında değişiklik olduğunda nafakanın  açıkça  kaldırılabileceği  yazmasa  da  TMK nun  1 nci  maddesi kanunun sözüyle ve özüyle değindiği bütün konularda uygulanması gerektiği, uyuşmazlıkların adil bir şekilde çözüme kavuşturulması için TMK nun 4 ncü maddesinin hakimlere çok önemli bir serbestlik tanıdığı açıklanan nedenlerle kanunda  halihazırda  nafakanın  kaldırılmasını  engelleyen  bir  hüküm bulunmadığından başvuruyu reddetmiştir.   Yoksulluk nafakasına yönelik verilen kararlar kesin ve nihai hükümler değildir. Bu nedenle nafaka yükümlüsü ve alacaklısının durumunda önemli değişiklikler söz konusu olduğu takdirde yeni bir dava açarak hâkimden gerekli düzenlemeleri yapması her zaman talep edilebilir.  Yoksulluk  nafakasına  ilişkin  bir  diğer  eleştiri  kişilerin  hürriyetini kısıtlamasına  sebebiyet  vermesine  yöneliktir.  İcra  ve  İflas  Kanunu'nun Nafakaya  İlişkin  Kararlara  Uymayanların  Cezası  başlıklı  344 ncü maddesinin 1 nci fıkrası uyarınca nafaka yükümlüsü, borcunu ifa etmediği takdirde, nafaka alacaklısının şikâyeti üzerine üç aya kadar tazyik hapsine karar verilebilmektedir. Hürriyeti bağlayıcı cezalar başvurulması gereken en son çare olmalıdır. Çözüm odaklı yaklaşımlarla yaptırımların ıslah ve telafi ediciliği  ön  plana  çıkmalıdır.  Günümüz  koşullarında  hapis  cezasının uygulanması gereken en son yaptırım türü olması gerektiğinin aksini savunan dürüst, orta zekalı, makul bir insan yoktur. Her ne kadar nafaka borcunu ifa edilmemesi halinde disiplin niteliğindeki tazyik hapsinin ağır bir yaptırım olduğu dile getirilse de söz konusu hapis cezaları geriye yönelik ödenmeyen üç aylık nafakalara ilişkin uygulanmaktadır. Örneğin nafaka borçlusu beş yıllık birikmiş nafakasını ödemediğini düşünelim. Nafaka alacaklısı öncelikle nafaka yükümlüsüne karşı icra takibi başlatmalıdır. Başlatılan icra takibi sonuçsuz kaldığı takdirde nafaka alacaklısı nafaka yükümlüsü aleyhine ceza davası açmalıdır. Açılan ceza davası kabul edilirse borçlu aleyhine tazyik hapsinin tatbiki başlamaktadır. Cezai müeyyide sonucunda borçlu üç aylık                                                             73  (corpus.com, Erişim Tarihi: 12.12.2020) 74  Nafaka alacaklısının icra takibi başlatmaksızın açacağı nafaka ceza davaları Yargıtay ın yerleşik uygulamaları gereği reddedilmektedir. 419Safa KOÇOĞLU                                            Ankara Üni. Hukuk Fak. Dergisi, 70 (2) 2021: 389-427  nafakasını ödediği takdirde hemen tahliye edilmektedir. Görüldüğü üzere ağır yaptırım  olarak  nitelenen  tazyik  hapsi  nafaka  alacaklısının  beş  yıllık mağduriyeti söz konusu iken üç aylık maddi giderimle telafi edilmektedir. Örnekten de anlaşıldığı üzere uygulamada tazyik hapsinin uygulanabilirliği ya da yaptırım gücünün yetersizliği ortadadır. Nafaka alacaklısı gerek icra takibi gerek  ceza  davasının  açılmasına  ilişkin  masrafları  ödemeyi  göze  alarak yoksulluğunu  gidermeye  çalışmaktadır.  Nafaka  alacaklarının  takip  ve tahsiline  ilişkin  istisnai  bir  düzenleme  bulunmamaktadır.  İhtiyaç  halini gidermek için çıktığı yolda daha da ihtiyaç sahibi olmaktadır. Bu usul nafaka alacaklısının hak arama özgürlüğünü kısıtlılığını sergilemektedir. Nafakanın süresine  ilişkin  uygulamadaki  mağduriyetlerin  sesliliği  kadar  nafakanın tahsilinde  yaşanan  sorunlara  ilişkin  mağduriyetler  de  aynı  seslilikle  dile getirilmelidir.  Burada  belirtmekte  fayda  görülen  diğer  bir  husus  da  bu  davaların, tarafların ekonomik durumlarını mercek altına alan ve her fırsatı kollayarak yargının iş yükünün çoğalmasına sebebiyet verdiğine ilişkin yapılan bir diğer yanlış çıkarımdır. Devlet yetkililerinin hukukun uygulanması noktasındaki görev  ve  sorumluluklarının  kişilerin  sorumluluğuna  atfedilmesi  kabul edilebilir bir çıkış noktası değildir. Hâkim görevi gereği böyle bir kötü niyeti ve hakkın kötüye kullanıldığını tespit ettiği takdirde TMK nun 2 nci ve 4 üncü maddeleri doğrultusunda nafakayı tamamen kaldırabilir. Hâkim takdir yetkisini kullanırken tarafların maddi durumlarını titizlikle araştırmakla ve menfaatlerini gözetmekle yükümlüdür.  Kanun koyucu tarafların sıklıkla bir araya gelmelerini önlemek ve nafaka alacaklısının ileriye yönelik tekrar tekrar nafaka artırım davası açmasının barındırdığı birtakım olumsuzlukları da öngörerek taraflara hâkimden gelecek yıllara ilişkin ödeme miktarının belirlenmesini talep etme olanağını TMK nun 176 ıncı maddesinin 5 nci fıkrasıyla sağlamıştır. Bir başka anlatımla, hâkim istem halinde irat biçiminde ödenmesine karar verilen nafakanın gelecek yıllarda tarafların sosyo-ekonomik durumlarına göre ne miktarda ödeneceğini karara bağlayabilmektedir. TMK 176 ıncı maddesindeki ödeme biçimine ilişkin bu düzenleme usul ekonomisi açısından da çok yerinde ve önemlidir. Nafaka  yükümlüsü  kişinin  sosyo-ekonomik  durumunu  göz  önünde bulundurarak  gelecek  yıllarda  ne  miktarda  nafaka  ödeneceğinin  tespit                                                             75  ÇİTAK, s.482; DURAL / ÖĞÜZ / GÜMÜŞ, s.154; …Yoksulluk nafakasının yıllar içinde % 20 arttırılmasına karar verilmiştir. Artırma oranının dayanağı gösterilmediği gibi, belirlenen oran ekonomik koşullarda değerlendirildiğinde fazla bulunmuş, hükmün bu nedenle  bozulması  gerekmiştir.  Y.HD,  T.24.01.2005,  E.2004/15334,  K.2005/568, (KAÇAK, s.744). 420Ankara Üni. Hukuk Fak. Dergisi, 70 (2) 2021: 389-427    Boşanmanın Eşler Açısından Genel Sonuçları… edilebilecek olması hem yargının  iş yükünü azaltacak hem de tarafların mahkeme süreçleri ile tekraren bir araya gelmeleri önlenecektir. SONUÇ Yoksulluk nafakasına karar verilmesi için öncelikle boşanma nedeniyle yoksulluğa düşülmesi gerekmektedir. Yoksunluğun yanı sıra nafaka isteminde bulunan taraf nafaka yükümlüsü taraftan daha ağır kusurlu olmamalı veya eşit kusurlu olmalıdır. Nafaka yükümlüsü kadın olabileceği gibi erkek de olabilir. Kanunda yoksulluk nafakası yükümlülüğünde cinsiyete dayalı bir ayrım yapılmamış olmakla birlikte, ülkemizde toplumsal yapı nedeniyle büyük çoğunlukla kadın eş  nafaka  alacaklısıdır.  Fakat  kadın  eşe  nafaka  bağlanması  başlı  başına cinsiyet perspektifiyle değerlendirilmemelidir. Bulunduğumuz coğrafya ve kültürümüz erkek  ve  kadınlara  bazı  roller  yüklemektedir.  Kadınlar  kimi zaman tarlada işçi olarak çalışmakta, kimi zaman da profesyonel çalışma hayatında yer almaktadır. Tarlada, bağda, bahçede, evde çalışan kadınlar aile ekonomisine  destek  olmakta,  erkeklerle  birlikte  çalışmakta,  çoğu  zaman sigorta  yaptırılmaksızın  erkeklerle  aynı  ağır  işleri  yapmaktadırlar.  Aynı zamanda, kadınlardan mükemmel bir anne, ev hanımı, kusursuz yemekler yapan aşçı, temizlik uzmanı, çocuklarıyla yakından ilgilenen bakıcı, eşine karşı layıkıyla vazifelerini yerine getiren sorumlu eş olma gibi rollere sahip olmaları  da  beklenmektedir.  Tüm  bu  beklentilerin  yanında  kadının  özel hayatındaki  sorumluluklar  yokmuşçasına  davranarak  ve  kadınların istihdamına ilişkin veriler göz ardı edilerek hiç çalışma yaşamına girmeyen veya girebilecek durumda da olmayan kadından boşanma nedeniyle yeni bir hayat kurup çalışması ve hayatına sıfırdan devam etmesi beklenilmekte ve günümüzde tartışma konusu yapılmaktadır. Çocuk,  kadın,  erkek  yani  aile  oldukça  önemli  bir  kurumdur.  Aile birliğinin kurulması ve devamlılığı önemli olduğu kadar bazı öngörülemeyen sebeplerle son bulmasındaki istenmeyen sorunlara karşı da kalıcı çözümler üretilmesi elzemdir. Bugün tartışma konusu yapılan yoksulluk nafakası aile birliğinin son bulmasından sonra karşılaşılan sonuçlardan yalnızca biridir. Boşanma sürecinde ve sonrasında tarafların yaşayabileceği olası sorunların çözümünde adil ve hakkaniyetli yaklaşımlar geliştirilerek bütüncül bakış açısı ortaya konulmalıdır.  Çalışmada boşanan eşlerin kişisel ve mal varlığı haklarında meydana gelen  değişiklikler  kaleme  alınmış  olup  özellikle  yoksulluk  nafakasının süresine ilişkin yapılacak olası kanun değişikliği nedeniyle daha ayrıntılı 421Safa KOÇOĞLU                                            Ankara Üni. Hukuk Fak. Dergisi, 70 (2) 2021: 389-427  olarak  nafakaya  yönelik  düzenlemelere  yer  verilmiştir.  Boşanmanın sonuçlarını yalnızca parasal konuya indirgeme ve bu konuyu diğer birçok sonuçtan bağımsız görünür kılma çabası oldukça düşündürücüdür. Elbette toplumun değişen ihtiyaçları, aile ve bireylerin sosyo-ekonomik durumları dikkate alınarak hukuki düzenlemelerde birtakım değişikliklere gidilmesi olağan ve beklenendir. Fakat bu değişiklikler hak eksenli, eşit, adil olmalı ve en önemlisi de fiilen toplumda karşılık bulmalıdır. Fiilen toplumda karşılık bulmadan yapılan değişikliklerin başka türlü sorunların ortaya çıkmasına kapı aralayacağı kuşkusuzdur. Karşılaştırmalı hukuktan esinlenerek evlilik süresi, tarafların yaş ve sağlık durumları, eğitim düzeyleri ve meslekleri, müşterek çocuğun olup olmadığı gibi kazuistik düzenlemelere kanun metninde yer verilmesi somut olay adaleti açısından yerinde bir yaklaşım değildir. Her coğrafyanın ve özellikle de aile yapılarının kendine özgü dinamikleri vardır ve  bunlar  birbirinden  farklıdır.  Bu  nedenle  hakimlere  takdir  yetkisi tanınmıştır. Hakimler somut uyuşmazlıkların çözümündeki takdir yetkilerini bu  ve  benzer  ölçütleri  dikkate  alarak  kullanmalıdır.  Aynı  kazuistik düzenlemelerin  yasaya  girmeden  yargısal  içtihatlarla  dikkate  alınmasının önünde herhangi bir yasal engel bulunmazken, kanun değişikliğine gidilme ihtiyacının ortaya çıkışının üzerine uzun uzun düşünülmesi ve bu ihtiyacın varlığının sorgulanması gerekir. Yoksulluk nafakasının önceden belirlenen örneğin evlilik süresi, çocuk sayısı gibi bazı ölçütlerle sınırlandırılması somut olay adaletini sağlamada sıkıntılara yol açabilir. Bu nedenle çalışama da herhangi bir süre ve ölçüte bilinçli olarak yer verilmemiştir. Bazı kişiler için bir aylık evli kalmanın sonuçları ile on yıllık evli kalmanın sonuçları arasında fark oluşmazken bazı kişiler için bulundukları coğrafya ve konumları gereği fark oluşturabilir. Tam da bu nedenle kanun koyucu somut olay adaletini sağlamak adına hâkime takdir yetkisi tanımıştır. İçtihat değişikliği ile çözülebilecek bir sorunun kanun değişikliği ile çözülmesinin tercih edilmesini güzel atasözüyle açıklanabilir. Attığımız taş ürküttüğümüz kuşa değecek mi? Diğer taraftan eklenen veya çıkarılan bir kelimenin veya cümlenin kanundaki bütünsel düzenlemelerdeki ahengine etkisi defaatle düşünülmelidir. Hâkimler  kararlarını  oluştururken  ilgili  ve  yeterli  gerekçelendirme yapmakla mükelleftir. Tarafların hak ve menfaatlerinin adil ve dengeli bir şekilde  gözetmekle  yükümlü  olan  kişi  Türk  millet  adına  yetki  kullanan hakimlerdir.  Bu  yükümlülüklerini  hakkıyla  yerine  getirip  getirmedikleri gerekçeli kararlarından anlaşılabilecektir. Her ne kadar boşanma nedeniyle yoksulluğa düşecek taraf, kusuru daha ağır olmaması halinde diğer taraftan mali gücü oranında sözde süresiz olarak yoksulluk nafakası isteyebilmekteyse 422Ankara Üni. Hukuk Fak. Dergisi, 70 (2) 2021: 389-427    Boşanmanın Eşler Açısından Genel Sonuçları… de hâkimin somut olayın şartlarını gözeterek süreli nafakaya hükmetmesinin önünde  hâlihazırdaki  düzenlemeler  bakımından  herhangi  bir  engel bulunmadığı  çok  açıktır.  Tüm  bu  açıklığa  rağmen  uygulamadaki  kafa karışıklığını gidermek ve hükmün geniş yorumlanmasını da önlemek adına kanun  koyucunun  nafaka  miktarını  ve  süresini  tarafların  talebiyle  bağlı kalmaksızın  hâkim  kanaatiyle  karar  verileceğine  ilişkin  bir  düzenleme yapılabilir. Bu bağlamda, TMK nun 176 ıncı maddesinin 4 üncü fıkrasında Tarafların  malî  durumlarının  değişmesi  veya  hakkaniyetin  gerektirdiği hâllerde iradın artırılması, azaltılmasına veya kaldırılmasına karar verilebilir. şeklinde kaldırılması ifadesi eklenebilir. Son olarak dikkat edilmesi gereken husus; kamuoyunda dile getirilen sözde mağdurların sayısının belirsizliğinin bir an önce istatistiki verilerle gün yüzüne çıkarılması gerekliliğidir. Yoksulluk nafakasına çoğunlukla boşanma kararıyla  beraber  hükmedildiğinden  ve  boşanma  davalarının  kaçında yoksulluk nafakasına hükmedildiği tespit edilemediğinden bugün için nafaka alacaklısı  sayısını  tespit  etmek  mümkün  değildir.  Bir  sorunun  var  olup olmadığını  tespit  edebilmek  için  önce  somut  sayısal  verilere  ulaşılması oldukça önemlidir. Nafaka ödemeleri sebebiyle mağdur olanlar ile nafakasını tahsil  edemeyen  kişilere  ilişkin  dosyaların  sayısı  net  tespit  edilmelidir. Günümüzde  tartışılan  asıl  meselenin  nafakanın  o  veya  bu  sebeple  süre kısıtlamasına  tâbi  tutulması  gerektiği  olmamalıdır.  Nafakaya  ihtiyaç duyulmasının  sebepleri  asıl  tartışma  konusu  yapılmalı,  ödenmeyen nafakaların doğurduğu mağduriyetler dile getirilerek çözüm üretilmelidir.             423Safa KOÇOĞLU                                            Ankara Üni. Hukuk Fak. Dergisi, 70 (2) 2021: 389-427",
     "Kaynakça": "Aile Bütünlüğünü Olumsuz Etkileyen Unsurlar ile Boşanma Olaylarının Araştırılması ve  Aile  Kurumunun  Güçlendirilmesi  için  Alınması  Gereken  Önlemlerin Belirlenmesi  Amacıyla  Kurulan  Meclis  Araştırma  Komisyonu  Raporu (Boşanma  Komisyonu  Raporu),  s.  83  ve  373, https://www.tbmm.gov.tr/sirasayi/donem26/yil01/ss399.pdf.  AİLE VE SOSYAL POLİTİKALAR BAKANLIĞI, Aile ve Toplum Hizmetleri Genel Müdürlüğü, Türkiye Boşanma Nedenleri Araştırması (TBNA 2014), Ankara, 2014. AKÇABAY, F.Ceren, Yoksulluk Nafakası Araştırması (Sosyo-Hukuki Bir İnceleme), Kadın Dayanışma Vakfı, Şen Matbaa, Ankara, 2019. AKINTÜRK, Turgut / ATEŞ, Derya, Türk Medeni Hukuku Aile Hukuku, 2.Cilt, 18.Bası, Beta, İstanbul, 2016.  AKINTÜRK, Turgut, Aile Hukuku, 2.Cilt, İstanbul, 2002. AKSU, Mustafa, “4721 Sayılı Türk Medeni Kanunu nun 181. Maddesinin İkinci Fıkrası ile Alman Medeni Kanunu nun 1933. Paragrafının Birinci Fıkrasının Bazı Açılardan Karşılaştırılması, Haluk Konuralp Anısına Armağan, Ankara, 2009, ss.69-94. AKSU, Mustafa, “MK.m.181 II Hükmünün Gizli Bir Mirastan Yoksunluk Sebebi Olarak Değerlendirilmesi Prof. Dr. Hüseyin Hatemi ye Armağan, 1. Cilt, İstanbul, 2009, ss.251-272. ARBEK, Ömer, “Boşanmanın Mali Sonuçları, Ankara Üniversitesi Hukuk Fakültesi Dergisi, 54.Cilt, 1.Sayı, Ankara, 2005, ss.115-161. ARKAN SERİM, Azra, “Yoksulluk Nafakası, İstanbul Üniversitesi Hukuk Fakültesi Mecmuası, 65.Cilt, 1.Sayı, 2007, ss.285-302. BAŞAKLAR, Emin, Nafaka Davaları, Halklarevi Kültür Vakfı Basımevi, Ankara, 1974. BULUT, Harun, Aile Hukukunda Velayet ve Nafaka Davaları, Gözde Matbaacılık, İstanbul, 2007. CEYLAN,  Ebru,  Türk  ve  İsviçre  Hukukunda  Boşanmanın  Hukuki  Sonuçları, İstanbul, 2006. ÇİTAK,  Burçak,  “Yoksulluk  Nafakası,  İstanbul  Üniversitesi  Hukuk  Fakültesi Mecmuası, 74. Cilt, 1. Sayı, 2016, ss.241-257. DEMİR, Mecit, Türk Medeni Hukuk Öğreti ve Uygulamasında Yoksulluk Nafakası, Ankara, Seçkin, 2018. 424Ankara Üni. Hukuk Fak. Dergisi, 70 (2) 2021: 389-427    Boşanmanın Eşler Açısından Genel Sonuçları… DOĞAN, İzzet, “Türk Medeni Kanununun Düzenlemelerine Göre Tedbir Yoksulluk ve İştirak Nafakası https://dergipark.org.tr/tr/download/article-file/411002, ss. 59-95. DURAL, Mustafa / ÖĞÜZ, Tufan / GÜMÜŞ, Mustafa Alper, Türk Özel Hukuku, Aile Hukuku, 3.Cilt, 13.Bası, Filiz Kitabevi, İstanbul, 2018.  ERDEM, Mehmet, Aile Hukuku, Seçkin, Ankara, 2018. ERSÖZ, Oğuz, “Yoksulluk Nafakasının Sona Ermesi, Uyuşmazlık Mahkemesi Dergisi, 6.Yıl, 12.Sayı, Ankara, 2018, ss.463-509. ERTÜRK, Erkan, 4721 Sayılı Yeni Medeni Kanuna Göre Uygulamada Nafaka Davaları, Kazancı, İstanbul, 2005. FEYZİOĞLU, N. Feyzi, Aile Hukuku, 3. Bası, İstanbul, 1986.  FIRTINA,  Esra,  Boşanmanın  Mali  Sonuçları  ve  Yoksulluk  Nafakası,  Adalet Yayınevi, Ankara, 2019. FORTUİJİN, Joos / OSTENDORF, Wim, Gender and Urban Poverty: Single Mothers in Amsterdam, Geo Journal, 61, 2004. GENÇCAN, Ömer Uğur 6100 Sayılı HMK Hükümlerine Göre Aile Mahkemesi Davaları, 2.Baskı, Yetkin Yayınları, Ankara, 2016. GENÇCAN, Ömer Uğur, Boşanma, Tazminat ve Nafaka Hukuku, Yetkin, Ankara, 2008. GENÇCAN, Ömer Uğur, Türk Medeni Kanununda Kadın ve Çocuk Hakları, Annem Kadın ve Aile Derneği, Norm Matbaacılık, Ankara, 2006. HAMZAÇEBİ,  Mehmet,  “Türk  Medeni  Kanununa  Göre  Boşanma  ve  Ayrılık Hallerinde Tedbir, Yoksulluk ve İştirak Nafakası, Selçuk Üniversitesi Hukuk Fakültesi Dergisi, Cilt: 10, Sayı: 3-4, Konya, 2002, s.23-48. HATEMİ, Hüseyin / KALKAN OĞUZTÜRK, Burcu, Aile Hukuku, 6.Bası, On İki Levha Yayıncılık, İstanbul, 2018. HELVACI,  İlhan,  Türk  Medeni Kanunu,  Aile  Hukuku,  2.  Cilt,  On  İki  Levha Yayıncılık, İstanbul, 2013. KAÇAK, Nazif, Yeni İçtihatlarla Türk Medeni Kanunu, 1. Cilt, 2. Bası, Seçkin, Ankara, 2007. KAYHAN, Fahrettin, “Özel Hukuk Uygulamasında Yargı İçtihatlarının ve İçtihadı Birleştirme  Kararlarının  Normatif  Gücü,  Türkiye  Barolar  Birliği  Dergisi, 1999/2, ss.341-363. KOCABAŞ, Gediz, “Evlilik Sonrası Dayanışma İlkesi ve Bu İlkenin Sınırı Olarak Clean Break İlkesi Doğrultusunda Yoksulluk Nafakasını Belirleyici Ölçütler, MÜHF – HAD, C. 19, S. 1, ss. 357-391. 425Safa KOÇOĞLU                                            Ankara Üni. Hukuk Fak. Dergisi, 70 (2) 2021: 389-427  KOÇOĞLU, Safa, Boşanmanın Çocuk Açısından Sonuçları, Beta Yayınları, 2018. KONDA, Yoksulluk Nafakası Dosyası, Nafaka Hakkı Kadın Platformu, Mart 2020. KÖPRÜLÜ, Bülent / KANETİ, Selim, Aile Hukuku, 2. Bası, Filiz Kitabevi, İstanbul, 1989. KÖSEOĞLU, Bilal / KOCAAĞA, Köksal, Aile Hukuku ve Uygulaması Bilimsel Görüşler ve Yargı İçtihatları, Ekin Basım Yayın Dağıtım, Bursa, 2011. KÖSEOĞLU, Bilal, “Ailenin Şiddetten Korunması, Türkiye Barolar Birliği Dergisi, 77.Sayı, 2008, ss.307-341. KÖSEOĞLU, Bilal, Aile Mahkemelerinin İşleyişi, Seçkin, Ankara, 2005. KULAKLI,  Emrah,  “Yoksulluk  Nafakası  ve  Yoksulluk  Nafakasının  Süresi Bağlamında Bir Mukayeseli Hukuk İncelemesi, İstanbul Medipol Üniversitesi Hukuk Fakültesi Dergisi 5 (2), 2018, ss. 237-268. KURT KONCA, Nesibe, Süresiz Nafaka Tartışmaları. Kriter Aylık Siyaset, Toplum ve  Ekonomi  Dergisi,  4  (43),  2020,  https://kriterdergi.com/siyaset/suresiznafakatartismalari OĞUZ, Cemal, “Medeni Kanun Madde 174/I ile 175 Arasındaki Farklar, s.11, http:// webftp.gazi.edu.tr/hukuk/dergi/4_3.pdf OĞUZMAN, Kemal / DURAL, Mustafa Aile Hukuku, İstanbul, 1994. ÖCAL, Mesut, Yoksulluk Nafakasının Süresi, İstanbul Üniversitesi Yüksek Lisans Tezi, İstanbul, 2018. ÖZTAN, Bilge, Aile Hukuku, Turhan Kitabevi, 4. Bası, Ankara, 2004. ÖZUĞUR, Ali İhsan, 4320 sayılı Ailenin korunmasına Dair Kanun ve Uygulaması, Ailenin Korunmasına Dair Kanun ve Yeni Medeni Kanuna ilişkin Uygulama Sorunları Sempozyumu (9-10 Kasım 2002), İstanbul, 2003. ÖZUĞUR, Ali İhsan, Evlilik Birliğini Sona Erdiren Nedenler Boşanma, Ayrılık ve Evlenmenin İptali Davaları, 5. Bası, Seçkin, Ankara, 2013. RUHİ, Ahmet Cemal, Yargıtay İçtihatlarıyla Nafaka Hukuku, Seçkin Yayıncılık, Ankara, 2010. SAYMEN, Ferih H. / ELBİR, Halid K., Türk Medeni Hukuku, İsmail Akgün Yayınevi, 3.Cilt, 2.Bası, İstanbul, 1960. SERİN  OF,  Emine,  Boşanma  Davalarında  Manevi  Tazminat,  Türkiye  Adalet Akademisi Dergisi, 3.Yıl, 10.Sayı, 2012, ss.253-276. SERİN OF, Emine, Boşanmada Maddi Tazminat, Adalet Dergisi, 33.Sayı, 2009. SEROZAN, Rona, Çocuk Hukuku, 2. Bası, Vedat Kitapçılık, İstanbul, 2017. 426Ankara Üni. Hukuk Fak. Dergisi, 70 (2) 2021: 389-427    Boşanmanın Eşler Açısından Genel Sonuçları… ŞAHİN, Mustafa, “Türk-İsviçre Medeni Kanunlarına Göre Evlilik Sonrası Katkının (Yoksulluk Nafakasının) Şartları, Gazi Üniversitesi Hukuk Fakültesi Dergisi, 21/3. Cilt, 2017, ss.75-107. TAŞ  KORKMAZ,  Hülya,  “Boşanma  Davasında  Sağ  Kalan  Eşin  Bu  Sıfatla Mirasçılığına Son Vermek Amacıyla Mirasçılar Tarafından Davaya Devam Edilmesi,  Prof.  Dr.  Hakan  Pekcanıtez e  Armağan,  Dokuz  Eylül  Hukuk Fakültesi Dergisi, 16. Cilt, Özel Sayı 2014, İzmir, 2015, ss. 1413-1482. TEKİNAY, S.Sulhi, Türk Aile Hukuku, Filiz, İstanbul, 1990. TUTUMLU,  Mehmet  Akif,  Evliliğin  Butlanı  Boşanma,  Ayrılık  Sebepleri  ve Boşanmanın Hukuki Sonuçları, Adalet Yayınevi, Ankara, 2002. TÜBAKKOM  NAFAKA  ÇALIŞTAYI  SONUÇ  BİLDİRGESİ, https://www.barobirlik.org.tr/Haberler/tubakkom-nafaka-calistayi-sonucbildirgesi-80777. UZUN, Mine, Yargıtay Kararları Kapsamında Yoksulluk Nafakası, Vedat Kitapçılık, İstanbul, 2013. VELİDEDEOĞLU, H. Veldet, Türk Medeni Hukuku, Aile Hukuku, 2. Cilt, 5. Bası, İstanbul, 1965. YAĞCI, Kürşad, “Yoksulluk Nafakasında “Süresizlik Sorunu, İstanbul Hukuk Mecmuası, 76/1, 2018, ss.323-357. YALÇINKAYA, Namık / KALELİ, Şakir, Boşanma Hukuku, Türk Hava Kurumu Basımevi, Ankara, 1987. YETİK, Nurten, Açıklamalı- İçtihatlı Nüfus Velayet Vesayet Nafaka, Bilge Yayınevi, İstanbul, 2007. YILDIRIM,  Abdülkerim,  “Yoksulluk  Nafakası  ve  Yoksulluk  Nafakasında  Süre Sorunu, Legal Hukuk Dergisi, 14.Cilt, 157.Sayı, 2016, ss.59-88. YÜCEDAĞ, Nafiye, Kadının Talep Ettiği Yoksulluk Nafakası (Women s Alimony), 6.Uluslararası Suç ve Ceza Film Festivali, Editor: Prof. Dr. Adem Sözüer, Yoksulluk Tebliğler, İstanbul, On İki Levha Yayıncılık, 2017, ss.509-529. YÜCEL, Sevtap, “Yargıtay Kararları Işığında Anlaşmalı Boşanma Davası Sonrasında Nafaka ve Tazminat Talepleri, Anadolu Üniversitesi Hukuk Fakültesi Dergisi, 4. Cilt, 1. Sayı, 2018, ss. 239-257. www.corpus.com.tr www.resmigazete.gov.tr www.tuik.gov.tr  427Safa KOÇOĞLU                                            Ankara Üni. Hukuk Fak. Dergisi, 70 (2) 2021: 389-427    428"
}