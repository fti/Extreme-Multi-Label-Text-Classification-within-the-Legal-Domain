{
     "Tip": "Makale",
     "Dergi İsmi": "",
     "Üniversite İsmi": "Ankara Üniversitesi",
     "Gün": "",
     "Ay": "",
     "Yıl": "2016",
     "Cilt": "65",
     "Sayı": "4",
     "Başlık": "HÜKMÜN AÇIKLANMASININ GERİ BIRAKILMASI",
     "Title": "Deferral Of The Announcement Of Verdict",
     "Yazar İsmi": [
          "Doç. Dr. Devrim GÜNGÖR"," Doç. Dr. Güneş OKUYUCU-ERGÜN"
     ],
     "Danışman İsmi": "",
     "Anahtar Kelimeler": [
          "Hüküm",
          "hükmün açıklanmasının geri bırakılması",
          "Geri bırakma",
          "Hükmün açıklanması"
     ],
     "Keywords": [
          "Verdict",
          "Deferral of the announcement of verdict",
          "deferral",
          "Announcement of verdict"
     ],
     "Özet": "5271 Sayılı Ceza Muhakemesi Kanunu nun yürürlüğe girmesi ile birlikte hukuk  sistemimizde  yerini  alan  hükmün  açıklanmasının  geri  bırakılması kurumu, pek çok sorunu da beraberinde getirmiştir. Bu sorunların bir kısmı Kanundaki düzenlemeden diğer bir kısmı ise uygulamadan kaynaklanmaktadır. Kanundan kaynaklanan sorunlar hükmün açıklanmasının geri bırakılmasını düzenleyen Ceza Muhakemesi Kanunu nun 231. maddesinin bir kaç kez değiştirilmesiyle  giderilmeye  çalışılmış  ancak  yapılan  bu  değişiklikler kurumun yapısından kaynaklanan pek çok sorunu giderememiştir.",
     "Abstract": "The institution of deferral of the announcement of verdict, which was introduced into our legal system upon enactment of the Criminal Procedure Law No. 5721, has brought several problems as well, some of which were caused  by  the  wording  of  the  law  while  some  others  were  due  to  its implementation in practice. The problems that were caused by the wording of the law were tried to be removed by subsequent amendments to Article 231 of the Criminal Procedure Law regulating the deferral of the announcement of verdict; however, several structural problems still remain unresolved despite such amendments",
     "Metin": "Ceza  muhakemesinde  duruşma  sonunda  oluşan  kanaat  mahkûmiyet yönünde  ise,  mahkeme  mahkûmiyet  kararının  açıklanmasının  geri bırakılmasına karar vererek bu durumu tutanağa geçirir.2 Bu durumda hükmün açıklanmasının geri bırakılması kararı aleni duruşmada okunur.3 Ayrıca bütün yargılama giderleri de sanığa yükletilir. (CMK m. 325/1. 2). Ancak Yargıtay, yargılama giderlerine ilişkin kısmın ceza niteliğinde olmadığı ve bu nedenle geri  bırakma  kararının  hükmün  yargılama  giderleri  kısmı  için  geçerli olmayacağı görüşündedir.4  Hükmün açıklanmasının geri bırakılması kurumu, Türk hukuk sistemine ilk defa 5395 sayılı Çocuk Koruma Kanunu nun (ÇKK) 23. maddesiyle girmiştir. 19.12.2006 tarihinde yürürlüğe giren 5560 sayılı Çeşitli Kanunlarda Değişiklik Yapılmasına İlişkin Kanun un 23. maddesiyle ise 5271 sayılı Ceza Muhakemesi Kanunu (CMK) m. 231 e eklenen 5 ila 14. fıkralar ile çocuk olmayanlar yani yetişkinler hakkında da kabul edilmiştir. Yine 5560 sayılı                                                  1   Mahkûmiyet hükmü dışındaki hüküm türleri bakımından bu kurumun işletilmesi söz konusu olmayacağından  CMK nın  231.  maddesinin  başlığının   mahkûmiyet  hükmünün açıklanmasının  geri  bırakılması   şeklinde  değiştirilmesi  gerektiği  yönünde  bkz. ÜNVER/HAKERİ, s. 704. 2   Hükmün açıklanmasının geri bırakılması kararının da mahkûmiyet hükmü gibi duruşmada okunmasının gerekip gerekmediğine dair tartışmalar için bkz. CENTEL/ZAFER, s. 7612, dp. 162. 3   CENTEL/ZAFER, s. 761. 4    …Her ne kadar önce verilen ve sonra bütünüyle kaldırılan bir cezanın varlığı nedeniyle tertip olunmuş ücreti vekalet ve yargılama gideri sorumluluğu söz konusu ise de bu tür tali yükümlülüklerin, yasa koyucunun amaçladığı düzeyde ceza olmadığı ve salt bu nedenle hükmün açıklanmasının ertelenmesinden yararlanılmak gerekmeyeceği kabul edilmelidir. Kaldı ki, 5271 sayılı CYY.nın 325. maddesinin 5560 sayılı Yasayla değişik 2. maddesi hükmü  hükmün açıklanmasının geri bırakılması hallerinde de yargılama giderlerinin sanıklara yükletileceğini öngörmekle, bu atıfetten yararlanmanın katılan sanıklar yararına bir sonuç doğurmayacağını, aksine hükmün açıklanması ertelendiğinde 5 yıllık bir denetim süresine hükmedileceğinden daha aleyhe bir sonuç doğuracağını ortaya çıkarmaktadır…  Yargıtay CGK 2007/4-115 E. 2008/53 K. 18.3.2008 T. (www.kazanci.com) 5   26381 sayılı 19.12.2006 tarihli Resmi Gazete 1952Ankara Üni. Hukuk Fak. Dergisi, 65 (4) 2016: 1951-1965  Güngör - Okuyucu Ergün Kanun m. 40 ile ÇKK m. 23 te, denetim süresinde farklılık öngörülmüşse de çocuk  suçlularla,  çocuk  olmayan  suçlular  hükmün  açıklanmasının  geri bırakılması bakımından aynı koşullara bağlanmıştır. Yetişkin sanıklar bakımından, hükmün açıklanmasının geri bırakılması, başta yalnızca şikâyete bağlı suçlarla sınırlı olarak ve bir yıl veya daha az süreli hapis veya adli para cezasına hükmolunan haller bakımından kabul edilmişken;  8.2.2008  tarihinde  yürürlüğe  giren  5728  sayılı  Temel  Ceza Kanunlarına Uyum Amacıyla Çeşitli Kanunlarda ve Diğer Bazı Kanunlarda Değişiklik Yapılmasına Dair Kanun un 562. maddesi ile CMK nın 231. maddesinin 5 ve 14. fıkralarında yapılan değişiklikle iki yıl veya daha az süreli hapis cezası veya adli para cezasına hükmedilen hallerde de uygulanabilir hale getirilmiştir. Adli para cezası bakımından CMK da herhangi bir sınır kabul edilmemiştir. Ancak hapis cezası bakımından CMK da öngörülen üst sınırın aşılmaması koşuluyla hem hapis hem de adli para cezasına hükmolunması halinde  hükmün  açıklanmasının  geri  bırakılması  kararı  verilmesi mümkündür.7 Anayasanın 174. maddesinde güvence altına alınan İnkılâp Kanunlarında yer alan suçlar ile 5941 sayılı Çek Kanunu nun 5/10. maddesi uyarınca karşılıksız çek keşide etme suçu bakımından hükmün açıklanmasının geri bırakılması kurumu uygulama alanı bulmaz.                                                   6   Bkz. 26781 sayılı 8.2.2008 tarihli Resmi Gazete 7   ŞAHİN/GÖKTÜRK, s. 190. 8     I. İnkılap kanunlarının korunması    Madde 174 – Anayasanın hiçbir hükmü, Türk toplumunu çağdaş uygarlık seviyesinin üstüne çıkarma ve Türkiye Cumhuriyetinin laiklik niteliğini koruma amacını güden, aşağıda gösterilen inkılap kanunlarının, Anayasanın halkoyu ile kabul edildiği tarihte yürürlükte bulunan hükümlerinin, Anayasaya aykırı olduğu şeklinde anlaşılamaz ve yorumlanamaz: 1. 3 Mart 1340 tarihli ve 430 sayılı Tevhidi Tedrisat Kanunu; 2. 25 Teşrinisani 1341 tarihli ve 671 sayılı Şapka İktisası Hakkında Kanun; 3. 30 Teşrinisani 1341 tarihli ve 677 sayılı Tekke ve Zaviyelerle Türbelerin Seddine ve Türbedarlıklar ile Bir Takım Unvanların Men ve İlgasına Dair Kanun; 4. 17 Şubat 1926 tarihli ve 743 sayılı Türk Kanunu Medenisiyle kabul edilen, evlenme akdinin evlendirme memuru önünde yapılacağına dair medeni nikah esası ile aynı kanunun 110 uncu maddesi hükmü; 5. 20 Mayıs 1928 tarihli ve 1288 sayılı Beynelmilel Erkamın Kabulü Hakkında Kanun; 6. 1 Teşrinisani 1928 tarihli ve 1353 sayılı Türk Harflerinin Kabul ve Tatbiki hakkında Kanun; 7. 26 Teşrinisani 1934 tarihli ve 2590 sayılı Efendi, Bey, Paşa gibi Lakap ve Unvanların Kaldırıldığına dair Kanun; 8. 3 Kanunuevvel 1934 tarihli ve 2596 sayılı Bazı Kisvelerin Giyilemeyeceğine Dair Kanun.    Anayasanın  174.  Maddesinde  bahsedilen  kanunlardan  yalnızca  677  sayılı  Tekke  ve Zaviyelerle Türbelerin Seddine ve Türbedarlıklar ile Bir Takım Unvanların Men ve İlgasına Dair Kanun ceza hükmü içermektedir.   1953Hükmün Açıklanmasının Geri...  Ankara Üni. Hukuk Fak. Dergisi, 65 (4) 2016: 1951-1965  I. HÜKMÜN AÇIKLANAMSININ GERİ BIRAKILMASI KARARI Hükmün  açıklanmasının  geri  bırakılması  kurumu  ile  amaçlanan, hakkında bu yönde karar verilen sanığın, cezası infaz edilmeksizin ıslah olmasıdır.9 Ayrıca sanık hükümlü statüsü içinde değerlendirilmeyerek, sanığa adeta  bir şans  verilmektedir.10 Yine hapis cezasının hükümlü üzerindeki olumsuz  etkileri  engellenmekte  ve  hükümlü  iş  ve  aile  çevresinden koparılmamaktadır.12  Hükmün açıklanmasının geri bırakılması, niteliği itibariyle bir maddi ceza hukuku kurumudur. Zira söz konusu kurum, Devletin cezalandırma yetkisinin kullanılmasına ilişkindir. Yargıtay ise, hükmün açıklanmasının geri bırakılmasını karma bir kurum olarak değerlendirmektedir. Ayrıca Yargıtay, konuya ilişkin ilk yasal düzenlemenin lehe olduğu gerekçesiyle kesinleşmiş, infaz edilmekte ve hatta hukuki yararı bulunmak kaydıyla infaz edilmiş olan hükümlere de uygulanması gerektiğine karar vermiştir.14  CMK nın 231/5. maddesinde hükmün açıklanmasının geri bırakılması, kurulan hükmün sanık hakkında bir hukukî sonuç doğurmaması şeklinde                                                  9   TOROSLU/FEYZİOĞLU, s. 311. 10  ŞAHİN/GÖKTÜRK, s. 189. 11  KUNTER/YENİSEY/NUHOĞLU, s. 1520. 12  SOYASLAN, s. 424. 13   …5237 sayılı TCK'nın 7/2. maddesi gözetilerek; 08.02.2008 tarihinde yürürlüğe giren 5728 Sayılı Yasanın 562. maddesi ile değişik CMK'nın 231. maddesi uyarınca hükmün açıklanmasının geri bırakılmasının takdir ve değerlendirilmesinde zorunluluk bulunması…  Yargıtay 11. CD. 2008/4716 E. 2008/5440 K. 29.5.2008 T. (www.kazanci.com) 14   …Karma bir niteliği bulunan bu kurumun, maddi ceza hukukuna ilişkin yönü nazara alındığında, 5237 sayılı Yasanın 7. maddesinde tanımlanan lehe yasanın geçmişe yürümesi ilkesi uyarınca, hükmün açıklanmasının geri bırakılması kurumunun önceki hükümlere de uygulanması  doğaldır.  Kaldı  ki,  Yasa  koyucu  da  olası  tartışmaları  engellemek  için 23.01.2008 gün ve 5728 sayılı Yasanın Geçici 1. maddesinin 2. fıkrasında bu hususu;  Bu Kanun yürürlüğe girdiği tarihten önce kesinleşmiş ve infaz edilmekte olan mahkumiyet kararları hakkında, lehe kanun hükümleri, hükmü veren mahkemece 13.12.2004 tarihli ve 5275 sayılı Ceza ve Güvenlik Tedbirlerinin İnfazı Hakkında Kanunun 98 ila 101. maddeleri dikkate  alınmak  ve  dosya  üzerinden  incelenmek  suretiyle  belirlenir.  Ancak,  hükmün konusunun  herhangi  bir  inceleme,  araştırma,  delil  tartışması  ve  takdir  hakkının kullanılmasını gerektirmesi halinde inceleme, duruşma açılmak suretiyle yapılabilir  hükmü ile yasal bir çözüme kavuşturmuştur.   Gerek yasal düzenleme gerek Yargıtay Ceza Genel Kurulunun ve Özel Dairelerin yerleşmiş yargısal kararları, gerekse hükmün açıklanmasının geri bırakılması kurumunun karma hukuki niteliği nazara alındığında, bu kurumun kesinleşmiş, infaz edilmekte ve hatta hukuki yararı bulunmak koşuluyla infaz edilmiş olan hükümlere de uygulanması zorunludur…  Yargıtay CGK 2009/8-36 E. 2009/35 K. 17.2.2009 T. (www.kazanci.com) 1954Ankara Üni. Hukuk Fak. Dergisi, 65 (4) 2016: 1951-1965  Güngör - Okuyucu Ergün tanımlanmıştır.  Bu  nedenle,  örneğin,  bir  memur  hakkında  hükmün açıklanmasının  geri  bırakılmasına  karar  verilmişse,  memurun  memuriyet şartlarını kaybettiğinden bahsedilemez. Yine memurun DMK nın 48/A-4-5 maddesinde belirtilen memuriyete alınacaklarda aranan şartları taşımasına da engel bir durum söz konusu olmaz.15  Hükmün açıklanmasının geri bırakılması için, öncelikle uygulanması mümkün olan ve bütün unsurlarıyla tam olan bir hükmün kurulması gereklidir. Yani burada ilki mahkûmiyet; ikincisiyse söz konusu mahkûmiyet kararının açıklanmasının geri bırakılması şeklinde iki karar verilmektedir.16 Hüküm belirlenmeksizin doğrudan hükmün açıklanmasının geri bırakılmasına karar verilmesi bozma sebebidir. Hükmün açıklanmasının geri bırakılmasından, kurulan  hükmün  gizli  tutulması  anlaşılmamalıdır.  Yani  bir  anlamda mahkûmiyet hükmünün askıya alınması söz konusudur. Bu nedenle şayet mahkûmiyet  hükmü  verildiğinde  kesin  olan  hükümlerdense  infaz  askıya alınacak, verildiğinde kesin olmayan bir hükümse de bu hüküm hakkında olağan  kanun  yoluna  gidilemeyecek  ve  hükmün  kesinleşme  süreci başlamayacaktır.17 Hüküm adli sicile kaydedilmeyeceğinden tekerrüre de esas alınmaz.  II.  HÜKMÜN  AÇIKLANMASININ  GERİ  BIRAKILMASININ KOŞULLARI CMK nın  231.  maddesi  uyarınca  hükmün  açıklanmasının  geri bırakılması kararı verilebilmesi için sanığa yüklenen suçtan dolayı yapılan yargılama sonunda hükmolunan cezanın, iki yıl veya daha az süreli hapis veya adlî  para  cezası  olması;18  sanığın  daha  önce  kasıtlı  bir  suçtan  mahkûm olmamış bulunması,19 mahkemece, sanığın kişilik özellikleri ile duruşmadaki                                                  15  Bkz. CENTEL/ZAFER, s. 762, dp. 165. 16  ÖZTÜRK vd. s. 631. 17  TOROSLU/FEYZİOĞLU, s. 311-312. 18  Hükmün açıklanmasının geri bırakılmasına suç karşılığında tek tip cezanın öngörüldüğü ya da hapis cezasıyla adli para cezasının seçimlik ceza olarak öngörüldüğü hallerde karar verilebildiğinden,  suç  karşılığında  hem  hapis  hem  de  adli  para  cezasına  birlikte hükmedilmesi halinde bu kuruma başvurulamayacağı yönünde bkz. CENTEL/ZAFER, s. 764. 19  Söz konusu mahkûmiyetin, kasıtlı suçtan ötürü hapis veya adli para cezasına mahkûmiyet şeklinde olması ve kesinleşmesi gerektiği, bu kapsamda daha önce işlenen kasıtlı bir suç nedeniyle  güvenlik  tedbirine  hükmedilmiş  olmasının  bu  kapsamda  düşünülmeyeceği yönünde bkz. ŞAHİN/GÖKTÜRK, s. 191. Ancak kesinleşen söz konusu hükmün infaz edilmiş olması gerekli değildir. Bkz. YENİSEY/NUHOĞLU, s. 813.   1955Hükmün Açıklanmasının Geri...  Ankara Üni. Hukuk Fak. Dergisi, 65 (4) 2016: 1951-1965  tutum ve davranışları göz önünde bulundurularak yeniden suç işlemeyeceği hususunda kanaate varılması,21 suçun işlenmesiyle mağdurun veya kamunun uğradığı zararın, aynen iade, suçtan önceki hale getirme veya tazmin suretiyle tamamen giderilmesi, gereklidir.  Manevi zarar, uğranılan zarar kavramı içinde değerlendirilmemelidir.22 Hâkim  zararı  belirlerken,  ceza  yargılamasında  şahsi  hak  davasına  yer verilmediği hususunu dikkate alarak basit bir araştırma ile zararı tesbit etmeli; hukuk  hâkimi  gibi  gerçek  zararı  tam  olarak  saptamaya  çalışmamalıdır. Nitekim CMK nın 231. maddesindeki düzenleme, kişinin daha sonra hukuk mahkemesinde şahsi hak davası açma ve giderilmediğini düşündüğü gerçek zararının saptanarak kalan kısmına da hükmedilmesini isteme hakkını ortadan kaldırmaz.23 Belirtmek gerekir ki TCK nın 170 ve devamı maddelerinde                                                    Kasıtlı  suçtan  dolayı  kesinleşen  mahkûmiyet  hükmünün  adliye  mahkemelerince verilmesinin zorunlu olmadığı, örneğin sırf askeri suça ilişkin bir mahkûmiyet söz konusu değilse askeri mahkemelerce ya da yabancı mahkemelerce verilmiş olan bir mahkûmiyet kararının da hükmün açıklanmasının geri bırakılmasına engel oluşturduğu yönünde bkz. ÖZTÜRK vd., s. 633. 20  Sanığın duruşmada hazır bulunmaması ya da uygulamada sıklıkla karşılaşıldığı üzere hâkimlerin sık sık değişmesi halinde söz konusu kanaatin elde edilmesi sorunludur. Bkz. ÖZTÜRK vd., s. 633. 21  Söz konusu kanaate varılabilmesi için sanığın mesleğine, içinde bulunduğu sosyal çevreye, yaşına, gelecekten beklentilerine ve aile yaşamına bakılmalıdır. Bkz. SOYASLAN, s. 425. 22   …mahkeme  tarafından  mağdurda  meydana gelen  zarar,  kanaat  verici  ve  basit bir araştırma ile saptanıp, sanıktan tespit olunan bu zararı giderip gidermeyeceği sorulup ve diğer koşullarında mevcudiyeti halinde hükmün açıklanmasının geri bırakılmasıyla ilgili olarak bir karar verilmesi gerekirken, belirtilen eksiklikler yerine getirilmeden ve zarar kapsamı içerisinde düşünülmeyen manevi zarar da bu kapsamda değerlendirilerek sanık hakkında hükmün açıklanmasının geri bırakılmasına yer olmadığına karar verilmesi… bozmayı  gerektirmiş…   Yargıtay  3.  CD  2010/8688  E. 2010/13800  K.  22.9.2010  T. (www.kazanci.com);  …Hükmün açıklanmasının geri bırakılmasına karar verilmesinin objektif şartlarından biri, suçun işlenmesi ile mağdurun veya kamunun uğradığı zararın aynen iade, suçtan önceki hale getirme veya tamamen giderilmesidir. Burada kast edilen maddi zarar olup, manevi zarar bu kapsamda değerlendirilmemelidir…  Yargıtay CGK. 2012/2-1418 E. 2013/424 K. 22.10.2013 T. (www.kazanci.com). CMK da zararın tamamen giderilmesi öngörüldüğünden, manevi zararın da bu kapsamda düşünülmesi gerektiği yönünde bkz. KUNTER/YENİSEY/NUHOĞLU, s. 1536. 23   …Zararın, aynen iade, suçtan önceki hale getirme veya tazmin suretiyle giderilmesinden, anlaşılması gereken hususlar nelerdir, manevi zararlar bu kapsama dâhil midir, zarar konusunda  mahkemece  herhangi  bir  araştırma  yapılmasına  gerek  bulunmakta  mı, bulunmakta ise bu araştırmanın kapsamı nasıl belirlenmelidir? Hükmün açıklanmasının geri bırakılmasının objektif koşullarından birisi de suçun işlenmesiyle mağdurun veya kamunun  uğradığı  zararın,  aynen  iade,  suçtan  önceki  hale  getirme  veya  tamamen giderilmesidir. Burada, uğranılan zararlardan kast edilen maddi zararlar olup, manevi 1956Ankara Üni. Hukuk Fak. Dergisi, 65 (4) 2016: 1951-1965  Güngör - Okuyucu Ergün düzenlenen genel tehlike suçları gibi, işlenmesi halinde kişiler ya da kamu bakımından herhangi bir zararın meydana gelmediği suçlar bakımından da hükmün açıklanmasının geri bırakılmasına karar verilmesi mümkündür.24 Ayrıca sanığın, suçun işlenmesiyle mağdurun veya kamunun uğradığı zararın, aynen iade, suçtan önceki hale getirme veya tazmin suretiyle tamamen giderme  koşulunu  derhal  yerine  getiremediği  durumda;  sanık  hakkında mağdura veya kamuya verdiği zararı denetim süresince aylık taksitler halinde ödemek suretiyle tamamen gidermesi koşuluyla da hükmün açıklanmasının geri bırakılması kararının verilmesi mümkündür.  Uğranılan zararın muhakkak sanık tarafından giderilmesi şart olmayıp, bu zarar sanık adına üçüncü kişiler tarafından da tazmin, aynen iade ya da eski hale getirme suretiyle giderilebilir. Şayet somut olayda herhangi bir zarar ortaya çıkmamışsa, bu koşul gerçekleştirilmeksizin hükmün açıklanmasının geri bırakılmasına karar verilir.25 Sanık  hakkında  başka  kasıtlı  bir  suçtan  ötürü  muhakemenin gerçekleştiriliyor  olması,  hükmün  açıklanmasının  geri  bırakılmasını engellemez ve yine daha önceden bilinçsiz ya da bilinçli taksirli bir suçtan dolayı mahkûm olma da hükmün açıklanmasının geri bırakılmasına engel oluşturmaz.26                                                  zararlar bu kapsamda değerlendirilmemelidir. Maddi zararın bizzat sanık tarafından yerine getirilmesi gerekmeyip, sanık adına onun bilgisi ve rızası tahtında üçüncü kişiler tarafından da tazmin, aynen iade veya eski hale getirme suretiyle giderilmesi de olanaklıdır. Ancak, herhangi  bir  zararın doğmadığı  veya  zarar doğurmaya  elverişli  bulunmayan  suçlar yönünden bu koşul aranmayacaktır. Örneğin, 6136 sayılı Yasanın 13. maddesine aykırılık halinde, herhangi bir zarar bulunmadığından zararın giderimi koşulu aranmaz. Zararın belirlenmesinde hâkim, ceza yargılamasında şahsi hak davasına yer verilmediği gerçeğini de göz önünde bulundurmak koşuluyla, kanaat verici basit bir araştırma yapmalı, hukuk hakimi gibi gerçek zararı tam anlamıyla saptamaya çalışmamalıdır. Zira, 5271 sayılı Yasanın 231. maddesindeki düzenleme, kişinin ileride hukuk mahkemesinde şahsi hak davası açmasına ve giderilmediğini düşündüğü gerçek zararının saptanarak kalan kısmına da  hükmedilmesini  isteme  yönünden  bir  engel  oluşturmamaktadır…   Yargıtay  CGK 2008/11-250 E. 2009/13 K. 3.2.2009 T. (www.kazanci.com) 24  ŞAHİN/GÖKTÜRK, s. 193. 25   …Mağdurun bir tazminat istemi bulunmadığı gibi dosyaya yansıyan bir zararının da belirlenemediği  gözetilmeden,  sanığın  mağdurun  zararını  karşılamadığı  ve  şartları oluşmadığı biçimindeki dosya içeriğine uygun olmayan gerekçe ile sanık hakkında 5271 sayılı  CMK'nın 231/5.  maddesinin  uygulanmasına  yer  olmadığına  karar  verilmesi… bozmayı gerektirmiş  Yargıtay 2. CD. 2008/22645 E. 2008/19206 K. 17.11.2008 T. (www.kazanci.com) 26  CENTEL/ZAFER, s. 765.   1957Hükmün Açıklanmasının Geri...  Ankara Üni. Hukuk Fak. Dergisi, 65 (4) 2016: 1951-1965  Hükmün açıklanmasının geri bırakılmasına ilişkin koşulların gerçekleşip gerçekleşmediği  hususunun  mahkeme  tarafından  hiçbir  isteme  bağlı tutulmaksızın re sen araştırılması gereklidir.27 Uygulanmadığı takdirde niye uygulanmadığı gerekçeli kararda ayrıntılı olarak yazılmalıdır.  Hükmün  açıklanmasının  geri  bırakılmasına  karar  verilebilmesi  için sanığın bunu  kabul  etmesi  gereklidir.  Sanığın  zararı  gidermesi,  hükmün açıklanmasının  geri  bırakılmasını  kabul  ettiği  şeklinde  yorumlanmamalı; kabulün açık bir şekilde olması aranmalıdır.28 6008 sayılı Terörle Mücadele Kanunu  ile  Bazı  Kanunlarda  Değişiklik  Yapılmasına  Dair  Kanun un  7. maddesi  ile  24.7.2010  tarihinde  öngörülen  değişiklik  sonucu,  hükmün açıklanmasının geri bırakılması sanığın kabulüne  bağlanmıştır, ancak bu konuda mağdurun iradesine hükümde yer verilmemiştir.29 Bu nedenle söz konusu kurumun sanık-mağdur-yargı uzlaşması şeklinde mi yoksa sanık-yargı uzlaşması  şeklinde  mi  gelişeceğini  uygulamanın  göstereceği  ancak mahkemenin, sanığın önerdiği tazminatın mağdur tarafından kabul edilip edilmediğini  araştırması  gerektiği  ve  bu  nedenle  hükümde  değişikliğe gidilerek bunun belirtilmesi gerektiği belirtilmektedir.30  Uygulamada, sanığa ilk sorgusu sırasında CMK nın 231. maddesinin uygulanmasını  kabul  edip  etmediği  sorulmaktadır.  Sanığa  bu  aşamada hükmün açıklanmasının geri bırakılmasını kabul edip etmediğinin sorulması doğru  değildir.  Zira  henüz  mahkemenin  vereceği  hüküm  konusunda  bir kanaati  oluşmamıştır.  Bu nedenle  söz  konusu  uygulamaya  son  verilerek sanığa  kendisine  yüklenen  suçu  işlediğinin  sabit  görüldüğü;  dolayısıyla,                                                  27   …Geçmişte sabıkası bulunmayan ve kısa süreli hapis cezası ile cezalandırılmasına karar verilen sanık hakkında yerel mahkemece, hüküm tarihi itibarıyla hükmün açıklanmasının geri bırakılmasının diğer kişiselleştirme hükümlerinden önce ve re'sen değerlendirilmesi gerektiği gözetilmeden, sanığa verilen kısa süreli hapis cezasının TCK'nun 50. maddesi uyarınca  seçenek  yaptırıma  çevrildiği  gerekçesiyle  hükmün  açıklanmasının  geri bırakılmasına yer olmadığına karar verilmesi usul ve kanuna aykırıdır…  Yargıtay CGK 2014/8-176 E. 2015/95 K. 7.4.2015 T. (www.kazanci.com) 28  CENTEL/ZAFER, s. 766. 29  Bu Kanunun geçici 2. Maddesi uyarınca kanunun yürürlüğe girdiği tarihe kadar hakkında hükmün açıklanmasının geri bırakılması kararı verilmiş olanların, bu Kanunun yürürlük tarihinden  itibaren onbeş gün  içinde  mahkemeye  başvurmaları  halinde,  mahkemece, hükmün açıklanmasının geri bırakılması kararının geri alınacağı ve Ceza Muhakemesi Kanununun 231 inci maddesinin yedinci fıkrasındaki kayıtla bağlı olmaksızın, başvuruda bulunan  sanık  hakkında  yeniden  hüküm  kurulacağı  belirtilmiştir.  Bkz.  27652  sayılı 25.7.2010 tarihli Resmi Gazete 30  CENTEL/ZAFER, s. 766, dp. 190. 1958Ankara Üni. Hukuk Fak. Dergisi, 65 (4) 2016: 1951-1965  Güngör - Okuyucu Ergün hakkında  mahkûmiyet  kararının  verileceği  bildirildikten  sonra  hükmün açıklanmasının geri bırakılmasını isteyip istemediği sorulmalıdır.31 AİHM, hükmün açıklanmasının geri bırakılmasına ilişkin tüm şartlar gerçekleşse dahi, İHAS m. 3 kapsamında kalan suçlar bakımından hükmün açıklanmasının geri bırakılmasına karar verilmemesi gerektiği görüşündedir.32 Dava konusu olayda uzlaşmanın koşulları gerçekleştiği takdirde öncelikle bu yolların denenmesi gerekli olup, uzlaşmaya tabi olan suçlarda ilk işlem olarak  hükmün  açıklanmasının  geri  bırakılmasına  karar  verilmemelidir.33 Denetim  süresi  içinde  de  uzlaşma  ile  kamu  davası  sonuçlandırılabilir.34 CMK nın 254/2. maddesi gereğince edimin yerine getirilmesinin ileri tarihe bırakılması, takside bağlanması veya süreklilik arz etmesi halinde; sanık hakkında, CMK nın 231. maddesinde belirtilen şartlar aranmaksızın, hükmün açıklanmasının  geri  bırakılmasına  karar  verilir.  Geri  bırakma  süresince zamanaşımı  işlemez.  Hükmün  açıklanmasının  geri  bırakılmasına  karar verildikten  sonra,  uzlaşmanın  gereklerinin  yerine  getirilmemesi  halinde, mahkeme  tarafından,  CMK nın  231/11.  maddesinde  öngörülen  şartlar aranmaksızın, hüküm açıklanır. Hükmün açıklanmasının geri bırakılmasına uzlaşma nedeniyle karar verilmişse artık denetim süresi söz konusu olmaz ve zararın giderilmesine ilişkin bir süreç başlar.35  Açıklanmasının  geri  bırakılmasına  karar  verilen  hükümde,  mahkûm olunan hapis  cezası ertelenemeyeceği  gibi kısa süreli olması halinde  de seçenek yaptırımlara çevrilemez. Böylece sanığın, hükmün askıdan indirildiği anda  doğabilecek  hukuki  sonuçlardan  çekinmesi  sağlanmıştır.  Nitekim sanığın yeniden suç işlemeyebileceği ve denetim süresi içinde üzerine düşen                                                  31  ÜNVER/HAKERİ, s. 701. 32   …Ceza  Muhakemesi  Kanunu nun  (5271  sayılı  Kanun)  231.maddesi  ile  düzenlenen ‘hükmün açıklanmasının geri bırakılması  ilkesi, cezanın infazının ertelenmesinden daha güçlü bir etkiye sahiptir ve suçluların cezadan muaf tutulması ile sonuçlanmaktadır. Bunun sebebi,  hükmün  açıklanmasının  geri  bırakılması  uygulamasının,  suçlunun  erteleme hükmüne uyması şartıyla, kararı ceza dâhil olmak üzere tüm sonuçlarıyla birlikte ortadan kaldırması (bkz paragraf 32); ancak cezanın infazının ertelenmesi halinde ne karar ne de karara dayalı mahkûmiyetin varlığının sona ermemesidir. Bu nedenle AĐHM, incelenen yerel  mahkeme  kararının,  hâkimlerin  hukuka  aykırı  ciddi  fiillere  hiçbir  şekilde  göz yumulamayacağını göstermekten ziyade, bu tür davranışların sonuçlarını en aza indirmek için kendi takdir yetkilerini kullandıklarını gösterdiği kanaatindedir. Dolayısıyla AİHS nin 3.maddesi usul bakımından ihlal edilmiştir…  Taylan v. Türkiye (Başvuru No. 32051/09) 03 Temmuz 2012 33  YENİSEY/NUHOĞLU, s. 811. 34  CENTEL/ZAFER, S. 768. 35  CENTEL/ZAFER, S. 767.   1959Hükmün Açıklanmasının Geri...  Ankara Üni. Hukuk Fak. Dergisi, 65 (4) 2016: 1951-1965  diğer yükümlülüklere uymak konusunda özenli davranacağı yönünde bir varsayım  söz  konusudur.36  Aksi  takdirde  hükmün  açıklanmasının  geri bırakılması kurumuyla güdülen amacın gerçekleştirilmesi imkânı kalmaz.37 Her  ne  kadar  ortada  kesinleşmiş  bir  mahkûmiyet  hükmü  bulunmaksızın kişinin  denetime  tabi  tutulması  yerinde  görülmeyebilirse  de  Anayasa Mahkemesi, bu kurumun sanığın ve toplumun menfaatiyle kamu düzenini koruduğu  ve  denetimin  amaca  uygun  olduğu;  yasakoyucunun  suç  ve suçlulukla  mücadelede,  caydırıcılık  ve  suç  işlenmesinin  önlenmesini amaçladığı; takdir yetkisini bu yönde kullandığı görüşündedir.38  CMK nın 231/6. maddesi uyarınca  sanığın kabul etmemesi hâlinde, hükmün açıklanmasının geri bırakılmasına karar verilemez. Böylece hükmün açıklanmasının geri bırakılması kurumunun kötüye kullanılması önlenmeye çalışılmıştır.39 Mahkemenin  müzakere  neticesinde  yalnızca  hüküm  fıkrasını oluşturduğu ve açıklanmasının ertelendiği hallerde on beş gün içinde hükmün gerekçesi yazılarak dosyaya konulması gerekir.40 Hakkında  hükmün  açıklanmasının  geri  bırakılması  kararı  verilen çocuğun denetim altına alınmasına karar verilebilmesi mümkündür. (ÇKK m. 36).  Denetimli serbestlik  ve  yardım  merkezi  şube müdürlüğü  tarafından denetim  altına  alınan  çocukla  ilgili  olarak  bir  denetim  görevlisi görevlendirilir. (ÇKK m. 37). Denetim, kararda öngörülen sürenin dolmasıyla sona  ereceği  gibi,  tedbirden  beklenen  yararın  elde  edilmesi  hâlinde  de denetim, sürenin dolmasından önce kaldırılabilir. Ayrıca, çocuğun başka bir suçtan dolayı tutuklanması veya cezasının yerine getirilmesine başlanmakla da denetim sona erer. (ÇKK m. 40). III.  HÜKMÜN  AÇIKLANMASININ  GERİ  BIRAKILMASI KARARINA KARŞI KANUN YOLU Hükmün  açıklanmasının  geri  bırakılması  kararı  bir  hüküm olmadığından,41 bu kararla ilgili olarak istinaf ya da temyiz kanunyollarına                                                  36  TOROSLU/FEYZİOĞLU, s. 313. 37  ŞAHİN/GÖKTÜRK, s. 194. 38  AYM, 2007/42 E. 2009/50 K. 12.3.2009 T. (Bkz. 27269 sayılı 25.06.2009 tarihli Resmi Gazete) 39  TOROSLU/FEYZİOĞLU, s. 312. 40  CENTEL/ZAFER, s. 762. 41  ÖZBEK vd., s. 780. 1960Ankara Üni. Hukuk Fak. Dergisi, 65 (4) 2016: 1951-1965  Güngör - Okuyucu Ergün değil, itiraza başvurmak mümkündür. (CMK m. 231/12).42 Yargıtay, itiraz halinde, incelemeyi yapan merciinin incelemesini CMK nın 231. maddesinin suça ve sanığa ilişkin objektif koşulların belirlenmesiyle sınırlı tutulması gerektiği görüşündedir.43 Nitekim duruşma yapmayan ve delillerle doğrudan temas  etme  olanağına  sahip  bulunmayan  merciin,  delil  değerlendirmesi yapmak suretiyle yeni bir hüküm tesisi, itiraz kurumunun yapısına aykırıdır.44 İtirazı inceleyecek olan makam istinaf mahkemesiymişçesine delilleri takdir                                                  42   …Ceza Genel Kurulunun 03.02.2009 gün ve 13-12 Sayılı kararında da açıklandığı üzere; hükmün açıklanmasının geri bırakılması kararlarına karşı başvurulabilecek yasa yolu temyiz olmayıp, 5271 Sayılı CYY'nın 231. maddesinin 12. fıkrasında da açıkça belirtildiği gibi itirazdır. Ağır Ceza Mahkemelerinin itiraza tâbi kararlarını incelemekle görevli mercii, 5271 Sayılı CYY'nın 268/3-c maddesi uyarınca, o yerde ağır ceza mahkemesinin birden fazla olması halinde numara olarak kendisini izleyen mahkeme, o yerde tek ağır ceza mahkemesi varsa en yakın yer ağır ceza mahkemesidir. Bu itibarla, Yargıtay Cumhuriyet Başsavcılığı itirazının kabulüne, Özel Dairenin, suç delillerini yok etme suçundan sanık D.A.hakkında verdiği bozma  kararının kaldırılmasına, dosyanın itiraz olarak  değerlendirilen  istem konusunda karar verilmek üzere 5271 Sayılı CYY'nın 268. maddesi uyarınca, itiraz merciine gönderilmesi için mahalline iadesine karar verilmesi gerekmektedir…  Yargıtay CGK 2011/1-57 E. 2011/57 K. 19.4.2011 T. (www.kazanci.com);  43  Yargıtay CGK. 2012/10-534 E. 2013/15 K. 22.1.2013 T. (www.kazanci.com) 44  Yargıtay CGK. E. 2009/4-13 K. 2009/12 T. 3.2.2009 (www.kazanci.com);  …İncelenen dosyada, suç delillerini gizleme, değiştirme suçundan sanıklar Ümit ve İbrahim hakkında Balıkesir İkinci Asliye Ceza Mahkemesi'nce hükmün açıklanmasının geri bırakılmasına ilişkin bir karar verildiği ve sanıkların yasa yolu başvurusunun itiraz olarak değerlendirilip dosyanın itiraz merciine gönderildiği görülmektedir. 5271 sayılı CYY'nin 231/12. maddesi hükmüne göre, anılan karara karşı başvurulacak yasa yolunun itiraz olduğunda kuşku yoktur. Ancak yasa yararına bozma konusunda bir karar verilebilmesi açısından itiraz merciinin yetkilerinin irdelenmesi gerekmektedir. İtiraz merciinin yetkisi, önüne getirilen ve incelenmesi istenilen itiraz konusu ile sınırlıdır. Somut olayda itiraza konu husus, hükmün açıklanmasının geri bırakılması kararının hukuka uygun olup olmadığıdır. Bu nedenle itiraz merciinin yetkisi, 5271 sayılı CYY'nin 231/6. maddesinde üç bent halinde sıralanan uygulama  koşullarının  varlığını  denetlemekle  sınırlıdır.  Eylemin  sanık  tarafından gerçekleştirilip gerçekleştirilmediği, suç oluşturup oluşturmadığı veya nitelendirmenin isabetli olup olmadığı ve benzeri gibi geniş kapsamlı bir hukuka uygunluk denetiminin itiraz yasa yoluyla yapılması olanaklı değildir. Esasen sayılan hususlar incelenen dosyada itiraz konusunu  da  oluşturmamaktadır.  Yasa  koyucunun  amacının  da  5271  sayılı  Ceza Muhakemesi  Kanunu'nun 231. maddesi  uyarınca  verilen hükmün  açıklanmasının geri bırakılması kararının, yetki aşımına yol açacak nitelikte geniş kapsamlı bir incelemeye tabi tutulması olmadığı açıktır. Ayrıca itiraz merciinin, itirazı haklı bulmasına karşın dosyayı yeniden yargılama yapılmak üzere hükmü veren mahkemeye göndermesi de 5271 sayılı CYY'nin 271/2-4. maddesi hükümlerine aykırıdır. Yargılamayı yapan mahkemenin itirazen incelenen  dosyayı  yeniden  ele  alıp,  yeni  bir  hüküm  kurma  olanağı  yoktur.  Yapılan açıklamalara göre, itiraz merciinin işin esasına girip itiraz konusu dışına çıkarak verdiği kabul  ve  yeniden  yargılama  yapılması  yolundaki  kararının,  hukuka  uygun  olmadığı açıktır…  Yargıtay 4. CD. 2008/19326 E. 2009/2363 K. 11.2.2009 T. (www.kazanci.com)   1961Hükmün Açıklanmasının Geri...  Ankara Üni. Hukuk Fak. Dergisi, 65 (4) 2016: 1951-1965  edemez.  Yalnızca  hükmün  şekil  açısından  doğru  kurulup  kurulmadığı incelenir. Başka bir deyişle,  İtiraz yerinde görülürse merci, aynı zamanda itiraz konusu hakkında da karar verir  hükmü, itirazı kabul eden merciin sadece  itiraz konusu  hakkında karar vermesi şeklinde anlaşılmalıdır. Buna karşın bu hüküm itiraz konusu dışında dosyanın esası hakkında da yargılamayı sonuçlandıracak ( örneğin görevsizlik kararını kaldıran merciin dosyanın esası hakkında karar vermesi ya da hükmün açıklanmasının geri bırakılmasına ilişkin kararı kaldıran merciin hükmü açıklaması gibi ) bir karar vermesi gerektiği  şeklinde  yorumlanmamalıdır.45  Şayet  itiraz  mercii,  hükmün açıklanmasının  geri  bırakılmasının  koşullarının  bulunmadığı  kanaatine sahipse, mahkemenin kararını kaldırarak hükmün açıklanmasına karar verir. İtiraz  merciinin  söz  konusu  kararı  üzerine  hüküm  mahkemece  CMK da öngörülen usule göre açıklanır. Açıklanan bu hüküm bakımından, hükme karşı gidilebilecek bir kanun yolu varsa, bu andan itibaren kanun yolu davası açma süresi işlemeye başlar.46  Hükmün  açıklanmasının  geri  bırakılmasının  reddine  ilişkin  kararlar, 5271 sayılı Ceza ve Güvenlik Tedbirlerinin İnfazı Hakkında Kanun un 223. Maddesi uyarınca hüküm sayılmadığından ve sırf bu nedene dayalı uyarlama davasında da 5252 sayılı Yasanın 9. maddesinin uygulanması söz konuş olmadığından, 5728 sayılı Yasanın Geçici 1 ve 52756 sayılı Yasanın 101/3. Fıkrası gereğince bu kararlara karşı itiraz yoluna gidilmesi mümkündür. Temyiz ve istinaf incelemesinden geçmeksizin kesinleşen hüküm ve kararlardaki hukuka aykırılıkların giderilmesi için kabul edilen kanun yararına bozma  yoluna  hükmün  açıklanmasının  geri  bırakılması  kararı  için  de gidilebilir.47 IV.  HÜKMÜN  AÇIKLANMASININ  GERİ  BIRAKILMASI KARARININ SONUÇLARI Hükmün açıklanmasının geri bırakılması kararı verildiğinde bu karar, bunlara özgü bir sisteme kaydedilir ve bu kayıtlar, yalnızca bir soruşturma veya  kovuşturmayla  bağlantılı  olarak  Cumhuriyet  savcısı,  hâkim  veya mahkeme  tarafından  talep  edilmesi  halinde,  CMK nın  231.  Maddesinde öngörülen amaç kapsamında kullanılabilir. (CMK m. 231/13). 5352 sayılı Adli Sicil Kanunu nun 6/1. maddesi uyarınca da, kamu davasının açılmasının                                                  45  Yargıtay CGK. 2012/10-534 E. 2013/15 K. 22.1.2013 T. (www.kazanci.com) 46  TOROSLU/FEYZİOĞLU, s. 315. 47  Yargıtay CGK. 2009/3-64 E. 2009/83 K. 7.4.2009 T. (www.kazanci.com) 1962Ankara Üni. Hukuk Fak. Dergisi, 65 (4) 2016: 1951-1965  Güngör - Okuyucu Ergün ertelenmesine ve hükmün açıklanmasının geri bırakılmasına ilişkin kararlar, ancak bir soruşturma veya kovuşturmayla bağlantılı olarak mahkeme, hâkim, askerî  hâkim,  Cumhuriyet  Başsavcılığı  veya  askerî  savcılık  tarafından istenmesi halinde verilmek üzere kaydedilir. Sanık  hakkında  hükmün  açıklanmasının  geri  bırakılması  kararının verilmesi halinde sanık, beş yıl süreyle denetim süresine tâbi tutulur. Ancak bu süre çocuklar bakımından 5395 sayılı Çocuk Koruma Kanunu m. 23 gereğince üç yıldır. Denetim süresi içinde, sanık kasıtlı bir suç işlerse, işlediği bu suç nedeniyle bir daha hükmün açıklanmasının geri bırakılmasına karar verilemez.  Mahkeme  bir yıldan  fazla  olmamak  kaydıyla  belirlediği  süre içinde, sanığın denetimli serbestlik tedbiri olarak; bir meslek veya sanat sahibi olmaması halinde, meslek veya sanat sahibi olmasını sağlamak amacıyla bir eğitim programına devam etmesine, bir meslek veya sanat sahibi olması halinde, bir kamu kurumunda veya özel olarak aynı meslek veya sanatı icra eden bir başkasının gözetimi altında ücret karşılığında çalıştırılmasına, belli yerlere  gitmekten  yasaklanmasına,  belli yerlere  devam etmek hususunda yükümlü  kılınmasına  ya  da  takdir  edilecek  başka  yükümlülüğü  yerine getirmesine  karar  verebilir.  Mahkemenin  denetimli  serbestlik  tedbiri uygulanması yönünde bir karar vermesi ise zorunlu değil, takdiridir.48  Denetim süresi içinde dava zamanaşımı durur. (CMK m. 231/8). Bu kapsamda açıklanması geri bırakılan hükmün sanığın denetim süresi içinde işlediği ileri sürülen yeni ve kasıtlı bir suç nedeniyle açıklanabilmesi, bu yeni suçtan  ötürü  verilen  mahkûmiyet  hükmünün  kesinleşmesine  bağlı olduğundan,  şayet  yeni  hüküm  denetim  süresi  içinde  kesinleşmezse, açıklanması geri bırakılan hükümle ilgili dava zamanaşımı, denetim süresi sonunda kaldığı yerden işlemeye devam eder.49 Sanık denetim süresi içinde kasten yeni bir suç işlemez ve denetimli serbestlik tedbirine ilişkin yükümlülüklere uygun davranırsa, açıklanması geri bırakılan hüküm ortadan kaldırılarak, davanın düşmesi kararı verilir. (CMK m. 231/10). Düşme kararı bir hüküm çeşidi olduğundan, bu karara karşı istinafa başvurulabilir.50 Aksi halde, mahkeme hükmü açıklar. Denetim süresi içinde işlenen kasıtlı suçun hapis ya da adli para cezasını gerektirmesinin bir                                                  48  ŞAHİN/GÖKTÜRK,  s.  197.  Hâkimin  denetimli  serbestlik  tedbirine  karar  vermek konusunda takdir yetkisinin bulunmadığı, ancak belirli bir tedbiri seçmek konusunda takdir yetkisi bulunduğu yönünde bkz. CENTEL/Zafer, s. 768. 49  TOROSLU/FEYZİOĞLU, s. 314. 50  CENTEL/ZAFER, s. 769.   1963Hükmün Açıklanmasının Geri...  Ankara Üni. Hukuk Fak. Dergisi, 65 (4) 2016: 1951-1965  önemi yoktur. Yine söz konusu suç re sen kovuşturulan bir suç olabileceği gibi takibi şikâyete bağlı bir suç da olabilir.51 Sanığın kasten yeni bir suç işlediğinin tespiti bakımından, sanığın işlediği yeni suçtan ötürü hakkında mahkûmiyet kararı verilmesi ve bu kararın kesinleşmesi gereklidir. Nitekim Anayasanın 38/4. maddesi uyarınca suçluluğu hükmen sabit oluncaya kadar, kimse suçlu sayılamaz. Sanık tarafından denetimli serbestlik tedbirlerine ilişkin  yükümlülüklere  aykırı  davranılması  halinde,  mahkeme  sanığın kendisine  yüklenen  yükümlülükleri  yerine  getirememesi  durumunu değerlendirerek;  cezanın  yarısına  kadar  belirleyeceği  bir  kısmının  infaz edilmemesine veya koşullarının varlığı halinde hükümdeki hapis cezasının ertelenmesine ya da seçenek yaptırımlara çevrilmesine karar vererek yeni bir mahkûmiyet  hükmü  kurması  da  mümkündür.  (CMK  m.  231/11).  Ancak denetim süresi içinde kasıtlı bir suç işlenmesi halinde, sanığın durumu yeniden değerlendirilmeyerek örneğin erteleme kararı verilmeyecek ya da hapis cezası seçenek yaptırımlara da çevrilemeyecektir.52 Şayet hükmün açıklanmasının geri bırakılmasına karar veren hâkimle hükmü açıklayan hakim farklı olursa, hükmü açıklayan hakim açıklanmayan hükümde ya da hüküm fıkrasında hukuka aykırılık tespit etse dahi hükmü değiştiremez ve hükmü açıklar. Söz konusu hatanın giderilmesi ancak kanun yolu denetimi ile mümkündür.53 CMK da  denetim  yükümlülüklerini  yerine  getirmemenin  yaptırımı öngörülmüşse de zararın ödenmesinin takside bağlandığı hallerde taksitlerin ödenmemesinin  sonucu  gösterilmemiştir.  Zararın  taksitlerle  ödenmesi  de hükmün açıklanmasının geri bırakılmasının koşullarından olduğundan, bu koşul gerçekleşememiş sayılarak hükmün açıklanması gerekir.54                                                       51  SOYASLAN, s. 426. 52   …Hakkındaki  hükmün  açıklanmasının  geri  bırakılmasından  sonra  denetim  süresi içerisinde sanığın kasıtlı suç işlemesi sebebiyle önceki hükmün açıklanması ile yetinilmesi gerekirken sanık hakkında ayrıca tayin edilen cezanın 5237 Sayılı TCK'nin 51. maddesine göre  ertelenmesi  sureti  ile  5271  Sayılı  CMK'nin  231/11.  maddesine  aykırı  hareket edilmesi…   Yargıtay  3.  CD.  2013/5624  E. 2013/37243  K.  30.10.2013  T. (www.kazanci.com) 53  CENTEL/ZAFER, s. 769, dp. 197. 54  CENTEL/ZAFER, s. 770. 1964Ankara Üni. Hukuk Fak. Dergisi, 65 (4) 2016: 1951-1965  Güngör - Okuyucu Ergün",
     "Kaynakça": "CENTEL, Nur/ZAFER, Hamide, Ceza Muhakemesi Hukuku, İstanbul 2015. KUNTER,  Nurullah/YENİSEY,  Feridun/NUHOĞLU,  Ayşe,  Muhakeme Hukuku Dalı Olarak Ceza Muhakemesi Hukuku, İstanbul 2010. ÖZBEK,  Veli  Özer/KANBUR,  Nihat/DOĞAN,  Koray/BACAKSIZ, Pınar/TEPE, İlker, Ceza Muhakemesi Hukuku, Ankara 2015. ÖZTÜRK,  Bahri/TEZCAN,  Durmuş/ERDEM,  Mustafa  Ruhan/SIRMA, Özge/SAYGILAR  KIRIT,  Yasemin  F./Özaydın,  Özdem/ALAN AKCAN, Esra/ERDEN, Efser, Nazari ve Uygulamalı Ceza Muhakemesi Hukuku, Ankara 2009. SOYASLAN, Doğan, Ceza Muhakemesi Hukuku, Ankara 2014. ŞAHİN,  Cumhur,   Hükmün  Açıklanmasının  Geri  Bırakılması  Kararına İtirazda  İncelemenin  Kapsamı ,  Prof.  Dr.  Nur  Centel e  Armağan, Marmara Üniversitesi Hukuk Fakültesi Hukuk Araştırmaları Dergisi, C. 19, S. 2, Y. 2013, ss. 283-293. ŞAHİN,  Cumhur/GÖKTÜRK,  Neslihan,  Ceza  Muhakemesi  Hukuku  II,"
}