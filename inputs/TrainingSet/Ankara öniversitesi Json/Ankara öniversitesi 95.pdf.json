{
     "Tip": "Makale",
     "Dergi İsmi": "Ankara Üni. Hukuk Fak. Dergisi",
     "Üniversite İsmi": "",
     "Gün": " 23",
     "Ay": "03",
     "Yıl": "2020",
     "Cilt": "68",
     "Sayı": "01",
     "Başlık": "MOTORLU ARAÇ MÜLKİYETİNİN YETKİSİZ KİMSEDEN DEVRALINMASI VE SONUÇLARI",
     "Title": "Acquisition of Motor Vehicle Ownership from Unauthorized Person and Its Consequences",
     "Yazar İsmi": [
          "Ş. Barış ÖZÇELİK"
     ],
     "Danışman İsmi": "",
     "Anahtar Kelimeler": [
          "Motorlu araç",
          "emin sıfatıyla zilyet",
          "trafik sicili",
          "iyiniyet",
          "haksız zilyetlik"
     ],
     "Keywords": [
          "Motor vehicle",
          "ownership",
          "traffic registry",
          "good faith",
          "unauthorized possession"
     ],
     "Özet": "Hukukumuzda  trafik  siciline  kayıtlı  bir  motorlu  aracın  mülkiyetinin devredilebilmesi için, araç malikiyle resmî şekilde yapılacak sözleşmeye dayalı  olarak,  aracın  zilyetliğinin  devredilmesi  gerekmektedir.  Mülkiyeti devir  borcu  doğuran  sözleşmenin,  sözleşme  konusu  üzerinde  tasarruf yetkisine sahip kişiyle yapılmak zorunda olması anlamına gelen bu durum, genel olarak taşınırlar için söz konusu olan, emin sıfatıyla zilyetten hak edinimini,  motorlu  araçlar  bakımından  imkânsız  kılmaktadır.  Tasarruf yetkisine sahip olmayan kimsenin, her nasılsa trafik siciline malik olarak kaydedilmiş olması da bu kimseden hak edinen iyiniyetli üçüncü kişilerin edinimlerinin  korunmasına  yetmemektedir.  Çünkü  hukukumuzda,  trafik siciline, motorlu araç üzerindeki aynî hakları dış dünyaya açıklama işlevi tanınmadığı gibi, trafik sicilinin yansıttığı görünüşe güvenin korunacağına dair herhangi bir düzenleme de bulunmamaktadır. Bu çerçevede edinimi korunmayan  kimse,  Türk  Medenî  Kanunu nun  989.  maddesinin  ikinci fıkrasında öngörülen şartlar çerçevesinde, motorlu araç için yetkisiz kimseye ödediği satış bedelinin malik tarafından kendisine ödenmesini isteyebilir. Söz konusu haksız zilyedin motorlu aracı geri verme borcunun kapsamı ve araç için yaptığı giderlere ilişkin olası talepleri ise, TMK 993-995. maddelerinde düzenlenmiş olan haksız zilyetliğin geri verilmesine ilişkin hükümlere tâbidir.                                                     Makalenin Geliş Tarihi: 06.11.2019, Makalenin Kabul Tarihi: 23.03.2020   Doç. Dr., Bilkent Üniversitesi Hukuk Fakültesi Medenî Hukuk Anabilim Dalı, E-posta:   bozcelik@bilkent.edu.tr, ORCID: 0000-0002-3666-8366  Özçelik                                                 Ankara Üni. Hukuk Fak. Dergisi, 68 (4) 2019: 841-861",
     "Abstract": "Turkish law requires transfer of the possession of the motor vehicle under a notarial deed with the owner for the transfer of ownership of the vehicle which is registered under the traffic registry. This includes the requirement of conclusion of the contract with a person having the right of disposition. Where a person not having the right of disposition is registered as the owner in the traffic registry, good faith acquisition of a third party from that person cannot be protected. Because neither traffic registry is given a publicity function nor Turkish law includes any provision that protects good faith in traffic registry. In this regard the party whose good faith is not protected can ask the owner for the payment of the amount which is paid by herself to the unauthorized possessor for the motor vehicle, under Article 989 paragraph 2 of the Turkish Civil Code. The scope of the obligation of the unauthorized possessor to return the motor vehicle and his possible claims arising from his costs for the vehicle are subject to Articles 993-995 of the Turkish Civil Code.",
     "Metin": ":I.  GENEL  OLARAK  MOTORLU  ARAÇ  MÜLKİYETİNİN DEVRİ Mülkiyet  hakkının  devri,  genellikle  bir  satış  ilişkisi  çerçevesinde gerçekleşir.  Söz  konusu ilişkiye  dayanak  teşkil  eden  satış  sözleşmesinin herhangi bir şekle tâbi olup olmadığı, eşyanın taşınır veya taşınmaz olmasına göre farklılık gösterir. Zira, Türk Borçlar Kanunu nun (TBK) 209. maddesi uyarınca taşınır satışı kural olarak herhangi bir şekle tâbi değil iken, taşınmaz satış sözleşmesi, Türk Medenî Kanunu nun (TMK) 706. maddesinin birinci fıkrası ve TBK 237/I uyarınca, kural olarak, resmî şekle tâbidir. Öte yandan, mülkiyetin nakli için gerekli tasarruf işlemi, taşınırlarda zilyetliğin devri (TMK 763/I), taşınmazlarda ise tapu siciline yapılacak tescille (TMK 1022/I) gerçekleşir. Özetle, taşınır eşya mülkiyetinin bir satış ilişkisi çerçevesinde devri için, kural olarak, herhangi bir şekle tâbi olmayan satış sözleşmesinin yapılması ve zilyetliğin mülkiyetin devri amacıyla alıcıya geçirilmesi gerekli ve yeterlidir. 842Ankara Üni. Hukuk Fak. Dergisi, 68 (4) 2019: 841-861            Motorlu Araç Mülkiyetinin …  Taşınır eşya, özüne bir zarar gelmeksizin, bir yerden bir yere, kendi gücüyle veya bir dış gücün etkisiyle hareket edebilen şeylere denilmektedir (TMK 762)1. Bu bağlamda, motorlu araçlar da, mekanik aksamı sayesinde hareket kabiliyetine sahip olduklarından, taşınır eşya niteliğini haizdirler. Bununla birlikte Karayolları Trafik Kanunu nun (KTK), 20. maddesinin (d) bendi, Tescil edilmiş araçların her çeşit satış ve devirleri, satış ve devri yapılacak araçtan dolayı motorlu taşıtlar vergisi, gecikme faizi, gecikme zammı, vergi cezası ve trafik idari para cezası borcu bulunmadığının tespit edilmesi ve taşıt üzerinde satış ve/veya devri kısıtlayıcı herhangi bir tedbir veya kayıt bulunmaması halinde, araç sahibi adına düzenlenmiş tescil belgesi veya trafik tescil kayıtları esas alınarak noterler tarafından yapılır. Noterler tarafından yapılmayan her çeşit satış ve devirler geçersizdir. hükmünü içermektedir.  Doktrinde hâkim görüş, haklı olarak, KTK 20/d hükmünün, trafik siciline tescil edilmiş motorlu aracın mülkiyetini devir borcu doğuran sözleşmeler bakımından resmî şekil öngördüğünü ve bunun bir geçerlilik şekli olduğunu kabul etmektedir. Öte yandan, anılan hükümde, motorlu araç mülkiyetinin devrine ilişkin sözleşmelerin araç sahibi adına düzenlenmiş tescil belgesi veya trafik tescil kayıtları esas alınarak yapılacağının öngörülmüş olması, motorlu  aracın  maliki  dışında  bir  kimsenin  söz  konusu  sözleşmeyi yapamayacağı anlamına gelir. Nitekim konuya ilişkin noterlik uygulamasının da  bu  yönde  olduğu  bilinmektedir.  Genel  olarak  mülkiyeti  devir  borcu doğuran sözleşmelerin geçerliliğinin borçlunun sözleşme konusu üzerinde                                                  1   Serozan, R.: Eşya Hukuku I, 3. Bası, İstanbul 2014, s. 76 N. 297; Oğuzman, M. K./Seliçi, Ö./Oktay-Özdemir, S.: Eşya Hukuku, 19. Baskı İstanbul 2016, s. 740 N. 2568; Sirmen, A. L.: Eşya Hukuku, 6. Baskı, Ankara 2018, s. 493; Yarg. HGK, T. 25.9.2002, E. 2002/4-608, K. 2002/643 (Karar metni için bkz. Kazancı, E.T.: 1.8.2019).  2   Kurt, E.: Motorlu Araç Mülkiyetinin Devri, Tescili ve Harici Devirler, Yaşar Üniversitesi Elektronik Dergisi, C. 8, Özel Sayı, Prof. Dr. Aydın ZEVKLİLER e Armağan, Aralık 2013, s. 1863; Oğuzman, M. K./Öz, T.: Borçlar Hukuku Genel Hükümler, Cilt-1, 16. Bası, İstanbul 2018, s. 141; Eren, F.: Borçlar Hukuku Genel Hükümler, 21. Baskı, Ankara 2017, s. 703; Öğüz, T.: Motorlu araçların Rehnine İlişkin Uygulamanın Kamuya Açıklık (Aleniyet) İlkesi Açısından Değerlendirilmesi, Prof. Dr. M. Kemal Oğuzman ın Anısına Armağan, İstanbul 2000, s. 69 vd.; Ozanoğlu, H.  S.: Türk Medeni Kanunu nun 940. Maddesinin II. Fıkrası (Motorlu Taşıt Rehni) Üzerine, Gazi Üniversitesi Hukuk Fakültesi Dergisi, Cilt V, S.1-2, s. 33; Doğan, M.: Teslime Bağlı Olmayan Sicilli Motorlu Taşıt Rehni, Erzincan Üniversitesi Hukuk Fakültesi Dergisi, C. XII, S. 3-4, (2008) s. 191; bu yönde örnek olarak bkz. Yarg. 19. HD, T. 27.11.2018, E. 2018/2686, K. 2018/6122 (Karar metni için bkz. Kazancı, E.T.: 1.8.2019). Buna karşılık, KTK 20/d hükmünün bir geçerlilik şekli öngörmediği yönünde bkz. Aybay, A./ Hatemi, H.: Eşya Hukuku, 3. Bası, İstanbul 2012, s. 159-160, N. 55; Çeliktaş, D.: Motorlu Taşıt Aracının Noterde Satış ve Devri Geçerlik Şartı mıdır?, Manisa Barosu Dergisi, 1986, Yıl: 6, Sayı: 21, s. 2 vd.  843Özçelik                                                 Ankara Üni. Hukuk Fak. Dergisi, 68 (4) 2019: 841-861  tasarruf yetkisine sahip olmasını gerektirmemesi karşısında, sözü edilen hükmün istisnai bir düzenleme olduğu söylenebilir.  Karayolları Trafik Kanunu, motorlu araç mülkiyetinin devrinde tasarruf işlemi  bakımından  herhangi  bir  özel  hüküm  içermemektedir.  Bu  durum karşısında, söz konusu tasarruf işleminin, taşınır eşyaya ilişkin genel kural (TMK 763/I) uyarınca, zilyetliğin devriyle gerçekleştiği kabul edilmektedir.  Bu noktada karşımıza, motorlu araç mülkiyetinin devrini konu olan tasarruf işleminin sebebe bağlı (illî) olup olmadığı sorusu çıkar. Bilindiği üzere, taşınmaz eşya bakımından bu soruyu açıkça sebebe bağlılık yönünde yanıtlayan Türk Medenî Kanunu (m. 1024/II), taşınır eşya açısından konuya ilişkin herhangi bir hüküm içermemektedir. Bu nedenle hukukumuzda genel olarak taşınır mülkiyetinin devrinin sebebe bağlı olup olmadığı tartışmalıdır.  Doktrinde  bir  görüş,  taşınır  mülkiyetinin  geçişinin  soyut  mu  yoksa sebebe bağlı mı olduğu konusundaki tartışmanın, motorlu araç mülkiyetinin devri  bakımından  söz  konusu  olamayacağını;  zira,  özellikle  KTK  20/d hükmünde resmî makamlarca gerçekleştirilecek trafik siciline tescil işleminin mülkiyeti  devir  borcu  doğuran  sözleşmeyle  bağlantılı  hale  getirilmiş olmasının,  yapılan  tasarruf  işleminde,  yani  zilyetliğin  devrinde,  sebebe bağlılık ilkesinin geçerli olduğunu ortaya koyduğunu, diğer bir ifadeyle, ortada geçerli bir sözleşme olmadıkça, motorlu araç mülkiyetinin zilyetliği devralan alıcıya geçmeyeceğini kabul etmektedir. Bazı yazarlar ise, yine KTK 20/d hükmünde yalnızca borçlandırıcı işlemin değil, tasarruf işleminin de resmî şekilde yapılmış bir sözleşmenin varlığına bağlanması nedeniyle,                                                  3   Oğuzman/Öz, s. 89; Eren, s. 176; mülkiyeti devir borcu doğuran sözleşmelerin geçerliliği kural olarak borçlunun tasarruf yetkisinin varlığına bağlı olmamakla birlikte, doktrinde bir görüş, bağışlama sözleşmesinin yasal tanımını yapan TBK 285/I (OR 239/I) hükmünde, bağışlayanın bağışlanana yapacağı karşılıksız kazandırmanın kendi malvarlığından (aus seinen Vermögen) olmasından söz edilmesinden hareketle, bağışlayanın malvarlığında yer almayan bir şeyi konu alan bağışlama sözleşmesinin geçersiz olduğunu ileri sürmektedir: Bkz. Vogt, N. P.: Basler Kommentar, Obligationenrecht I, Art. 1-529, (Hrsg: Honsell, H/Vogt, N.P./Wiegand, W.) 5. Aufl., Basel 2011, Art. 239 N. 42; aksi yönde bkz. Emmenegger, S.: Schenkung und Gutglaubensschutz, Festschrift für Bruno Huwiler zum 65. Geburtstag,  Bern  2007,  s.  223  vd.;  Rusch,  A.  F.:  Gutgläubiger  Fahrniserwerb  als Anwendungsfall der Rechtsscheinlehre, Jusletter 28. Januar 2008, s. 13. 4   Öğüz, s. 700, dn. 89; Kurt, s. 1905; Ozanoğlu, s. 30; Yarg. 11. HD, T. 5.6.2003, E. 2002/13433, K. 2003/6000 (Karar metni için bkz. Kazancı, E.T.: 1.8.2019).  5   Bu konuyla ilgili genel olarak bkz. Erbek, Ö.: Taşınır Mülkiyetinin Devrinde Sebebe Bağlılık (İllîlik)- Soyutluk (Mücerretlik) Meselesi, Yaşar Üniversitesi Elektronik Dergisi, C. 8, Özel Sayı, Prof. Dr. Aydın ZEVKLİLER e Armağan, Aralık, 2013, s. 937 vd.; Serozan, s. 270, N. 1115 vd; Oğuzman/Seliçi/Oktay-Özdemir, s. 745 N. 2591 vd.; Eren, s. 186 vd.  6   Kurt, s. 1866.  844Ankara Üni. Hukuk Fak. Dergisi, 68 (4) 2019: 841-861            Motorlu Araç Mülkiyetinin …  taşınır mülkiyetinin geçişinde soyutluk ilkesi kabul edilse bile, geçerli bir sözleşme  bulunmaksızın  yapılacak  teslimle  motorlu  aracın  mülkiyetinin geçirilemeyeceğini ifade etmektedirler. Yukarıda  aktarılan  görüşlerden  hangisi  benimsenirse  benimsensin, hukukumuzda, motorlu araç malikini bağlayan, geçerli (resmî şekilde) bir sözleşme  yapılmadıkça,  salt  zilyetliğin  devralınmasıyla  motorlu  araç mülkiyetinin edinilemeyeceği sonucuna ulaşılmaktadır.   II. MOTORLU  ARAÇ  MÜLKİYETİNİN  YETKİSİZ  KİMSE TARAFINDAN DEVREDİLMESİ A- GENEL  OLARAK  TAŞINIR  MÜLKİYETİNİN  YETKİSİZ KİMSEDEN EDİNİLMESİ Bilindiği  üzere,  aynî  haklar  üzerinde  tasarruf  edebilmek,  diğer  bir ifadeyle bir aynî hakkı devredebilmek veya kurabilmek için, kural olarak, ilgili aynî hak üzerinde tasarruf yetkisine sahip olmak gerekir. Söz konusu yetki ise, yalnızca aynî hakkın sahibine aittir. Mülkiyet hakkı bakımından TMK  683/I  hükmünde  ifadesini  bulmuş  olan  bu  ilke,  Roma  Hukuku döneminden bu yana, kimse sahip olduğundan daha fazla hakkı devredemez (nemo plus iuris ad alium transferre potest quam ipse habet)8 şeklinde ifade edilmektedir. Böylece mülkiyet hakkı, kural olarak ancak malik tarafından devredilebilir. Yine aynı ilkenin sonucu olarak, eşya üzerinde sınırlı aynî haklar kurma yetkisi de kural olarak yalnızca malike aittir. Yeryüzündeki hukuk sistemlerinin büyük bir çoğunluğunda olduğu gibi, hukukumuzda da, bir yandan aynî hakların ancak tasarruf yetkisine sahip kimseden edinilebileceği kuralı benimsenmişken, diğer yandan, bu kuralın istisnası niteliğinde bazı haller öngörülmüştür. Nitekim Medenî Kanunumuz, aynî  hakların  tasarruf  yetkisine  sahip  olmayan  kimseden  geçerli  olarak edinilmesi sonucunu doğuran bazı hükümler (TMK 988, 990, 1023 gibi) içermektedir. Bu hükümlerin ortak özelliği, hukuk düzeninin aynî haklar için öngördüğü,  zilyetlik  ve  tapu  sicili  gibi  alenîyet  araçlarının  yansıttığı görüntüye güvenerek, yani iyiniyetle, gerçekte tasarruf yetkisi bulunmayan bir kimseden aynî hak edinen üçüncü kişilerin güveninin korunmasıdır. Tasarruf yetkisi bulunmayan kimseden aynî hak edinilmesinde iyiniyetin korunması,  işlem  güvenliği  düşüncesine  dayanır.  İşlem  güvenliği                                                  7   Oğuzman/Öz, s. 141 dn. 372; Öğüz, s. 700, dn. 16.  8   D. 50, 17, 54 9   Bkz. Krimphove, D.: Das europäische Sachrenrecht, Köln 2006, s. 223 vd. 845Özçelik                                                 Ankara Üni. Hukuk Fak. Dergisi, 68 (4) 2019: 841-861  (Verkehrssicherheit),  bir  kimsenin  malvarlığındaki  olası  bir  artış  veya iyileşmenin,  o  kimsenin  bilmediği  sebeplerle  engellenememesi  anlamına gelir.  İşlem  güvenliği  düşüncesinin  karşısında,  hak  güvenliği (Rechtssicherheit)  ilkesi  bulunur.  Hak  güvenliğinden  kasıt,  bir  kimsenin malvarlığında kendi iradesi dışında bir azalma veya kötüleşmenin meydana gelememesidir.  Hemen  tüm  hukuk  sistemlerinde,  işlem  güvenliği düşüncesiyle,  tasarruf  yetkisi  bulunmayan  kimseden  iyiniyetle  edinilen hakların  korunmasına  ilişkin  düzenlemelere  rastlanılması,  güvenin korunmasının, açık bir düzenleme olmasa dahi varlığı kabul edilebilecek bir genel hukuk ilkesi olduğu şeklinde bir yanılgıya götürmemelidir. Aksine, güvenin korunması, hak güvenliği ilkesi karşısında istisnaî bir nitelik arz eder ve bu nedenle açık bir yasal dayanak gerektirir.  Hukukumuzda, taşınır eşya mülkiyetinin yetkisin kimseden edinilmesine ilişkin temel hüküm, TMK 988 dir. Anılan hüküm uyarınca, tasarruf yetkisi bulunmayan kimseden hak ediniminin geçerli kabul edilebilmesi için, her şeyden önce, yetkisiz olarak hakta tasarruf eden kişinin emin sıfatıyla zilyet olması gerekir. Emin sıfatıyla zilyet, en genel tanımla, taşınır eşyayı malikin rızasıyla elinde bulunduran kimsedir. Bununla birlikte, bu tür bir kimsenin rızasıyla zilyet olanlar da emin sıfatıyla zilyet sayılırlar. TMK 988 uyarınca edinimin gerçekleşmesinin diğer şartları ise, hak edinenin bir üçüncü kişi olması, edinilen hakkın bir aynî hak olması, hak edinenin iyiniyetli olması ve üçüncü kişinin ediniminde, emin sıfatıyla zilyedin tasarruf yetkisinin yokluğu dışında bir geçersizlik sebebinin bulunmamasıdır. Bu sonuncu şart, TMK 988 de yer almayan, adeta görünmez, fakat bir o kadar da doğal bir şarttır. Zira, üçüncü kişi, eşyayı gerçek malikten devralsaydı da edinim geçersiz olacak idiyse, güvenin korunmasını gerektiren bir durum yok demektir.                                                   10  Ehrenberg, V.: Rechtssicherheit und Verkehrssicherheit, mit besonderer Rücksicht auf das Handelsregister, Jherings JB, Bd. 47 (1904), s. 281-282; Pfister, H. R.: Der Schutz des öffentlichen Glaubens im schweizerischen Sachenrecht, Zürich 1966, s. 4.  11  Ehrenberg, s. 281-282; Özçelik, Ş. B.: Tapu Siciline Güvenin Korunması, Ankara 2016, s. 37.  12  Pfister, s. 10, 38; Özçelik, s. 32.  13  Tekinay, S. S./Akman, S./Burcuoğlu, H./Altop, A.: Tekinay Eşya Hukuku, İstanbul 1989, s. 166; Sirmen, s. 91; Serozan, s. 162 N. 631; aynı yönde bkz. Yarg. 4. HD, T. 18.10.2018, E. 2018/1859K. 2018/6342 (Karar metni için bkz. Kazancı, E.T.: 1.8.2019). 14  Stark,  E.  W./Lindenmann,  B.:  Berner  Kommentar  zum  schweizerischen  Privatrecht, Zivilgesetzbuch, Der Besitz, Art. 919- 941 ZGB, 4. Aufl., Bern 2016, Art. 933 N. 7; Oğuzman/Seliçi/Oktay- Özdemir, s. 111, N. 525; Sirmen, s. 93.  846Ankara Üni. Hukuk Fak. Dergisi, 68 (4) 2019: 841-861            Motorlu Araç Mülkiyetinin …  B- MOTORLU ARAÇ MÜLKİYETİNİN YETKİSİZ KİMSEDEN EDİNİLMESİ Yukarıda ifade edildiği üzere, TMK 988 uyarınca, bir taşınırın emin sıfatıyla zilyedinden mülkiyeti devralan iyiniyetli üçüncü kişi, emin sıfatıyla zilyedin tasarruf yetkisi bulunmamasına rağmen, mülkiyet hakkını kazanır. Bu noktada yanıtlanması gereken ilk soru, motorlu aracın emin sıfatıyla zilyedinden  mülkiyetin  devralınması  durumunda  da  aynı  sonucun  doğup doğmayacağıdır.  Hemen belirtmek gerekir ki; motorlu araç mülkiyeti TMK 988 uyarınca iyiniyetle kazanılamaz. Çünkü, motorlu aracın malik dışında bir kimseden devralındığı her durumda, devredenin tasarruf yetkisinin yokluğu dışında, ayrıca bir geçersizlik sebebi bulunur. Şöyle ki; KTK 20/d hükmü uyarınca motorlu araç mülkiyetinin edinilebilmesi için, mülkiyeti devir borcu doğuran, aracın malikiyle resmî şekilde yapılmış bir sözleşmeye ve aracın zilyetliğinin mülkiyetin nakli amacıyla devredilmesine ihtiyaç bulunmaktadır. Motorlu aracın zilyetliğini herhangi bir surette malikin rızasıyla elinde bulunduran kimse (emin sıfatıyla zilyet), KTK 20/d hükmünde, mülkiyeti devir borcu doğuran sözleşmenin noterce düzenlenebilmesi için aranan, tescil belgesine (ruhsata) sahip olma veya trafik sicilinde malik olarak kayıtlı bulunma şartlarını  sağlayamayacağından,  geçerli  bir  devir  sözleşmesi  yapamaz. Yukarıda belirtildiği gibi, geçerli bir sözleşme bulunmadan gerçekleştirilen zilyetlik devri de motorlu araç  mülkiyetini geçirmeyeceğinden, zilyetliği devralan üçüncü kişi, iyiniyetli olsa dahi, aracın mülkiyetini kazanamaz.  Bu  noktada  varılan  sonuç  açısından,  tasarruf  yetkisi  bulunmayan kimsenin, her nasılsa noterde sözleşmeyi yapma imkânı bulmuş olması da herhangi bir fark yaratmaz. Örneğin emin sıfatıyla zilyet veya motorlu aracı çalan bir kimse, kendisini trafik sicilinde kayıtlı malikmiş gibi gösteren sahte bir kimlikle veya sahte vekaletnameyle noterde satış sözleşmesi yapmış ve zilyetliği devretmiş olsa, iyiniyetli üçüncü kişi yine mülkiyeti kazanamaz. Çünkü,  başkası  adına  düzenlenen  sahte  kimlik  belgeleriyle  yapılan sözleşmelerde  yokluk,  sahte  vekaletnameyle  yapılan  sözleşmelerde  ise yetkisiz temsil söz konusudur. Dolayısıyla her iki durumda da motorlu araç malikiyle yapılmış geçerli bir sözleşme bulunmadığından, motorlu aracın                                                  15  Oğuzman/Seliçi/Oktay-Özdemir, s. 744 N. 2588; Sirmen, s. 496; Serozan, s. 153-154, N. 606; Öğüz, s. 718; Kurt, s. 1906 dn. 83.  16  Bkz. Oğuzman/Öz, s. 49, 175; Eren, s. 202. 17  Oğuzman/Öz, s. 241 vd.; Eren, s. 470 vd. 847Özçelik                                                 Ankara Üni. Hukuk Fak. Dergisi, 68 (4) 2019: 841-861  zilyetliğini  devralan  kimse,  mülkiyeti  kazanamayacaktır.  Motorlu  araç mülkiyetini devreden kimse emin sıfatıyla zilyet olsa ve hatta yukarıda değinildiği gibi, taşınır mülkiyetinin geçişinde soyutluk ilkesi benimsense bile,  üçüncü  kişinin  ediniminde  mülkiyeti  devredenin  tasarruf  yetkisinin yokluğu dışında bir geçersizlik sebebi bulunduğundan sonuç değişmez.  Bununla birlikte, motorlu aracın sözü edilen kimseler adına trafik siciline tescil edilmiş olması, mülkiyeti onlardan devralan iyiniyetli üçüncü kişilerin trafik siciline güveninin korunup korunmayacağı sorusunu akla getirebilir. Yukarıda açıklanan şekilde yetkisiz kimseyle satış sözleşmesi yapan üçüncü kişi, her ne kadar mülkiyeti kazanamasa da, KTK 20/d hükmünün ikinci fıkrası uyarınca, trafik siciline malik olarak kaydedilir. Ayrıca yetkisiz kimse emin sıfatıyla zilyet ise, onun rızasıyla zilyetliği devralan görünüşteki malik de emin sıfatıyla zilyet olacaktır. Acaba böyle bir durumda hem emin sıfatıyla zilyet  olan  hem  de  trafik  sicilinde  malik  olarak  gözüken  bir  kimseden mülkiyeti devralan iyiniyetli üçüncü kişinin edinimi korunabilir mi?  Yargıtay 4. Hukuk Dairesi nin 18.10.2018 tarihli kararına konu olan olayda, motorlu aracı malik (A) dan kiralayan (B), aracın mülkiyetini sahte bir vekaletnameye dayalı olarak iyiniyetli (C) ye devretmiş ve motorlu araç (C) adına trafik siciline tescil edilmiş, bir süre sonra da (C), aracın mülkiyetini iyiniyetli (D) ye devretmiştir. Yargıtay 4. Hukuk Dairesi, (D) nin TMK 988 uyarınca  emin  sıfatıyla  zilyetten  hak  kazanan  iyiniyetli  üçüncü  kişi konumunda olduğu gerekçesiyle, (A) nın (D) aleyhine, aracın mülkiyetinin kendisine  ait  olduğunun  tespiti  talebiyle  açtığı  davanın  reddedilmesi gerektiğine karar vermiştir. Oysa ki aynı daire, birebir aynı unsurları taşıyan, önceki kararlarında, motorlu aracı sahte belgelerle işlem yapan kiracıdan devralan  iyiniyetli  üçüncü  kişinin  ediniminin  korunmayacağına,  araç malikinin,  satıcıya  verilen  satış  bedelini  üçüncü  kişiye  ödemek  şartıyla motorlu aracı geri alabileceğine hükmetmekteydi.                                                   18  Yarg. 13. HD, T. 7.6.2018, E. 2015/36450, K. 2018/6765 (Karar metni için bkz. Kazancı, E.T.: 1.8.2019). 19  Bkz. Yuk. I.  20  Yarg. 4. HD, T. 18.10.2018, E. 2018/1859K. 2018/6342 (Karar metni için bkz. Kazancı, E.T.: 1.8.2019). 21  Örnek olarak bkz. Yarg. 4. HD, T. 14.6.2017, E. 2015/11463, K. 2017/4048; Yarg. 4. HD, T. 7.4.2016; E. 2016/1025, K. 2016/4703; Yarg. 4. HD, T. 22.4.2013, E. 2012/7908, K. 2013/750; ayrıca aynı yönde bkz. Yarg. 13. HD, T. 7.6.2018, E. 2015/36450, K. 2018/6765 (Karar metinleri için bkz. Kazancı, E.T.: 1.8.2019). 848Ankara Üni. Hukuk Fak. Dergisi, 68 (4) 2019: 841-861            Motorlu Araç Mülkiyetinin …  Benzer bir olay, yakın tarihte Yargıtay Hukuk Genel Kurulu nun önüne de gelmiştir. Bu karara konu olan olay ise özetle şöyledir: (A) motorlu aracını noterde düzenlenen bir sözleşme olmaksızın (haricen) (B) ye satmış, zilyetliği devretmiş fakat satış bedelinin yalnızca bir kısmını almıştır. Bir süre sonra,  (B),  (A)  adına  düzenlenmiş  sahte  bir  sürücü  belgesiyle  notere başvurmuş  ve  resmî  şekilde  düzenlenen  sözleşmeye  dayalı  olarak  aracı iyiniyetli (C) ye satmış ve zilyetliği ona devretmiştir. Böylece aracın emin sıfatıyla zilyedi olan ve trafik sicilinde de malik olarak görünen (C), bir süre sonra yine noterde düzenlenen bir sözleşmeye dayalı olarak aracı iyiniyetli (D) ye satmış ve aracın  zilyetliğini devretmiştir.  Bu arada (B) den satış bedelinin eksik kalan kısmını alamayan (A), (D) aleyhine motorlu aracın mülkiyetinin kendisine ait olduğunun tespiti talebiyle dava açmıştır. Yargıtay Hukuk Genel Kurulu, yukarıda özetlenen olayda, (D) nin, iyiniyetli olması nedeniyle motorlu aracın mülkiyetini kazandığına ve bu nedenle (A) nın açtığı davanın reddedilmesi gerektiğine hükmetmiştir.  Yukarıda anılan kararlardan da anlaşılabileceği gibi, Yargıtay ın motorlu araç mülkiyetinin yetkisiz kimseden edinilmesine ilişkin içtihadında, motorlu araç  mülkiyetinin  iyiniyetle  edinilebileceği  yönünde  bir  değişim  eğilimi gözlemlenmektedir. Sözü edilen eğilimin isabetli olup olmadığı konusunda bir sonuca  varabilmek  için,  bazı  hususların  açıklığa  kavuşturulması gerekmektedir: Aynî hak ediniminde güvenin korunmasından söz edebilmek için, esasen birbirine bağlı iki temel şartın varlığı gerekir: Bunlardan birincisi, hukuk düzeni tarafından aynî hakları dış dünyaya yansıtmak üzere öngörülmüş bir alenîyet aracının varlığı; ikincisi ise söz konusu alenîyet aracının yansıttığı görüntüye güvenerek hak kazanan iyiniyetli üçüncü kişilerin kazanımlarının, açık bir hükümle korunmuş olmasıdır. Zira yukarıda da belirtildiği gibi, güvenin korunması, hak güvenliği ilkesi karşısında istisnaî bir nitelik arz eder ve böyle bir istisna bulunmadıkça, aynî haklar ancak tasarruf yetkisine sahip kimseden edinilebilir. Zilyetlik ve tapu sicilinin alenîyet aracı olarak kabulü, hukuk düzeninin söz konusu olgulara bu niteliği tanımış olmasına dayanır. Nitekim, Medeni Kanun un, taşınır eşya üzerindeki aynî hakların kazanılması için zilyetliğin devrini  (TMK  763/I,  795/I,  939),  taşınmaz  eşya  üzerinde  aynî  hakların kazanılması için ise tapu siciline yapılacak tescili (TMK 1022/I) şart koşması, zilyetlik ve tapu sicilinin, aynî hakları dışa yansıtma işlevine sahip alenîyet                                                  22  Yarg. HGK, T. 21.2.2018, E. 2017/4-1367 K. 2018/249 (Karar metni için bkz. Kazancı, E.T.: 1.8.2019). 849Özçelik                                                 Ankara Üni. Hukuk Fak. Dergisi, 68 (4) 2019: 841-861  araçları olarak kabul edildiğini ortaya koymaktadır. Öte yandan, söz konusu araçların yansıttığı görüntüye güvenin belli şartlar altında korunması da TMK 988 ve TMK 1023 te yer alan açık düzenlemeler sayesinde mümkün olur.  Bu açıdan trafik siciline bakıldığında, her şeyden önce, söz konusu sicile motorlu araçlar üzerindeki aynî hakları dış dünyaya açıklamak işlevi tanıyan bir hükmün bulunmadığı görülür.  Diğer bir ifadeyle hukuk düzenimiz, trafik sicilini, yukarıda açıklanan anlamda bir alenîyet aracı olarak görmemiştir. Bunun en açık kanıtı, motorlu araç mülkiyetinin kazanılmasının trafik siciline tescil şartına bağlanmamış olmasıdır. Daha önce de ifade edildiği gibi, motorlu aracın mülkiyeti noterce resmî şekilde düzenlenen sözleşmeye dayalı olarak, zilyetliğin devredildiği anda kazanılmaktadır. Daha sonra trafik siciline yapılacak tescilin işlevi, örneğin motorlu aracın işleten sıfatının (KTK 3) ya da vergi vb. yükümlülüklerin kime ait olduğu (KTK 20/d, f. 2) gibi konularda bilgi vermektir.   Trafik  siciline  hukuk  düzeni  tarafından  alenîyet  aracı  olma  niteliği tanınmamış  olmasının  doğal  bir  sonucu  olarak,  trafik  siciline  güvenin korunması da söz konusu değildir. Daha açık bir anlatımla, trafik siciline motorlu aracın maliki olarak tescil edilen kişinin gerçekten malik olduğuna dair bir varsayım geçerli olmadığı gibi, sözü edilen tescile dayanarak hak kazanan kimsenin edinimini geçerli sayan bir hüküm de mevcut değildir. Nitekim,  bu  yönde  TMK  988  veya  1023 e  benzer  herhangi  bir  yasal düzenleme bulunmamaktadır.  Açıklanan  nedenlerle,  gerçekte  malik  olmadığı  halde,  herhangi  bir sebeple  trafik  sicilinde  malik  olarak  görünen  kimseden  motorlu  aracın zilyetliğini iyiniyetle devralan üçüncü kişi, mülkiyeti kazanamaz. Böylece Yargıtay ın yukarıda anılan yakın tarihli bazı kararlarında benimsenen aksi yöndeki yaklaşımın isabetli olmadığı sonucuna varılmaktadır.  Mülkiyeti kazanamayan iyiniyetli üçüncü kişi, hemen aşağıda görüleceği üzere, şartları varsa, TMK 989/II uyarınca, motorlu araç için ödediği bedelin                                                  23  Aynı yönde bkz. Öğüz, s. 720.  24  Ozanoğlu, s. 29; Öğüz, s. 720, dn.89; Kurt, s. 1906-1907; Yarg. 11. HD, T. 5.6.2003, E. 2002/13433, K. 2003/6000; Yarg. 15. HD, T. 26.2.1996, E. 1996/728, K. 1996/854 (Karar metinleri için bkz. Kazancı, E.T.: 1.8.2019) 25  Bkz. yuk. I.  26  Kurt, s. 1907 vd.; Öğüz, s. 700 dn. 18; Ozanoğlu, s. 29.  27  Yarg. HGK T. 25.9.2002, E. 2002/4-608, K. 2002/643. (Karar metni için bkz. Kazancı, E.T.: 1.8.2019). 28  Yarg. HGK, T. 21.2.2018, E. 2017/4-1367 K. 2018/249; Yarg. 4. HD, T. 18.10.2018, E. 2018/1859K. 2018/6342. (Karar metinleri için bkz. Kazancı, E.T.: 1.8.2019). 850Ankara Üni. Hukuk Fak. Dergisi, 68 (4) 2019: 841-861            Motorlu Araç Mülkiyetinin …  kendisine ödenmesini isteyebilir. Keza, motorlu aracı iade etmek zorunda kalan iyiniyetli üçüncü kişi (alıcı), zapttan sorumluluk hükümleri (TBK 214 vd.) çerçevesinde motorlu aracı kendisine satan kimseden (satıcıdan) satış bedelinin  iadesini  ve  uğradığı  zararların  tazminini  isteyebilir.    Bunun ötesinde, örneğin resmî sözleşme yapmadan araç zilyetliğini devretmesinin kusur teşkil etmesi gibi bir gerekçeyle, malikten tazminat isteyemez. Öte yandan üçüncü kişinin, motorlu araç üzerindeki zilyetliğini davasız, aralıksız ve iyiniyetle beş yıl boyunca sürdürmesi halinde, kazandırıcı zamanaşımı (TMK  777)  yoluyla  mülkiyeti  kazanmasına  da  herhangi  bir  engel bulunmamaktadır. Yargıtay ın yerleşik uygulamasına göre, motorlu araç malikinin açtığı davada mahkeme, yalnızca araç mülkiyetinin davacıya ait olduğunun tespitine karar vermekle yetinmeli; davacı tarafından talep edilmiş olsa bile, trafik sicilinde davalı adına mevcut tescilin iptali ile motorlu aracın mülkiyetinin davacı adına tesciline karar vermemelidir. Yüksek mahkeme bu içtihadını, adlî yargı yerinde idareyi belirli bir yönde işlem tesis etmeye zorlayacak karar verilemeyeceği gerekçesine dayandırmaktadır. Ancak bu durumun, yine Yargıtay  uygulamasına  göre,  taşınmazlarda,  bir  idari  merci  olan  tapu müdürlüğünü işlem yapmaya zorlayacak şekilde tapu kaydının iptali ve hak sahibi adına tescile karar verilebilmesi karşısında, çelişkili bir görüntü ortaya çıkardığını belirtmek gerekir.  III. EDİNİMİ  KORUNMAYAN  ÜÇÜNCÜ  KİŞİNİN  SATICIYA ÖDEDİĞİ  BEDELİ  MALİKTEN  TALEP  EDİP EDEMEYECEĞİ (TMK 989/II) Türk Medenî Kanunu nun 989. maddesinin ikinci fıkrasına göre taşınır eşya,  açık  artırmadan  veya  pazardan  ya  da  benzeri  eşya  satanlardan iyiniyetle edinilmiş ise; iyiniyetli birinci ve sonraki edinenlere karşı taşınır davası, ancak ödenen bedelin geri verilmesi koşuluyla açılabilir. Böylece Medenî  Kanun,  taşınır  eşyanın  zilyetliğini  belirtilen  yerlerden  iyiniyetle edinmiş  ancak  mülkiyeti  kazanamamış  üçüncü  kişiye  veya  bu  kişiden                                                  29  Satıcının zapttan sorumluluğu hakkında bkz. Nomer, H. N./Engin, B.İ.: Türk Borçlar Kanunu Şerhi, Özel Borç İlişkileri, C.1, Satış Sözleşmesi, 4. Baskı, Ankara 2018, m. 214 N. 1 vd.; Gümüş, M. A.: Borçlar Hukuku Özel Hükümler, C.1, 3. Bası, İstanbul 2013, s. 53 vd.  30  Aksi yönde bkz. Yarg. 4. HD, T. 23.10.2007, E. 2006/12196, K. 2007/12775 (Karar metni için bkz. Kazancı, E.T.: 1.8.2019). 31  Aynı yönde bkz. Kurt, s. 1890 vd.  32  Örnek olarak bkz. Yarg. HGK, T. 21.2.2018, E. 2017/4-1367 K. 2018/249; Yarg. 4. HD, T. 14.11.2017,   E. 2017/2843, K. 2017/7204 (Karar metinleri için bkz. Kazancı, E.T.: 1.8.2019).  851Özçelik                                                 Ankara Üni. Hukuk Fak. Dergisi, 68 (4) 2019: 841-861  edinenlere yönelecek iade talebini, o eşya için ödenmiş olan bedelin zilyede ödenmesi şartına (Lösungsrecht) bağlamış olmaktadır. İyiniyetli zilyet, söz konusu bedel ödenmedikçe eşyayı iade etmekten kaçınma, diğer bir ifadeyle eşyayı alıkoyma hakkına (Retensionsrecht) sahiptir. Hüküm her ne kadar taşınır davasından söz ediyorsa da iyiniyetli zilyede karşı istihkak davası açılan  hallerde  de  söz  konusu  alıkoyma  hakkının  var  olduğu  kabul edilmektedir.  İyiniyetli zilyede tanınan satın alma bedelinin kendisine ödenmesini isteme  hakkı,  def i  yoluyla  ileri  sürülebilen  bir  haktır.  Ancak  bununla kastedilen, malik eşyanın geri verilmesini talep etmedikçe, kendisinden bedel istenemeyeceğidir.  Yoksa,  herhangi  bir  sebeple  alıkoyma  hakkını  ileri sürmeksizin fakat bir ihtirazî kayıtla eşyayı iade etmiş bulunan iyiniyetli haksız zilyedin, ayrı bir davayla bedele ilişkin hakkını ileri sürmesine bir engel bulunmamaktadır.  Doktrinde ayrıca, taşınır veya istihkak davasıyla eşyanın iadesini talep eden davacının, hâkim önünde bedeli ödemeyeceğini beyan etmesi halinde, davanın reddedilmesi gerektiği ve iyiniyetli haksız zilyedin, TMK 763/II uyarınca mülkiyeti kazanacağı da ileri sürülmektedir. Yargıtay ın motorlu araçlara ilişkin yerleşik içtihadında da davacının bedeli ödemeyeceğini beyan etmesi halinde davanın reddedilmesi gerektiği görüşü benimsenmekteyken, yakın tarihli bir kararda, isabetsiz ve yerleşik içtihada aykırı olarak, belirtilen durumda davanın reddi uygun bulunmamıştır.                                                    33  Bkz. Sarı, S.: Alıkoyma Hakkı, İstanbul 1997, s. 3 vd.; Serozan, s. 166 N. 648 vd.; Nomer, H. N./Ergüne, M. S.: Eşya Hukuku, Zilyetlik ve Tapu Sicili, İstanbul 2014, s. 68.  34  Wiegand, W.: Basler Kommentar, Zivilgesetzbuch II, Art. 457-977 ZGB, Art. 1-61 SchlT ZGB (Hrsg: Honsell, H/Vogt, N.P./Wiegand, W.), 5. Aufl., Basel 2015, Art. 641 N. 76; İnceoğlu, M. M.: Pazardan, Açık Artırmadan veya Benzer Eşya Satanlardan Edinilen Taşınır Eşyaya İlişkin Olarak Ortaya Çıkan Bazı Sorunlar (TMK 989/II), Prof. Dr. Özer Seliçi ye Armağan, Ankara 2006, s. 331; Sirmen, s. 257; Oğuzman/Seliçi/Oktay-Özdemir, s. 277 N. 1131.  35 Stark/Lindenmann, Art. 934 N. 46; Arnet, R./Eitel, P.: Handkommentar zum Schweizer Privatrecht, Sachenrecht, Art. 641-977 ZGB (Hrsg.: Breitschmid, B./Jungo, A.), 3. Aufl. Zürich 2016, Art. 934 N. 10.  36  Stark/Lindenmann, Art. 934 N. 46; Oğuzman/Seliçi/Oktay-Özdemir, s. 104 dn. 225; Sirmen, s. 88 dn. 152.  37 Tekinay/Akman/Burcuoğlu/Altop, s. 184; Sirmen, s. 88; karş. Sarı, s. 75-76; aksi yönde bkz. İnceoğlu, s. 326 vd.  38 Bu yönde bkz. Yarg. HGK T. 25.9.2002, E. 2002/4-608, K. 2002/643; Yarg. 4. HD, T. 7.4.2016; E. 2016/1025, K. 2016/4703 (Karar metinleri için bkz. Kazancı, E.T.: 1.8.2019). 39 Bkz. Yarg. 4. HD, T. 14.6.2017, E. 2015/11463, K. 2017/4048: …bedelin ödenmesi hususunun infaz aşamasında gözetilecek bir konu olması değerlendirilmeksizin, davacı vekilinin duruşma sırasındaki beyanlarında aracın bedelini ödemeyeceğini bildirmesi 852Ankara Üni. Hukuk Fak. Dergisi, 68 (4) 2019: 841-861            Motorlu Araç Mülkiyetinin …  Görüldüğü üzere, Medenî Kanun, özellikle ikinci el eşya ticaretinde işlem güvenliğine hizmet eden TMK 989/II hükmüyle, eşyanın zilyetliğini iyiniyetle edinmiş fakat mülkiyeti kazanamamış üçüncü kişilere oldukça etkili bir avantaj sağlamıştır. Zira malikin iade talebi karşısında, iyiniyetli zilyet, TMK 989/II den kaynaklanan alıkoyma hakkını ileri sürebilecek; daha önce iade konusu eşyanın mülkiyetini edinmek için zaten bir bedel ödemiş olan malik, çoğu zaman ikinci kez bedel ödemek istemeyeceğinden, zilyet aleyhine açılan taşınır veya istihkak davası sonuçsuz kalacaktır. Bir  taşınır  eşya  olarak  motorlu  araçlar  hakkında  da  TMK  989/II hükmünün uygulama alanı bulacağı kuşkusuzdur. Bununla birlikte söz konusu uygulamada,  hükmün  amacı  ve  şartlarının  göz  önünde  bulundurulması gerekir:  Motorlu aracın haksız zilyedinin TMK 989/II de öngörülen alıkoyma hakkını kullanabilmesi için, her şeyden önce aracın açık artırmadan veya pazardan ya da benzeri eşya satanlardan veya bu tür bir yerden almış olan bir kimseden alınmış olması gerekir. Örneğin, motorlu aracı, günlük dilde oto galeri vb. şekillerde adlandırılan yerlerden birinden almış olan zilyet, sözü edilen şartı sağlamış olur. Buna karşılık, motorlu aracı malikten kiralayıp sahte belgelerle satan bir kimseden veya hırsızdan alan zilyet, iyiniyetli olsa dahi, TMK 989/II uyarınca alıkoyma hakkına sahip değildir. Konuya ilişkin Yargıtay uygulamasında hükmün bu şartı üzerinde yeterince durulmadığı, haksız zilyede satış bedelinin ödenmesine hükmedilirken, genellikle motorlu aracın  sahibinin  elinden  rızasıyla  çıkmış  olmasına  dayanıldığı gözlemlenmektedir. Oysa ki, eşyanın sahibinin elinden rızasıyla çıkmış olması TMK 989/II hükmünün uygulanma şartlarından biri olmadığı gibi,                                                  gerekçe gösterilerek davanın reddine karar verilmesi usul ve yasaya uygun bulunmamış kararın bozulması gerekmiştir. (Karar metni için bkz. Kazancı, E.T.: 1.8.2019) 40  Aynı yönde bkz. Stark/Lindenmann, Art. 934 N. 47.  41  Bu yönde örnek olarak bkz. Yarg. 13. HD, T. 7.6.2018, E. 2015/36450, K. 2018/6765; Yarg. 4. HD, T. 14.11.2017, E. 2017/2843, K. 2017/7204; Yarg. 4. HD, T. 8.11.2016, E. 2015/9657, K. 2016/10945; buna karşılık Yargıtay, açık oto pazarının TMK 989/II nin uygulanmasını  gerektiren  bir  yer  olmadığı  gerekçesiyle,  otomobilin  iyiniyetli  haksız zilyedinin,  iade  talep  eden  malikten  satın  alma  bedelinin  kendisine  ödenmesini isteyemeyeceğine hükmetmiştir: Yarg. 4. HD, T. 8.10.2007, E. 2006/12302, K. 2007/11744 (Karar metinleri için bkz. Kazancı, E.T.: 1.8.2019) 42 Yarg. 4. HD, T. 8.10.2007, E. 2006/12302, K. 2007/11744; T. 19.2.2007, Yarg. 4. HD, T. 19.2.2007, E. 2006/2092; K. 2007/1795 (Karar metinleri için bkz. Kazancı, E.T.: 1.8.2019).  43  Örnek olarak bkz. Yarg. 4. HD, T. 14.11.2017, E. 2017/2843, K. 2017/7204; Yarg. 4. HD, T. 14.6.2017, E. 2015/11463, K. 2017/4048; Yarg. 4. HD, T. 7.4.2016; E. 2016/1025, K. 2016/4703; Yarg. 4. HD, T. 14.1.2013, E. 2012/879, K. 2013/211 (Karar metinleri için bkz. Kazancı, E.T.: 1.8.2019).  853Özçelik                                                 Ankara Üni. Hukuk Fak. Dergisi, 68 (4) 2019: 841-861  aksine, anılan hükmün genel anlamda normatif değeri, sahibinin elinden rızası dışında çıkan eşyada kendini gösterir. Zira, motorlu araçların yukarıda anılan istisnaî durumu bir yana, genel olarak malikin rızasıyla elinden çıkan taşınırı edinen  iyiniyetli  üçüncü  kişinin  bu  edinimi  TMK  988  uyarınca korunacağından, malik, ancak kendisinin elinden rızası dışında çıkan bir taşınırı geri alabilir.  Öte  yandan motorlu  aracın  haksız  zilyedinin  alıkoyma  hakkını  ileri sürebilmesinin bir diğer şartı da, onun iyiniyetli olmasıdır. Zilyetliği kendisine devredenin  iyiniyetli  olup  olmamasının  ise  herhangi  bir  önemi bulunmamaktadır. Burada iyiniyetin taşıdığı anlam, emin sıfatıyla zilyetten hak  kazanmada  olduğu  gibi,  zilyetliği  devredenin  tasarruf  yetkisinin bulunmadığını bilmemek ve bilmesi de gerekmemektir. İyiniyetin varlığı asıl olduğundan (TMK 3/I), haksız zilyedin iyiniyetli olmadığını iddia eden malik, bunu ispat etmekle yükümlüdür. Zilyedin iyiniyetli olmaması halinde, motorlu araç için bir bedel ödemiş olsa dahi, söz konusu bedelin kendisine ödenmesini talep etme ve bedel ödenmediği takdirde motorlu aracı alıkoyma hakkı bulunmamaktadır.  IV.  ÜÇÜNCÜ KİŞİNİN GERİ VERME BORCUNUN KAPSAMI VE ARAÇ İÇİN YAPTIĞI GİDERLERE İLİŞKİN TALEP HAKLARI A- GERİ VERME BORCUNUN KAPSAMI Haksız  zilyetliğin  geri  verilmesi,  TMK  993-995  hükümlerinde düzenlenmiştir.  Anılan  hükümler  uyarınca,  haksız  zilyedin  geri  verme borcunun kapsamının belirlenmesinde temel ölçüt, haksız zilyedin iyiniyetli olup olmadığıdır. Bu anlamda iyiniyet, zilyetliğinin hakka dayanmadığını bilmemek ve bilmesi de gerekmemektir (TMK 3/I)47.  İyiniyetli haksız zilyedin geri verme borcunun kapsamı, Türk Medenî Kanunu nun  993.  maddesinde  düzenlenmiştir.  Anılan  hükmün  birinci fıkrasına göre, İyiniyetle zilyedi bulunduğu şeyi, karineyle mevcut hakkına uygun şekilde kullanan veya ondan yararlanan zilyet, o şeyi geri vermekle yükümlü olduğu kimseye karşı bu yüzden herhangi bir tazminat ödemek                                                  44  Stark/Lindenmann, Art. 934 N. 35; Arnet/Eitel, Art. 934 N. 10; BGE 103 II 186 45  Bkz. Oğuzman/Seliçi/Oktay-Özdemir, s. 104 dn. 222; Özen, B.: Haksız Zilyetlikte İade, İstanbul 2003, s. 103.  46  Bu konuyla ilgili olarak bkz. Özen, s. 3 vd.  47  Serozan, s. 183 N. 701; Sirmen, s. 97; Özen, s. 103; Oğuzman/Seliçi/Oktay-Özdemir, s. 116 N. 548.  854Ankara Üni. Hukuk Fak. Dergisi, 68 (4) 2019: 841-861            Motorlu Araç Mülkiyetinin …  zorunda değildir. Yine aynı hükmün ikinci fıkrasına göre, İyiniyetli zilyet, şeyin kaybedilmesinden, yok olmasından veya hasara uğramasından sorumlu olmaz. Değinilen hükümler çerçevesinde, motorlu aracı geri vermek zorunda kalan iyiniyetli zilyet, aracı mevcut haliyle iade etmekle borcundan kurtulur. Zilyetliği süresince aracı bizzat kullanması nedeniyle herhangi bir bedel ödemek zorunda olmadığı gibi, örneğin motorlu aracı kiraya vererek gelir elde etmişse, bu geliri de malike devretmesi gerekmez. Öte yandan, kendisinden, aracın yıpranması, zarar görmesi ve hatta yok olması gibi nedenlerle herhangi bir tazminat da istenemez.  Buna  karşılık,  TMK  995/I e  göre,  İyiniyetli  olmayan  zilyet,  geri vermekle yükümlü olduğu şeyi haksız alıkoymuş olması yüzünden hak sahibine verdiği  zararlar  ve  elde  ettiği  veya  elde  etmeyi  ihmal  eylediği  ürünler karşılığında  tazminat  ödemek  zorundadır.  Bu  hüküm  çerçevesinde, zilyetliğinin haksız olduğunu bilen veya bilmesi gereken zilyet, motorlu aracı haksız olarak elinde bulundurmasıyla uygun illiyet bağı içerisindeki zararları tazmin  etmelidir.  Söz  konusu  zararlar,  motorlu  aracın  gördüğü  zararlar olabileceği  gibi,  motorlu  araç  malikinin  aracı  kullanamaması  nedeniyle uğradığı  zararlar  da  olabilir.  İyiniyetli  olmayan  zilyedin  sözü  edilen sorumluluğu, ilke olarak, kusura bağlı değildir. Ancak, iyiniyetli olmayan zilyet, şeyi kime geri vereceğini bilmediği sürece ancak kusuruyla verdiği zararlardan sorumlu olur. (TMK 995/III). Örneğin motorlu aracın çalıntı olduğunu  bilen  fakat  tüm  araştırmalarına  rağmen  malikin  kim  olduğunu öğrenemeyen zilyedin durumu böyledir.   İyiniyetli olmayan zilyet, motorlu araç dolayısıyla bir gelir elde ettiyse, örneğin aracı kiraya verdiyse, TMK 995/I anlamında elde edilen hukukî ürün niteliğindeki bu geliri malike devretmekle yükümlüdür. Haksız zilyedin motorlu aracı bizzat kullanmış olması halinde de, zilyetlik süresi için rayiç kira  bedelleri  dikkate  alınarak  hesaplanacak  kullanma  bedelini  malike ödemesi  gerekir.  Öte  yandan,  motorlu  araç  kiraya  verilebilir  bir  eşya olduğundan, haksız zilyet aracı hiç kullanmamış veya kiraya vermemiş olsa                                                  48  Özen, s. 123; Oğuzman/Seliçi/Oktay-Özdemir, s. 117 N. 551.  49  Özen, s. 227; Oğuzman/Seliçi/Oktay-Özdemir, s. 118 N. 554; Serozan, s. 184 N. 707 vd.  50  Serozan, s. 184, N. 706; Özen, s. 125; Sirmen, s. 98.  51  Bkz. Stark/Lindenmann, Art. 940 N. 3 vd.; Özen, s. 217; Sirmen, s. 100; Serozan, s. 192 N. 742 vd.; Yarg. 19. HD. T. 18.3.2019, E. 2019/580, K. 2019/1718 (Karar metni için bkz. Kazancı, E.T.: 1.8.2019) 52  Özen, s. 220 vd.; Serozan, s. 193 N. 744.  53  Özen, s. 246 vd.; Sirmen, s. 100-101.  54  Oğuzman/Seliçi/Oktay-Özdemir, s. 128 dn. 344; Özen, s. 267 vd; Yarg. 19. HD. T. 18.3.2019, E. 2019/580, K. 2019/1718 (Karar metni için bkz. Kazancı, E.T.: 1.8.2019).  855Özçelik                                                 Ankara Üni. Hukuk Fak. Dergisi, 68 (4) 2019: 841-861  bile, hukukî ürün elde etmeyi ihmal etmiş olması nedeniyle TMK 995/I uyarınca malike karşı sorumlu olur.  Doktrinde hâkim görüşe göre, iyiniyetli olmayan zilyedin TMK 995/I uyarınca sorumluluğu, haksız fiil zamanaşımına (TBK 72) tâbidir.   ARAÇ  İÇİN  YAPILAN  GİDERLERE  İLİŞKİN  TALEP HAKLARI Medenî Kanun, geri verme borcunun kapsamı gibi, haksız zilyedin iade etmek zorunda kaldığı şey için yaptığı giderlere ilişkin talep hakları konusunu da, zilyedin iyiniyetli olup olmamasına göre düzenlemiştir.  Türk Medenî Kanunu  nun 994. maddesi, iyiniyetli zilyedin giderlere ilişkin  talep  haklarını  düzenler.    Anılan  hükmün  birinci  fıkrasına  göre İyiniyetli  zilyet,  geri  vermeyi  isteyen  kimseden  şey  için  yapmış  olduğu zorunlu  ve  yararlı  giderleri  tazmin  etmesini  isteyebilir  ve  bu  tazminat ödeninceye  kadar  şeyi  geri  vermekten  kaçınabilir.  Genel  kabul  gören anlayışa  göre  zorunlu  giderler,  geri  verme  konusu  şeyin  varlığını  veya ekonomik  işlevini  devam  ettirebilmesi  için yapılan  giderler  iken, yararlı giderler, şeyin değerini veya ondan sağlanan verimi artıran giderlerdir. Böylece motorlu aracın haksız zilyedi, iade talep eden malikten, örneğin vergi, zorunlu sigorta veya onarım gibi zorunlu giderlerin ve periyodik bakım, temizlik veya boya gibi yararlı giderlerinin ödenmesini talep edebilecektir. Buna karşılık, haksız zilyet, sırf kendi zevki için, motorlu aracı yeniden boyatarak rengini değiştirmişse, motorlu aracı geri verirken, böylesi bir lüks giderin karşılanmasını talep edemez (TMK 994/II, c.1). Bununla birlikte, bu tür giderlere sebep olan eklemeleri zararsızca söküp alma imkânı varsa ve kendisine bunun için bir karşılık önerilmemişse, haksız zilyede söz konusu                                                  55  Serozan, s. 194 N. 746; Oğuzman/Seliçi/Oktay-Özdemir, s. 127- 128 dn. 334.  56  Serozan, s. 198 N. 760; Oğuzman/Seliçi/Oktay-Özdemir, s. 129 N. 587; Sirmen, s. 103. Buna karşılık haksız zilyedin konumunu vekile benzetmek suretiyle, vekalet sözleşmesinden doğan alacaklar için öngörülen (TBK 147/b. 5) beş yıllık zamanaşımı süresinin uygulanması gerektiği yönünde bkz. Özen, s. 94-95. Yargıtay ın 25.5.1938 tarihli ve E. 37/29, K. 38/10 sayılı İçtihadı Birleştirme Kararı na (Karar metni için bkz. Kazancı, E.T.: 1.8.2019) dayanan uygulamasında ise, taşınmazlarda ecrimisil (haksız işgal tazminatı) olarak adlandırılan kullanma  karşılığı,  kira  alacağına  benzetilerek,  TBK  147/b.  1 e  kıyasen  beş  yıllık zamanaşımına tâbi tutulmaktadır. Örnek olarak bkz. Yarg. 8. HD, T. 8.4.2019, E. 2018/5463, K. 2019/3814; Yarg. 8. HD, T. 13.12.2018, E. 2018/15380; K. 2018/20197 (Karar metinleri için bkz. Kazancı, E.T.: 1.8.2019).  57  Oğuzman/Seliçi/Oktay-Özdemir, s. 119 N. 558; Sirmen, s. 104; Tekinay/Akman/Burcuoğlu/ Altop, s. 227. Zorunlu gider kavramını daha geniş algılayan görüşler için bkz. Özen, s. 326 vd.  856Ankara Üni. Hukuk Fak. Dergisi, 68 (4) 2019: 841-861            Motorlu Araç Mülkiyetinin …  eklemeleri ayırıp alma hakkı (ius tollendi)58 tanınmıştır (TMK 994/II, c. II). Örneğin motorlu araca, salt süslemek amacıyla takılmış bir aksesuar, belirtilen şartlar çerçevesinde sökülüp alınabilir.  Öte yandan tıpkı TMK 989/II hükmünde olduğu gibi, burada da iyiniyetli haksız zilyede, giderlere ilişkin talepleri karşılanmadıkça, alıkoyma hakkı tanınmıştır. Kuşkusuz motorlu aracın haksız zilyedi için de aynı imkân söz konusudur.  Yukarıda da ifade edildiği gibi, geri verme borçlusu iyiniyetli zilyedin geri  verme  konusu  şeyden  elde  ettiği  yararları  malike  verme  borcu bulunmamaktadır. Bununla birlikte, zilyedin geri vermekle yükümlü olduğu şeyi  kullanarak  elde  ettiği  doğal  veya  hukukî  ürünlerin  değeri,  yaptığı giderlerden doğan alacaklarına mahsup edilir (TMK 994/III)59. Bu çerçevede, örneğin,  haksız  zilyedin  geri  vermekle  yükümlü  olduğu  motorlu  aracı başkalarına  kullandırma  karşılığında  elde  ettiği  ücret,  talep  edebileceği giderlerden doğan alacağından düşülür. Geriye kalan bir meblağ varsa, zilyet ancak bu meblağı talep edebilir ve ancak bu meblağ için alıkoyma hakkını kullanabilir.  Öte  yandan,  elde  edilen  ürünlerin  değerinin,  zilyedin giderlerden doğan alacağından daha fazla olması halinde, bu fazladan meblağ, kendisinden talep edilemez. Aksinin kabulü, iyiniyetli zilyedi elde ettiği yararları malike devretmekle yükümlü kılmak anlamına gelir ve bu durum TMK 994/I e aykırılık teşkil eder. İyiniyetli olmayan zilyedin yaptığı giderlere ilişkin hakkı, TMK 995/II hükmünde düzenlenmiştir. Anılan hükme göre İyiniyetli olmayan zilyet, yaptığı  giderlerden  ancak  hak  sahibi  için  de  zorunlu  olanların  tazmin edilmesini isteyebilir. Bu hüküm çerçevesinde, motorlu aracın iyiniyetli olmayan zilyedi, yalnızca araç için yaptığı, hak sahibi için de zorunlu olan giderlerin karşılanmasını talep edebilecektir. Ayrıca, hâkim görüşe göre, iyiniyetli olmayan zilyedin, söz konusu giderlerin ödenmemesi gerekçesiyle şeyi  geri  vermekten  kaçınma  (alıkoyma)  hakkı  da  bulunmamaktadır.                                                  58  Bu kavram için bkz. Özen, s. 405 vd.; Serozan, s. 191 N. 737.  59  TMK 994/III hükmünün temelinde yatan düşünceler için bkz. Özen, s. 313 vd.  60  Tekinay/Akman/Burcuoğlu/Altop, s. 230; Özen, s. 319.  61  Stark/Lindenmann, Art. 939 N 18; Arnet/Eitel, Art. 939 N. 5; Özen, s. 318. 62  Bkz. Özen, s. 339 vd.; Oğuzman/Seliçi/Oktay-Özdemir, s. 130 N. 590; Yarg. 4. HD, T. 23.6.2003, E. 2003/3140, K. 2003/8168 (Karar metni için bkz. Kazancı, E.T.: 1.8.2019).  63  Stark/Lindenmann, Art. 940 N 33; Oğuzman/Seliçi/Oktay-Özdemir, s. 130 N. 589; Sirmen, s. 105; Serozan, s. 196 N. 754; iyiniyetli olmayan zilyedin de alıkoyma hakkı bulunduğu yönündeki görüş için bkz. Özen, s. 397.  857Özçelik                                                 Ankara Üni. Hukuk Fak. Dergisi, 68 (4) 2019: 841-861  İyiniyetli  olmayan  zilyedin  lüks  gider  niteliğindeki  eklemeleri  ise,  tıpkı iyiniyetli zilyet gibi, ayırıp alabileceği kabul edilmektedir.  Haksız  zilyedin  giderlere  ilişkin  talep  hakları,  hâkim  görüşe  göre, sebepsiz zenginleşme zamanaşımına (TBK 82) tâbidir.  SONUÇ Karayolları  Trafik  Kanunu nun  20.  Maddesinin  (d)  bendi,  motorlu araçların mülkiyetinin, ancak malikle yapılacak ve noterce düzenlenecek sözleşmeye dayalı olarak devrini öngörmektedir. Anılan hüküm karşısında, motorlu aracın mülkiyetini tasarruf yetkisi bulunmayan bir kimseden edinme olanağı bulunmamaktadır. Bu nedenle, genel kuralın aksine, motorlu araç mülkiyetinin emin sıfatıyla zilyetten iyiniyetle edinilmesi mümkün değildir. Emin sıfatıyla zilyet olsun veya olmasın, motorlu aracın zilyedinin herhangi bir yolla noterde sözleşme yapma imkânını elde etmiş olması da bu sonucu değiştirmez.  Motorlu araç üzerinde tasarruf yetkisine sahip olmayan bir kimsenin, her nasılsa trafik siciline malik olarak tescil edilmiş olması halinde, söz konusu kimseden mülkiyeti devralan iyiniyetli üçüncü kişi de mülkiyeti kazanamaz. Çünkü, trafik sicilinin, örneğin tapu sicilinden farklı olarak, motorlu araç üzerindeki aynî haklara alenîyet sağlama işlevi bulunmamaktadır. Bunun doğal bir sonucu olarak, trafik sicilinin yansıttığı görünüşe güveni koruyan herhangi bir hukukî düzenleme de bulunmamaktadır. Tüm bu nedenlerle Yargıtay ın  yakın  tarihli  bazı  kararlarında  benimsenen,  motorlu  aracın mülkiyetini  iyiniyetle  devralan  üçüncü  kişinin  ediniminin  korunacağı yönündeki yaklaşımı isabetli bulmak mümkün değildir.  Edinimi korunmayan iyiniyetli üçüncü kişi, TMK 989/II de öngörülen diğer  şartların  da  varlığı  halinde,  satıcıya  ödediği  bedel  kendisine ödenmedikçe motorlu aracı iade etmekten kaçınabilir. Malikin sözü edilen bedeli iyiniyetli zilyede ödemeyeceğini açıkça beyan etmesi halinde, motorlu aracın geri verilmesi talebiyle açılan dava reddedilmelidir.  Motorlu aracın haksız zilyedinin geri verme borcunun kapsamı, TMK 993-995 te yer alan haksız zilyetliğin geri verilmesi hükümlerine tabîdir. Keza, haksız zilyedin motorlu araç için yaptığı giderlere ilişkin taleplerinin de aynı hükümler çerçevesinde karara bağlanması gerekir.                                                      64  Sirmen, s. 105-106; Özen, s. 417; karş. Tekinay/Akman/Burcuoğlu/Altop, s. 234.  65  Oğuzman/Seliçi/Oktay-Özdemir, s. 130 N. 591; Sirmen, s. 106; Serozan, s. 198 N. 760; karş. Özen, s. 372 vd.  858Ankara Üni. Hukuk Fak. Dergisi, 68 (4) 2019: 841-861            Motorlu Araç Mülkiyetinin …  KISALTMALAR Art.       : Artikel Aufl.     : Auflage b.         : bent BGE     : Entscheidungen des Schweizerischen Bundesgerichts bkz.       : bakınız c.         : cümle  C.        : Cilt D.         : Digesta dn.        : dipnot E.         : Esas Numarası E.T.       : Erişim Tarihi HD       : Hukuk Dairesi HGK     : Hukuk Genel Kurulu Hrsg.     : Herausgeber Jherings JB  : Jherings Jahrbücher für die Dogmatik des bürgerlichen        Rechts K.        : Karar Numarası Karş.     : karşılaştırınız Kazancı  : Kazancı İçtihat Bilgi Bankası KTK     : 2918 sayılı Karayolları Trafik Kanunu m.        : madde N.        : Kenar Notu OR    : Bundesgesetz vom 30. März 1911 betreffend die Ergänzung des Schweizerischen Zivilgesetzbuches (Fünfter Teil: Obligationenrecht) (İsviçre Borçlar Kanunu) s.         : sayfa  S.         : Sayı  T.        : Tarih  TBK     : 6098 Sayılı Türk Borçlar Kanunu TMK     : 4721 Sayılı Türk Medenî Kanunu vb.        : ve benzeri vd.        : ve devamı 859Özçelik                                                 Ankara Üni. Hukuk Fak. Dergisi, 68 (4) 2019: 841-861  Yarg.     : Yargıtay Yuk.     : Yukarıda ZGB     : Schweizerisches Zivilgesetzbuch vom 10. Dezember 1907 (İsviçre Medenî Kanunu)",
     "Kaynakça": "Arnet,  R./Eitel,  P.:  Handkommentar  zum  Schweizer  Privatrecht, Sachenrecht, Art. 641-977 ZGB (Hrsg.: Breitschmid, B./Jungo, A.), 3. Aufl. Zürich 2016.  Aybay, A./ Hatemi, H.: Eşya Hukuku, 3. Bası, İstanbul 2012.  Çeliktaş, D.: Motorlu Taşıt Aracının Noterde Satış ve Devri Geçerlik Şartı mıdır?, Manisa Barosu Dergisi, 1986, Yıl: 6, Sayı: 21, s. 2-5.  Doğan, M.: Teslime Bağlı Olmayan Sicilli Motorlu Taşıt Rehni, Erzincan Üniversitesi Hukuk Fakültesi Dergisi, C. XII, S. 3-4, (2008), s. 181-207. Ehrenberg, V.: Rechtssicherheit und Verkehrssicherheit, mit besonderer Rücksicht auf das Handelsregister, Jherings JB, Bd. 47 (1904), s. 273338. Emmenegger, S.: Schenkung und Gutglaubensschutz, Festschrift für Bruno Huwiler zum 65. Geburtstag, Bern 2007, s. 219-231. Erbek, Ö.: Taşınır Mülkiyetinin Devrinde Sebebe Bağlılık (İllîlik)- Soyutluk (Mücerretlik) Meselesi, Yaşar Üniversitesi Elektronik Dergisi, C. 8, Özel Sayı, Prof. Dr. Aydın ZEVKLİLER e Armağan, Aralık 2013, s. 937-985. Eren, F.: Borçlar Hukuku Genel Hükümler, 21. Baskı, Ankara 2017 Gümüş, M. A.: Borçlar Hukuku Özel Hükümler, C.1, 3. Bası, İstanbul 2013.  İnceoğlu, M. M.: Pazardan, Açık Artırmadan veya Benzer Eşya Satanlardan Edinilen Taşınır Eşyaya İlişkin Olarak Ortaya Çıkan Bazı Sorunlar (TMK 989/II), Prof. Dr. Özer Seliçi ye Armağan, Ankara 2006, s. 311341. Krimphove, D.: Das europäische Sachrenrecht, Köln 2006. Kurt, E.: Motorlu Araç Mülkiyetinin Devri, Tescili ve Harici Devirler, Yaşar Üniversitesi  Elektronik  Dergisi,  C.  8,  Özel  Sayı,  Prof.  Dr.  Aydın ZEVKLİLER e Armağan, Aralık 2013, s. 1857-1930.  860Ankara Üni. Hukuk Fak. Dergisi, 68 (4) 2019: 841-861            Motorlu Araç Mülkiyetinin …  Nomer, H. N./Engin, B.İ.: Türk Borçlar Kanunu Şerhi, Özel Borç İlişkileri, C.1, Satış Sözleşmesi, 4. Baskı, Ankara 2018. Nomer, H. N./Ergüne, M. S.: Eşya Hukuku, Zilyetlik ve Tapu Sicili, İstanbul 2014.  Oğuzman, M. K./Öz, T.: Borçlar Hukuku Genel Hükümler, Cilt-1, 16. Bası, İstanbul 2018 Oğuzman, M. K./Seliçi, Ö./Oktay-Özdemir, S.: Eşya Hukuku, 19. Baskı İstanbul 2016. Sirmen, A. L.: Eşya Hukuku, 6. Baskı, Ankara 2018  Ozanoğlu, H.  S.: Türk Medeni Kanunu nun 940. Maddesinin II. Fıkrası (Motorlu  Taşıt  Rehni)  Üzerine,  Gazi  Üniversitesi  Hukuk  Fakültesi Dergisi, Cilt V, S.1-2. s. 20-35. Öğüz, T.: Motorlu araçların Rehnine İlişkin Uygulamanın Kamuya Açıklık (Aleniyet)  İlkesi  Açısından  Değerlendirilmesi,  Prof.  Dr.  M.  Kemal Oğuzman ın Anısına Armağan, İstanbul 2000, s. 693-725.  Özçelik, Ş. B.: Tapu Siciline Güvenin Korunması, Ankara 2016.  Özen, B.: Haksız Zilyetlikte İade, İstanbul 2003.  Pfister, H. R.: Der Schutz des öffentlichen Glaubens im schweizerischen Sachenrecht, Zürich 1966.  Rusch,  A.  F.:  Gutgläubiger  Fahrniserwerb  als  Anwendungsfall  der Rechtsscheinlehre, Jusletter, 28. Januar 2008.  Sarı, S.: Alıkoyma Hakkı, İstanbul 1997.  Serozan, R.: Eşya Hukuku I, 3. Bası, İstanbul 2014. Stark, E. W./Lindenmann, B.: Berner Kommentar zum schweizerischen Privatrecht, Zivilgesetzbuch, Der Besitz, Art. 919- 941 ZGB, 4. Aufl., Bern 2016.  Tekinay, S. S./Akman, S./Burcuoğlu, H./Altop, A.: Tekinay Eşya Hukuku, İstanbul 1989.   Vogt, N. P.: Basler Kommentar, Obligationenrecht I, Art. 1-529, (Hrsg: Honsell, H/Vogt, N.P./Wiegand, W.) 5. Aufl., Basel 2011.  Wiegand, W.: Basler Kommentar, Zivilgesetzbuch II, Art. 457-977 ZGB, Art. 1-61 SchlT ZGB (Hrsg: Honsell, H/Vogt, N.P./Wiegand, W.), 5. Aufl., Basel 2015. 861"
}