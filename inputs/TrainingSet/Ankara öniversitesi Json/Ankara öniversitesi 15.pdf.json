{
     "Tip": "Makale",
     "Dergi İsmi": "Ankara Üni. Hukuk Fak. Dergisi",
     "Üniversite İsmi": "",
     "Gün": "05",
     "Ay": "08",
     "Yıl": "2021",
     "Cilt": "70",
     "Sayı": "4",
     "Başlık": "CEZA HUKUKUNDA FAİLİN İRADE ÖZGÜRLÜĞÜ TARTIŞMALARI",
     "Title": "Debates on the Free Will of Perpetrator in Criminal Law",
     "Yazar İsmi": [
          "Mehmet Emre YILDIZ"
     ],
     "Danışman İsmi": "",
     "Anahtar Kelimeler": [
          "İrade",
          "irade özgürlüğü",
          "ceza sorumluluğu",
          "kusurluluk",
          "determinizm",
          "indeterminizm",
          "agnostisizm"
     ],
     "Keywords": [
          "Will",
          "free will",
          "criminal responsibility",
          "culpability",
          "determinism",
          "indeterminism",
          "agnosticism"
     ],
     "Özet": "GÜRLÜĞÜ TARTIŞMALARI (Debates on the Free Will of Perpetrator in Criminal Law) Mehmet Emre YILDIZ1 ÖZ Ceza  hukukunda  sorumluluğun  temelini  failin  suçu  işleme  iradesi oluşturmaktadır.  Bu  irade  nedeniyle  fail  kusurlu  sayılmakta  ve  hukuk düzenince  kınanmaktadır.  Bu  kınamanın  sonucu  olarak  failin  davranışı sebebiyle ceza yaptırımına hükmedilebilmektedir. Kuşkusuz fail hakkında fiili  nedeniyle  ceza  yaptırımına  hükmedilebilmesi  için,  failin  fiil  anında yaptığından  başka  türlü  hareket  edebilme  yeteneğine  sahip  olması gerekmektedir. Hukuka uygun olan ile hukuka aykırı olan davranış arasındaki bu seçim imkânı, failin irade özgürlüğü” ile anlatılmaya çalışılmaktadır. Ceza  hukukunda  kusur”  kavramı  içinde  yer  alan,  başka  türlü  hareket edebilme”, kınanma”, hatalı irade oluşturma” gibi hususlar sadece ceza hukukunda  değil,  nörobilimler  ve  felsefe  alanında  da  irade  özgürlüğü” konusu  altında  tartışılmaktadır.  Bu  denli  öneme  sahip  irade  özgürlüğü kavramının ceza hukuku açısından nasıl ele alındığı yakından incelenmesi gereken bir konudur. Söz konusu çalışma ceza hukukundaki klasik kusur ve sorumluluk  anlayışının  irade  özgürlüğü”  tartışmalarından  ne  şekilde etkilendiğini açıklamaya çalışmaktadır. Anahtar  Kelimeler:  İrade,  irade  özgürlüğü,  ceza  sorumluluğu, kusurluluk, determinizm, indeterminizm, agnostisizm.                                                             Makalenin Geliş Tarihi: 14.05.2021, Makalenin Kabul Tarihi: 05.08.2021 1   Çukurova Üniversitesi Hukuk Fakültesi, Ceza ve Ceza Muhakemesi Hukuku Anabilim Dalı Öğretim Elemanı, e-posta: yildizmehmetemre@gmail.com, Orcid ID: 0000-0001-9969-7730 Mehmet Emre YILDIZ   Ankara Üni. Hukuk Fak. Dergisi, 70 (4) 2021: 1439-1478 ABSTRACT In criminal law, the basis of responsibility is the will of the perpetrator to commit the crime. Because of this will, the perpetrator is considered to be culpable  and  is  condemned  by  the  legal  order.  As  a  result  of  this condemnation, the perpatrators behavior can be punished with a sanction. Of course, in order to be punished the perpetrator must have the ability to act differently from what the perpetrator did. This opportunity to choose between lawful and unlawful behavior is tried to be explained with the perpetrators free will”. Issues such as ability to act differently”, condemnation”, have a wrong will” are being discussed not only in criminal law, but also in neuroscience and philosophy. It is claimed that as a result of the information obtained especially in the field of neuroscience, the person does not actually make a decision about his or her behavior as a free” agent. This study attempts to explain how the classical understanding on culpability” and criminal responsibility” is influenced by the discussions of free will” in the field of philosophy. Keywords:  Will,  free  will,  criminal  responsibility,  culpability, determinism, indeterminism, agnosticism.  GİRİŞ Modern ceza hukuku sisteminde bireylerin uymakla yükümlü oldukları normatif emir ve yasaklar içeren davranış kurallarına yer verilmektedir. Bu sistemin amacı ceza yaptırımının haklı, yerinde ve gereken ölçüde normun belirttiği şekilde eylemde bulunmayan kişilere uygulanmasını sağlamaktır. Bu şekilde gerçekleştirilen cezalandırma politikası ile toplumu oluşturan bireyler arasında sosyal kontrolün sağlanması hedeflenerek, ileride işlenebilecek suç teşkil  eden  eylemlerin  önlenmesi  amaçlanmaktadır.  Bu  amacın gerçekleştirilmesi bakımından meşru zor (şiddet) uygulama tekeline sahip devletin,  sadece  emir  ve  yasak  davranışları  içeren  yasal  düzenlemeleri oluşturması yetmemekte, aynı zamanda bireylerin bu emir ve yasakları içeren düzenlemelere  uyması  konusunda  beklentinin  de  haklı  bir  gerekçeye dayanıyor olması gerekmektedir.  Toplumu oluşturan bireylerin yasanın öngördüğü şekilde davranabilmesi konusunda, kişisel olarak güvence teşkil eden unsurlar ise kişisel sorumluluk 1440 Ankara Üni. Hukuk Fak. Dergisi, 70 (4) 2021: 1439-1478     Ceza Hukukunda Failin İrade Özgürlüğü …  ilkesi ve kusur ilkesidir. Bir ceza hukuku normuna uyulmaması nedeniyle ceza yaptırımına  hükmedilebilmesi  için,  ortada  kişinin  bu  normu  ihlal  etme iradesinin bulunması gerekmektedir. Kişinin normu ihlal eden davranıştan kaçınamayacağı  durumlarda,  kişinin  hukuka  sadık  olmayan  iradesi davranışından tespit edilemeyeceğinden ceza yaptırımının uygulanması da anlamsız olacaktır. Bir başka deyişle ceza sorumluluğunun temelini kişinin normu  ihlal  etme  iradesi  oluşturmaktadır.  Kişideki  normu  ihlal  etme iradesinin  davranıştan  anlaşılabilmesi  için  ise,  kişinin  kusurlu  sayılması gerekmektedir. Bu bakımdan  kusur ceza  yaptırımını meşru hale  getiren, sorumluluğun merkezinde yer alan bir unsurdur. Ceza  yaptırımı  ile  doğrudan  bağlantılı  olan  kusur  ve  sorumluluk kavramları, içeriğinde barındırdığı başka türlü hareket edebilme”, hatalı (hukuka sadık olmayan) irade oluşumu”, eylemden kaçınabilirlik”, kişisel kınanma” gibi konular nedeniyle salt ceza hukukunun değil, aynı zamanda felsefe,  nörobilimler,  teoloji  gibi  farklı  disiplinlerin  de  iştigal  alanını oluşturmaktadır. Öyle ki, failin fiilini özgürce seçebilmesi, bu yönde karar alabilmesi  ile  ilgili  nörobilimler  ve  felsefe  alanında  birçok  tartışma bulunmaktadır.  Bu  tartışmalar  bireyin  irade  özgürlüğü”ne  sahip  olup olmadığı  tartışması  üzerinden  gerçekleştirilmektedir.  Birçok  yazar  bu tartışmalara  ait  sonuçların,  ceza  hukukundaki  klasik  kusur”  anlayışının ortadan kalkmasına dahi yol açabileceğini belirtmektedir2. Zira bir kişinin davranışlarının iradî” olmadığının fen bilimleri (nörobilimler) tarafından kanıtlanması,  ceza  hukukunun  temelini  oluşturan  kusur”  konusunun  da ortadan kalkacağı tartışmalarını beraberinde getirecektir. Belirtilen sebeplerle çalışmada ceza sorumluluğu ve kusur konusunda önem arz eden irade özgürlüğü” tartışmaları farklı bakış açıları çerçevesinde açıklanmaya çalışılmıştır.                                                            2    Roth Gerhard, Fühlen, Denken, Handeln: Wie das Gehirn unser Verhalten steuert, Frankfurt  am  Main,  2003,  s.  544;  Hillenkamp  Thomas,  Strafrecht  ohne Willensfreiheit? Eine Antwort auf die Hirnforschung”, JZ, 7/2005, s. 330. Öğretide aynı doğrultudaki görüş ve yazarları aktaran Schreiber Hans- Ludwig, Ist der Mensch für sein Verhalten rechtlich verantwortlich?”, FS für Adolf Laufs zum 70. Geburtstag,  Humaniora:  Medizin-Recht-Geschichte,  Berlin,  Heidelberg,  New York,  2006,  s.  1071;  Bröckers  Boris,  Strafrechtliche  Verantwortung  ohne Willensfreiheit, Baden-Baden, 2015, s. 32. 1441 Mehmet Emre YILDIZ   Ankara Üni. Hukuk Fak. Dergisi, 70 (4) 2021: 1439-1478 I. CEZA SORUMLULUĞUNUN ESASI A. Genel Olarak Modern  ceza  hukukunun  geçerli  olduğu  hukuk  sistemlerinde  failin cezalandırılabilmesi için, sadece failin kanunda yasaklanmış olan neticeye hukuka aykırı fiili ile sebebiyet vermesi yetmemekte, aynı zamanda bu fiilin kusurlu” olarak addedilmesi de gerekmektedir. Kusur ceza hukuku, failin fiili nedeniyle cezalandırılabilmesi için, başka bir deyişle ceza sorumluluğunun3 doğması için, tipe uygun eylem” ve hukuka aykırılık” unsurları yanında ek bir inceleme unsuru olarak kusur” aşamasına yer vermesi ile ön plana çıkmaktadır. Bu bakımdan salt ortaya çıkan neticeden sorumluluğun doğduğu ceza hukuku (Erfolgsstrafrecht)4 anlayışı, tesadüfî sorumluluk ya da objektif sorumluluk5 anlayışları kusur ceza hukuku anlayışı ile terk edilmiştir. Ceza  hukukunda  failin  gerçekleştirmiş  olduğu  fiil  nedeniyle  ceza yaptırımına maruz kalabilmesi için olmazsa olmaz (=sine qua non) koşul olarak kusur” kavramı, günümüzde yapılan birçok tartışmanın da odağı haline gelmiştir. Bu tartışmalar, ceza hukukunun temelini oluşturan kusur” kavramının içeriğinde yer alan irade”, davranışlarını yönlendirebilme” ve                                                            3   Sorumluluk”  sorunu  özgürlük”  sorununa  doğrudan  bağlıdır.  Özgürlük kavramından bağımsız bir sorumluluk kuramı kurulamaz. Bkz. Erem Faruk/ Danışman Ahmet/ Artuk Mehmet Emin, Ümanist Doktrin Açısından Türk Ceza Hukuku Genel Hükümler, 1997, s. 436.  4   16. yüzyıldan sonra bu anlayış terk edilerek kusur ceza ilkesi ön plana çıkmıştır. Bkz. Heinrich Bernd, Strafrecht  Allgemeiner Teil, 5. Aktualisierte  Auflage, Stuttgart, 2016, s. 223. 5   Özen  e göre objektif sorumluluk, kişinin icrai ya da ihmali hareketinin sonucu olan neticeden, herhangi bir psişik bir bağın varlığı aranmaksızın, salt maddi nedensellik bağı dolayısıyla sorumlu tutulması anlamına gelmektedir. Ancak Özen, modern ceza hukuku anlayışında süjenin sorumluluğuna, maddi bir fiilin sadece nedensel olarak isnat edilmesi ile değil, ayrıca fiilin kast veya en azından taksirli olmasından dolayı psikolojik olarak isnat edildiğinde gidilmesi gerektiğine vurgu yapmaktadır. Bu nedenle objektif sorumluluk ve sübjektif sorumluluk arasında  giderilemez  bir  zıtlık  söz  konusudur.  Bkz.  Özen  Muharrem,  Ceza Hukukunda Objektif Sorumluluk, Ankara, 1998, s. 5, 18. Ceza hukukunda modern sürecin ortaya çıkışındaki en önemli aşamalardan olan Aydınlanma sayesinde insanlık, ceza hukukunda başkasının fiilinden sorumluluk ve objektif sorumluluk dönemlerini  atlattıktan  sonra,  medeniyetin  büyük  bir  zaferi  olarak  sübjektif sorumluluğa  ilişkin  esaslara  ulaşabilmiştir.  Bkz.  Karakehya  Hakan,  İradilik Unsuru Bağlamında Ceza Hukukunda Kast, Ankara, 2010, s. 8. 1442 Ankara Üni. Hukuk Fak. Dergisi, 70 (4) 2021: 1439-1478     Ceza Hukukunda Failin İrade Özgürlüğü …  başka türlü hareket edebilme” gibi unsurlar nedeniyle nörobilimler, teoloji ve felsefe gibi farklı disiplinlerde de ön plana çıkmaktadır. Bu çalışmada irade özgürlüğüne  ilişkin  değişik  yaklaşımların,  ceza  hukukunda  geçerli  olan kusur” ve sorumluluk” anlayışına ne şekilde etki edebileceği hususu ortaya konulmaya çalışılacaktır. Bu nedenle öncelikle irade özgürlüğü” konusunun ceza hukukunda kusur” ve kusur yeteneği” kavramları açısından önemine işaret edilmelidir.  B. İrade Özgürlüğünün Kusur Ve Kusur Yeteneği İçin Önemi İrade özgürlüğü insanın iç özgürlüğünü deyimlemektedir. Buradan da anlaşılacağı üzere özgürlük iç ve dış özgürlük olmak üzere iki açıdan ele alınabilmektedir. Dış özgürlük dış zorlamadan kurtulmuş olmayı, eylem ve davranışlarda herhangi bir dış zorlama ile karşılaşmamayı ifade etmektedir6. Kişinin  almış  olduğu  kararları  uygulamada  dışarıdan  hiçbir  etkenle engellenmemesi durumunda kişi özgürdür7. İç özgürlük ise, iradî kararların gerçekleştirilmesi ile değil, bizzat bu kararların meydana gelmesi ile ilgilidir, yani dış davranış özgürlüğü değil, irade özgürlüğüdür. İradesinin meydana gelmesinde etkili dürtülere (motiflere, saiklere) uymak zorunda olmayan, bunlar  karşısında  şöyle  ya  da  böyle  karar  vermek  gücünde  olan  kimse özgürdür8. Bu tespitlerden de anlaşılacağı üzere irade özgürlüğü normatif bir düzen tesisi olan hukuk alanında da büyük öneme sahiptir. Nitekim irade özgürlüğü  bireyin  normun  istediğini  yerine  getirebilip  getiremeyeceği konusuyla  ilişkili9  olduğundan  hukuk  biliminin  de  inceleme  konusunu oluşturacaktır. Akıl  ve  insan  onuruna  odaklanmış  olan  bir  ceza  hukukunda,  ceza yaptırımı  gerektiren  bir  haksızlığı  işlediği  yönünde  faile  kişisel  isnatta bulunulabilmesi  için,  kusur”  kavramı  ölçü  olarak  kullanılmaktadır. Kusursuz ceza olmaz (nulla poena sine culpa)” ilkesi ve bu ilkenin yayılım özelliğinin  zorunlu  sonucu  olan  kusur  ile  orantılı  ceza”  ilkesi,  failin gerçekleştirmiş olduğu haksız fiil (haksızlık) nedeniyle uygulanabilecek ceza                                                            6   Aral Vecdi, Hukukta İrade Özgürlüğü”, İÜHFM, C. 48, S. 1-4, 1982-1983, s. 249. 7   Aral, s. 249. 8   Aral, s. 249-250. 9   Aral, s. 253. 1443 Mehmet Emre YILDIZ   Ankara Üni. Hukuk Fak. Dergisi, 70 (4) 2021: 1439-1478 yaptırımının çerçevesini çizmektedir. Bu bakımdan kusur eşzamanlı olarak ceza yaptırımı açısından kurucu (konstitutiv)” ve  sınırlayıcı (limitierend)” anlama sahiptir10. Günümüzde failin kusurlu sayılabilmesi bakımından sadece fail ile fiili arasındaki psişik ilişkiyi esas alan psikolojik kusur teorisi” terk edilmiştir. Bu teoriye göre, kusurlu sayılabilmek için, fail ile fiili birbirine bağlayan sübjektif ilişki, yani kast ve taksir ilişkisi bulunması yeterliydi11. Buna karşın                                                            10  Müller-Dietz  Heinz,  Grundfragen  des  strafrechtlichen  Sanktionensystems, Heidelberg-Hamburg, 1979, s. 33. 11  Dönmezer Sulhi/ Erman Sahir, Nazarî ve Tatbikî Ceza Hukuku Cilt: II, İstanbul, 1999, kn. 909. Psikolojik kusur teorisi hakkında alman ceza hukuku öğretisinden aktarılan geniş bilgi için bkz. Meraklı Serkan, Ceza Hukukunda Kusur, Ankara, 2017,  s.  104  vd.  Hafızoğulları/  Özen e  göre,  fiilin  iradi  olma  zorunluluğu, geleneksel olarak suçun manevi (=psikolojik veya sübjektif) unsur denen yönünü oluşturmaktadır. Suçun manevi unsuru son zamanlarda genellikle kusurluluk” terimi ile de ifade edilmektedir. Suçun manevi unsuru, icra veya ihmal hareketinin şuurlu ve iradi olmasını gerektirmekte; bu da, kast ve taksir olmak üzere iki biçimde ortaya çıkmaktadır. Suçun manevi unsuru psikolojik bir olgudur. Bu nedenle  manevi  unsur  suçun  maddi  (=objektif)  unsuruna,  yani  fiille eklenmektedir.  Bu  anlamda  suçun  manevi  unsuru,  her  durumda  psişik  bir davranıştan,  failin  iradesinin  bir  tezahüründen  ibaret  bulunmaktadır.  Bkz. Hafızoğulları  Zeki/  Özen  Muharrem,  Türk  Ceza  Hukuku  Genel  Hükümler, Ankara, 2018, s. 240. Toroslu/ Toroslu ya göre, psikolojik anlayış adı verilen ve 19. Yüzyılın ikinci yarısında ceza hukukuna hakim olan geleneksel anlayışa göre kusurluluk, fail ve fiil arasındaki psişik bir bağlantıdan ibarettir. Yazarlara göre, kusurlu sorumluluğun kabulü ile, kişi ancak kastla veya en azından taksirle ortaya koyduğu  için  psikolojik  yönden  de  kendisine  ait  olan  fiilinden  sorumlu tutulmaktadır. Kusurluluk hareketin ve ihmalin mutlaka bilinçli ve iradî olmasını gerektiren bir unsurdur. Bu unsur ise kast ve taksirdir. Bkz. Toroslu Nevzat/ Toroslu  Haluk,  Ceza  Hukuku  Genel  Kısım,  Ankara,  2019,  s.  200-202. Görüşlerden de anlaşılacağı üzere yazarlar kast ve taksir unsurlarını kusurluluk” kavramı ile ilişkilendirmektedirler. Günümüzde Türk ceza hukuku öğretisinde ağırlıklı görüş olarak, kast ve taksir unsurları haksızlık kavramı içinde, haksızlığın işleniş  şekilleri  olarak  değerlendirilmektedir.  Bu  bakımdan  eylemin  kasten işlenmesi eylemin kusurlu” olması ile ilgili değil, eylemin sübjektif yönden tipik olması ile ilgilidir. Eylem kast veya taksirle işlenmemişse eylem sübjektif yönden tipik  olmayacaktır.  Böylece  fail  hakkında  kusurlu  sayılmadığı  için  ceza verilmesine yer olmadığı kararı” değil, eylemi tipik olmadığı için beraat kararı” verilecektir (bkz. CMK m. 223). Öğretide kast ve taksirin çifte işleve sahip olduğunu belirten yazarlar da bulunmaktadır. Bu yazarlara göre, kast ve taksir haksızlığın ayrılmaz parçası ve hareketin kusurlu olarak değerlendirilmesinin 1444 Ankara Üni. Hukuk Fak. Dergisi, 70 (4) 2021: 1439-1478     Ceza Hukukunda Failin İrade Özgürlüğü …  günümüzde geçerli olan normatif kusur teorisi” anlayışına göre, failin fiili nedeniyle kusurlu olarak addedilebilmesi için, bu fiil nedeniyle kişisel olarak kınanabilmesi12 gerekmektedir. Bir fiil nedeniyle failin kınanabilmesi” için ise, failin fiilden kaçınabilir olması gerekmektedir13. Bu durum, şayet irade özgürlüğünden yola çıkacak olursak, ancak bir insanın bir eylemde bulunup bulunmamaya karar verebilecek durumda olabildiği hallerde mümkündür14. Bu itibarla kusur, hukuki anlam ve sonuçlarının bilincinde olarak, haksızlık teşkil eden fiili işleme hususunda bir tercihte bulunduğu için, haksızlık teşkil eden fiili işleyen kişi hakkında bu fiil dolayısıyla bulunulan bir muaheze (kınama, paylama, ayıplama15) yargısıdır16. Böylece denilebilecektir ki, fail sadece kendi isteğinin neden olduğu eylem (=sorumlu olduğu eylem) nedeniyle kınanabilir, yapısında doğal olarak var olan unsurların neden olduğu bir eylem nedeniyle failin kınanması söz konusu olamaz17.                                                            objesidir. Ayrıca kast ve taksir cezanın tayini açısından birer kusurluluk şeklidir. Bu görüş için bkz. Apaydın Cengiz, Ceza Hukukunda Kusurluluk, Ankara, 2018, s. 34-35. 12  …Yeni  ceza  adalet  sistemimizde  akıl  hastalığı; kusur yeteneğini  etkilemesi nedeniyle,  ceza  sorumluluğunu  ortadan  kaldıran  sebeplerden  birisi  olarak düzenlenmiştir. Buna göre, ortada tüm unsurlarıyla oluşmuş bir suç bulunmakta ise de; akıl hastası olduğu saptanan sanık, işlemiş bulunduğu fiilin anlam ve sonuçlarını  algılayamayacak  durumda  olduğundan,  bu  suçun  işlenmesinden dolayı hukuki anlamda ‘kınanamaz , yani sorumlu tutulup cezalandırılamaz…” Yargıtay  Ceza  Genel  Kurulu,  E.  2015/607,  K.  2015/300,  T.  06.10.2015. (karararama.yargitay.gov.tr) 13  Hirsch Hans Joachim, Das Schuldprinzip und seine Funktion im Strafrecht”, ZStW, 106(1994), Heft 4, s. 749. 14  Gropp Walter, Strafrecht Allgemeiner Teil, Berlin, Heidelberg, 2015, kn. 51, s. 276. 15  Muaheze”  kavramının  anlamı  hakkında  bkz.  Büyük  Türkçe  Sözlük (www.tdk.gov.tr) 16  Ceza ise işlemiş olduğu haksızlıktan dolayı bir insanın muaheze edilmesi gerektiği hususundaki yargının somutlaştırılmasıdır, maddi bir muhteva kazanmasıdır. Bkz. Özgenç İzzet, Türk Ceza Hukuku Genel Hükümler, Ankara, 2017, s. 685, 687; Özgenç İzzet, Kusur Yargısı ve Yaş Küçüklüğü”, Adliye ve Çocuk Suçluluğu Sempozyumu 26-28 Ekim 1992, Facultatis Decima Anniversaria, İstanbul, 1993, s. 252-253. 17  Welzel  Hans,  Das  Deutsche  Strafrecht,  Berlin,  1969,  s.  139;  Wessels Johannes/Beulke Werner/Satzger Helmut, Strafrecht Allgemeiner Teil Die Straftat und ihr Aufbau, 45. Auflage, 2015, s. 192. 1445 Mehmet Emre YILDIZ   Ankara Üni. Hukuk Fak. Dergisi, 70 (4) 2021: 1439-1478 Kusurun içeriği genelde kişinin hukuka aykırı irade oluşumunda hatalı olması”,  irade  oluşumunun  sorumlusu  olması”  olarak  belirlenmektedir. Kusur ile faile karşı, gerçekleştirmemesine imkân olduğu halde, yine de hukuka  aykırı  fiili  gerçekleştirdiği  yönündeki  kişisel  kınama  iddiasında bulunulmaktadır18. Bu şekilde gerçekleşen bir iddiada önemli olan husus, failin  önünde  hukuka  aykırı  olmayan  fiili  seçebileceği  fiil  alternatifi bulunmasına ve bunu seçebilecek imkân-iktidara sahip olmasına rağmen, yine de haksız olanı tercih etmesi yer almaktadır. Bir başka deyişle fail fiilini gerçekleştirirken başka türlü hareket edebilirdi, ancak yine de haksız olan fiili seçmiştir. Bu nedenle fail ceza sorumluluğuna sahiptir. Belirtilen şekildeki bir kusur  isnadının  içeriğinde,  başka  türlü  hareket  edebilme”,  alternatif olasılık” gibi hususların bulunuyor olması, ceza hukukunda özgür irade” tartışmalarını  da  beraberinde  getirmektedir.  Bu  tartışmalar  irade” oluşumunda determinizm-indeterminizm görüşleri arasındaki farkların ceza hukukuna taşınması neden olmaktadır. Acaba fail haksızlık teşkil eden fiili gerçekleştirirken,  ceza  normunu  ihlal  etmeyen  davranışı  sergileyebilecek şekilde irade özgürlüğü”ne sahip midir? Pozitif hukuk açısından bakıldığında ise, irade özgürlüğü problemi kusur ve kusur yeteneği açısından belirleyici bir konuma sahiptir. Özellikle TCK m. 31, 32, 33 ve 34 te yer alan failin fiille ilgili davranışlarını yönlendirme yeteneği”  düzenlemesi,  içinde  barındırdığı  başka  türlü  davranabilme,  bu yönde karar alabilme ve alınan kararı uygulayabilme özellikleri nedeniyle irade özgürlüğü sorununun tartışılmasını zorunlu kılmaktadır. Bir kişinin fiil anında  özgür  sayılabilmesi  için  asgari  şartlar;  1.  Fiil  anında  kişinin gerçekleştirmiş olduğu fiil haricinde yapma ya da yapmama hususunda fiil alternatifinin mevcut olması, 2. Gerçekleştirilmiş fiilde kişinin eser sahibi olarak  kendisine  atfedilemeyecek  etkenlere  maruz  kalmadan  (Örn.  akıl hastalığı), kendini ortaya koyması olarak belirtilebilir. Belirtilen özellikler ise bir kişinin fiili nedeniyle kınanıp kınanmayacağı” hususunda yol gösterici olacaktır.                                                              18  Roxin Claus, Strafrecht Allgemeiner Teil Band I, 4. Auflage, München, 2006, § 19, s. 860. 1446 Ankara Üni. Hukuk Fak. Dergisi, 70 (4) 2021: 1439-1478     Ceza Hukukunda Failin İrade Özgürlüğü …  II.  İRADE  ÖZGÜRLÜĞÜ  KAVRAMINA  İLİŞKİN  DEĞİŞİK BAKIŞ AÇILARI A. Determinist Görüşler Determinizm  (Belirlenimcilik19,  Gerekircilik20)  ruhbilim  açısından fiziksel ya da ruhsal bütün olayların, kendilerinden önceki olayların etki ve baskısı  altında  ortaya  çıktıklarını  ileri  süren  bir  görüş  olarak tanımlanmaktadır21.  Bu  görüşte  insan  özgürlüğü  ve  iradesi  yadsınmıştır. İnsanın davranış ve eylemleri değişmez yasalara bağlıdır. Bu anlayışa göre, insan öyle davranmak zorunda olduğu için davranmaktadır22. Bu görüşe göre insan yaradılışının ve çevresinin tutsağıdır, iyi ya da kötü ne ise odur. Şu veya bu biçimde davranmak insanın elinde değildir. İnsanı egemenliği altında tutan biyolojik, fizik ve psikolojik kanunlar irade serbestliğine yer bırakmaz23. Deterministlere göre, insanın iradesi özgür değildir; insanın yaşamında her şey, iradî kararlar dahi, nedensellik bağlantısı içerisinde önceden belirlenmiş bulunmaktadır24. Yılmaz a göre determinizm anlayışı ile şu hususlar ileri sürülmektedir25: a. Determinizm, neticeyi meydana getiren sebeplerin çokluğunu kabul etmez. Determinizm neticeyi meydana getiren sebebin tek olduğunu; eğer  sebepler  çok  görünüyorsa,  bunların  tek  bir  sebebe  irca edilebileceğini ileri sürer. b. Determinizme göre, sebep ile netice arasında bir kopukluğun, çatlağın bulunmaması gerekir. Bir başka deyişle sebep ile netice arasındaki bağlantı sürekli olmalıdır.                                                            19 Belirlenimcilik sözlükte, her olayın başka olayların gerekli ve kaçınılmaz bir sonucu  olduğunu  ileri  süren  öğreti,  gerekircilik,  determinizm  olarak tanımlanmaktadır. Bkz. www.tdk.gov.tr  20 Nesnel gerçekliğin nedensellikle ve nedensel yasalarla belirlendiğini ileri süren bilimsel görüş. Tanım ve kavramın tarihsel anlamları için bkz. Hançerlioğlu Orhan, Felsefe Ansiklopedisi Kavramlar ve Akımlar Cilt 2, İstanbul, 1976, s.222. 21 Hançerlioğlu, Felsefe Ansiklopedisi, Cilt 2, s. 223. 22   Hançerlioğlu, Felsefe Ansiklopedisi, Cilt 2, s. 223. 23 Yüce Turhan Tûfan, Ceza Hukukunun Temel Kavramları, Ankara, 1985, s. 53. 24 Aral, s. 253. 25 Yılmaz Tahsin, Determinizm ve Hürriyet Problemi, Ankara, 1972, s. 18-19. 1447 Mehmet Emre YILDIZ   Ankara Üni. Hukuk Fak. Dergisi, 70 (4) 2021: 1439-1478 c. Neticenin sebep tarafından doğurulması gerekmektedir. Netice sebebi değil, sebep neticeyi doğurmalıdır. d. Sebep ile netice arasında, bilgi bakımından çift yönlü bir bağlılık bulunmaktadır. Yani sebep verildiğinde neticeyi, netice verildiğinde sebebi hesaplayabilmek veya çıkarabilmek mümkündür. e.  Sebep  ile  netice  arasındaki  bağlılıkta  zamanın  rol  oynamaması gerekmektedir. Çünkü zamanın, olayların özünü değiştirdiği, olaylara yaratıcı olarak tesirde bulunduğu kabul edilirse, hiçbir zaman ne aynı sebepler ne de aynı sonuçlar ortaya çıkabilecektir. Determinizmin dayandığı tez, insani davranışın nedensellik ilkesi içinde tümüyle belirli olduğu ve bu sebeple suçun da eğilim ve çevrenin getirdiği zorunlu bir ürün olduğu yönündedir. Bu görüşe karşı çoğunlukla insanın kendine etki eden dürtüleri kontrol edebilme ve davranışlarını değerlere göre düzenleme  yeteneğine  sahip  olan  yegâne  canlı  olduğu  gerçeği  öne sürülmektedir26.  Determinizm,  öngörülebilirlikleri  olanağından  bağımsız  olarak  tüm süreçlerin doğa kanunlarıyla belirlenmesi anlamına gelmektedir. Doğadaki tüm olaylar ve ayrıca insani eylemler, dünyadaki bir durum sonrasında sadece belirli bir durumun (ve sadece bu durumun) meydana gelebileceği kaidesiyle bu kanuna tabidirler27. Her şeyi bilimsel olarak öngörebilme yeteneğinin kabulü,  determinizmi  şart  koşmakta  ve  bu  varsayım  tüm  olayların belirlenebilir  olduğunu  ortaya  koymaktadır.  Her  halükarda  determinizm savunucuları, olup biten her şeyin bu zorunlu şarta bağlı olmasından ötürü insanın  özgür  olduğunu  kabul  etmemektedirler28.  Bu  nedenle  kusurun, dogmatik insan özgürlüğü probleminin ortaya koyduğu tartışmadan bağımsız olarak  gerekçelendirilmesi  gerektiğini  savunmaktadırlar.  Determinizm savunucularına göre, insan tablosu şu şekilde olmaktadır; insani her türlü eylem, zorunlu olarak doğa kanununun bir gereği olarak ortaya çıkmaktadır.                                                            26 Haft Fritjof, Strafrecht Allgemeiner Teil, 9. Auflage, München, 2004, s. 118. 27 Wulff Agnes, Die Existenziale Schuld, Berlin, 2008, s. 36; Dreher Eduard, Die Willensfreiheit: Ein zentrales Problem mit vielen Seiten, München, 1987, s. 18 vd. 28 Lackner Karl/ Kühl Kristian, Strafgesetzbuch Kommentar, München, 2014, vor § 13, kn. 26; Wullf, s. 36. 1448 Ankara Üni. Hukuk Fak. Dergisi, 70 (4) 2021: 1439-1478     Ceza Hukukunda Failin İrade Özgürlüğü …  Bu nedenle suç teşkil eden eylemde bulunan bir fail, sonuç itibarıyla sadece önceden belirlenmiş olan durumları icra eden obje vasfını taşıyacaktır29. Determinizm düşüncesi, nörobilimler alanındaki beyin araştırmalarına da atıfta bulunarak, özgür irade kararına karşı çıkmaktadır. Böylece dünyada olup biten tüm olayların, ön koşullara bağlı olarak belirlenmiş olduğu öne sürülmektedir.  Bir  insanın  vereceği  bir  karar  da,  daima  ön  koşullara dayanmaktadır.  Hatta  ani  tepkiler  bile,  irade  özgürlüğü  anlamına gelmemektedir;  bu  tepkiler  insanın  beyninde  mecburi  meydana  gelen metabolik işlemlerin (madde değişim sürecinin) birer sonucudur. Bu görüş kabul edilirse suç (Straftat), doğal bir süreç ve işlem niteliğinde olacaktır. Bir başka deyişle suç bir mecburiyet ifadesi olacaktır. Fail bu davranışından hiçbir şekilde  kaçınamayacağından,  fail  hakkında  kusurluluk  ve  sorumluluk iddiasında da bulunulamamaktadır30. İnsanın bulunduğu her eylemin, beyin içinde  işleyen  süreçlere  (beyin  organiği  süreçlerine)  dayanmakta  olduğu bilgisi bir sürpriz olmamakla beraber, varılan bu tespitin, insani eylemin sadece buna dayandığını gösteren bir delil olmadığı da ileri sürülmektedir31. Ceza  hukuku  öğretisinde  determinizm  olarak  ifade  edilen  görüşü, pozitivist ceza hukuku okulu” temsil etmektedir. Pozitivist Ceza Hukuku Okulu, irade serbestisini reddeder. Kimsenin iradesi serbest değildir. Herkes doğuşunun ve içinde bulunduğu toplumun nedensel bir sonucudur. Nedenleri oluştuğunda suç da işlenir. İnsan bu sürece engel olamaz. Bu nedenle ne suçun iradiliğinden, ne suçlunun kusurluluğundan, ne de isnat yeteneğinden söz etmek  mümkündür.  Suç  yazgısal  bir  fiildir.  Ceza  gereksizdir;  suçlunun cezalandırılmaya değil, düzeltilmeye gereksinimi vardır. Bu nedenle suçlu kişiyi düzeltme aracı ceza değil, güvenlik tedbiridir32. Pozitif Okula göre suç, failin özgür ve sorumlu bir seçiminin tezahürü olarak değil, belirli nedenlerin zorunlu tezahürü olarak ortaya çıkar. Bu nedenle ceza hukuku, her türlü metafizik ön kabulden ve ahlaki kınanabilirlik içeriğinden ve özellikle hiçbir anlamı olmayan özgür irade” varsayımından arındırılmalıdır. İrade özgür değildir; tek başına belirli sonuçların nedenini oluşturmaz, aksine kendisi bir                                                            29 Wullf, s. 37. 30 Determinizm, insanda hukuk kuralını ihlâl özgürlüğünü inkâr eder. Özgürlük olmayınca isnadiyet ve bunun sonucunda da sorumluluk mevcut olmaz. Bkz. Erem/ Danışman/ Artuk, s. 439. 31 Gropp, AT, § 6, kn. 52, s. 277. 32  Hafızoğulları/ Özen, s. 113. 1449 Mehmet Emre YILDIZ   Ankara Üni. Hukuk Fak. Dergisi, 70 (4) 2021: 1439-1478 sonuçtur33. Pozitif Okula göre, eğer suç, insanı etkileyen harici faktörlerin bir ürünü ise, insan sorumlu değildir. Suçlular ve normal bireyler arasında bir ayırım yapmak anlamsızdır; zira hepsi açısından, suçun ortaya çıkmasında etkili olan, bu faktörlerin niteliği ve niceliğidir. İnsan fiillerinden, sebebi olduğu ve isteseydi işlemeyebilecek olduğu, yani özgürce kötülüğü tercih ettiği  için  değil,  toplumda  yaşadığı  ve  toplumun,  huzurunu  bozan davranışlardan kendisini korumakta menfaati olduğu için sorumlu kılınmıştır. Sorumluluğun temelinde insanın kusuru değil, toplumun bir ihtiyacı yer almaktadır34.  B. İndeterminist Görüşler (İrade Özgürlüğünü Esas Alan Görüşler) İndeterminizm  savunucuları,  nedensel  işlemlerin  doğayla  alakalı olduğunu,  irade  özgürlüğünün  ise  doğayla  ilişkili  olmayan  insani şekillendirmenin bir ifadesi olduğunu savunmaktadırlar35. Bunun ikna edici bir yorum olup olmadığı, tartışılır durumdadır. Çünkü bu görüş kendi kendine olma  durumunun  (kendiliğindenlik),  yaratıcılığın  ve  kişiliğin  doğa kanunlarıyla açıklanabilir olduğunu reddetmektedir36. İndeterminizm37 kavramı, kelime anlamı itibarıyla determinizmin zıt anlamlısı  olsa  da  bu  kavramın,  basit  bir  farklı-yapabilme  olarak algılanmaması gerekmektedir. Aynı şekilde indeterminizm, tüm olayların önceden  belirlenmemiş  olduğu  anlamına  da  gelmemektedir;  sadece  bazı olayların  determine  olmadığını  anlatmaktadır38.  İndeterminizmin savunucuları,  insanın  özgürlüğünü  varsaymakta  ve  bu  görüşü  değişik şekillerde  gerekçelendirmektedirler.  Özgürlüğün  var  oluşu  insanın içindedir39” denilebilir. Bu bakımdan bir şeyi istemek, doğrudan doğruya                                                            33  Toroslu Haluk, Ceza Hukukunda İsnat Yeteneği, Ankara, 2015, s. 47. 34  Toroslu, s. 48. 35  İndeterminizm savunucuları, her insan için nedensellik bağlantısının dışında kalan serbest bir alanın bulunduğunu ve bu alan içerisinde insanın iradesini önceden belirlenmiş olana aykırı bir doğrultuda kullanabileceğini söylemektedirler. Bkz. Aral, s. 253. 36  Gropp, AT, § 6, kn. 53, s. 277. 37  Aral endeterminizm kavramını kullanmaktadır. Bkz. Aral, s. 253. 38  Wulff, s. 37. 39  Dreher, Willensfreiheit, s. 7; Hirsch, Das Schuldprinzip und seine Funktion im Strafrecht”, s. 763. 1450 Ankara Üni. Hukuk Fak. Dergisi, 70 (4) 2021: 1439-1478     Ceza Hukukunda Failin İrade Özgürlüğü …  özgürlükle bağlantılıdır40”. Ayrıca, bir şey için karar verdiğinde kişinin özgür olması” aslında kişinin zorunlu tecrübesinin sonucudur. Bu tecrübenin özgürlüğe gerekçe olduğu belirtilmektedir41. O an ispatlanamasa da, insanın özgür bir şekilde karar verebilme yeteneğinin bulunduğu kabul edilmektedir. Zira özgürlüğün, akla uygun, mantıklı kanaat” olduğu savunulmaktadır42. Öte yandan insanın özgür olması, insanın istediği gibi, yani rastgele ve hep sürpriz olacak şekilde karar verebileceği” anlamına gelmemelidir. Bu tür bir varsayımın kabulü halinde kararlar, tamamen başına buyruk ve tümüyle öngörülemez olacaktır. Sonuç olarak bu durumda insanın, dış dünyadaki tüm olayları isteği doğrultusunda kontrol edebiliyor olması gerekmektedir. Böyle olsaydı tüm olup biten, insanın düşündüğü gibi olurdu. Yani dış dünya, sadece insanın  isteklerine  göre  biçimlenirdi.  Böylesi  bir  durumda  dış  dünyanın insanın isteğinden hiçbir farkı olmazdı. Ayrıca insanın dış dünyası olarak gerçekleştirilen bir sınırlama da mümkün olmazdı43. İndeterminizmin savunucuları, insan iradesinin kati olarak serbest olduğu tezi üzerinde durmakta ve bu nedenle insanın hak ve haksızlık arasında da sınırsızca (kayıtsız şartsız) karar verebileceğini savunmaktadırlar. Buna karşın indeterminizmi savunanlar arasında irade özgürlüğünün postulat (varsayım) olarak  kabul  edildiği  ancak  bu  durumun  somut  münferit  olayda kanıtlanamadığı da farklı bir görüş olarak öne sürülmektedir44. Deterministlerin düşüncesine göre her şey istisnasız olarak, insanların davranışları da dahil olmak üzere, nedensel sebeplere dayalıdır. (Göreceli) indeterminizmin iddiası ise: Özgür irade gibi nedensel olmayan süreçler de vardır.” Tek bir şartlı olmayan süreç” bile yoksa, determinizm haklıdır. Eğer (birkaç)  şartsız  olay  mevcutsa,  yani  tekli  özgür  kararlar  varsa,  kati determinizm çürütülmüştür. Bu nedenle irade özgürlüğü konusunda (göreceli) indeterminizm temel alınmalıdır45.                                                            40  Griffel Anton, Willensfreiheit und Strafrecht”, GA 1996, s. 462. 41  Wulff, s. 37; Griffel, s. 459; Dreher, Willensfreiheit, s. 396. 42  Wulff, s. 37. 43  Wulff, s. 38. 44  Haft, s. 118. 45  Reinelt  Ekkehart,  Entscheidungsfreiheit  und  Recht-  Determinismus  contra Indeterminismus”, NJW 2004, s. 2792. 1451 Mehmet Emre YILDIZ   Ankara Üni. Hukuk Fak. Dergisi, 70 (4) 2021: 1439-1478 Ceza  hukuku  öğretisinde  indeterminizm  olarak  ifade  edilen  görüşü, klasik ceza hukuku okulu” temsil etmektedir46. Klasik okul, yöntem olarak, pozitif hukuk-tabii hukuk ayırımında, madem muteber yegâne hukuk tabii hukuktur, pozitif hukuk tabii hukuka uygun olmalıdır varsayımından hareket etmektedir. Klasik okul, evrenin merkezine koyduğu insanı, etik bir değer olarak algılamaktadır. Bu ceza hukuku akımına göre, insan irade serbestisine sahiptir47. Yeterli olgunluğa erişmiş, aklen sağlam her kişi, iyiyi kötüden ayırt etme, kötüyü değil de iyiyi seçme erkine sahiptir. Hiçbir özrü olmadığı halde iyiyi seçmek yerine kötüyü seçen kişi, kötüyü seçme fiilini üstlenmeli ve seçiminin sonuçlarına katlanmalıdır. Suç kişinin kötüyü seçmesidir. Kötülük olan suçu seçmenin sonucu ise cezadır. Klasik okul suçu, bir olgu olarak incelemez, hukuki bir kurum, bir kavram olarak, bir başa deyişle fikri bir yapı olarak inceler48. Bir kısım yazara göre, ceza hukuku açısından iradenin özgür olduğunu kabul etmek pratik aklın bir postulat sı, bir arada yaşayan herkesin birer süje olarak tanınması, bunların diğer süjeleri tanıması ve bireylerin toplum içinde eşit değerde yaşayabilmelerinin ölçütüdür. İrade özgürlüğü, aslında ceza hukukunun üzerine kurulu olduğu bir tür toplumsal anlaşma niteliğindedir. Her ne kadar özgür irade, varlığını bilimsel açıdan ortaya koyacak  sağlam  kanıtlar  bulunmaması  nedeniyle  bir  interiore  homine (insanın içsel yönüne ait bir olgu)” olarak nitelendirilse de, bu durum insanın kendi  davranışlarını  özgürce  ortaya  koyabilme  düşüncesinin  kaçınılmaz biçimde ceza hukukunun esasını oluşturduğu gerçeğini değiştirmemektedir. Çünkü  aksi  takdirde,  hukukun  kültürel  düzen  oluşturmak  şeklindeki vazgeçilmez işlevini izah etmek imkansız hale gelecektir49.                                                               46  Ceza sorumluluğunun esası  bakımından  klasik teori anlayışı  ve bu anlayışa yöneltilen itirazlar konusunda detaylı bilgi için bkz. Dönmezer Sulhi, Cezaî Sorumluluğun  Esası  Bakımından  Klâsik  Teori  ve  Bu  Teorinin  Karşılaştığı İtirazlar”, İstanbul Üniversitesi Hukuk Fakültesi Mecmuası, Y. 1945, C. 11, S. 34, s. 65 vd. 47  Tümerkan  Somay,  Klasik,  Pozitivist  Okullarda  ve  Toplumsal  Savunma Hareketinde Ceza Sorumluluğunun Esası”, İstanbul Üniversitesi Hukuk Fakültesi Mecmuası, Y. 1983, C. 48, S. 1-4, s. 52. 48  Hafızoğulları/ Özen, s. 112-113; Tümerkan, s. 53. 49  Toroslu, s. 28. 1452 Ankara Üni. Hukuk Fak. Dergisi, 70 (4) 2021: 1439-1478     Ceza Hukukunda Failin İrade Özgürlüğü …  C. Agnostisizmi (Bilinemezcilik) Esas Alan Görüşler Agnostisizm (Bilinemezcilik), tarihsel olarak bilimin denetimden yoksun insan düşüncesinin düştüğü büyük yanılgılara bir tepki olarak belirmiştir50. Determinizm  yanlıları  insanın  özgürlüğünü  reddetme  eğilimdeyken, indeterminizm yanlıları irade özgürlüğünün geçerliliğini kabul etmektedirler. Buna  karşın  agnostikler  bu  çelişki  açısından  özgürlük  sorusunun cevaplanamaz olduğunu kabul etmektedirler51. Bu nedenle ceza hukukunda kusur  sorusunun  insanın  özgürlüğünden  bağımsız  olarak  ele  alınması gerektiğini  ve  özgürlük  probleminin  burada  esas  alınamayacağını savunmaktadırlar52. Ceza hukukunda failin kusurlu olarak kabul edilebilmesi için gerekli olan failin  kusur  yeteneği  konusunda  agnostik  yaklaşımı  sergileyen  görüşler bulunmaktadır.  Bu  görüşlere  göre,  failin  davranışına  ilişkin  algılama  ve davranışlarını  yönlendirme  (kontrol)  yeteneği”  ile  ilgili  olarak  bilimsel gerekçelerle ifadede bulunulması mümkün değildir. Özellikle psikiyatristler tarafından, failin fiilin haksızlığını algılama veya bu algıya göre hareket etme”  yeteneğinin  olup  olmadığı  sorusunun  ampirik  (deneysel)  olarak cevaplanamaz” olduğu görüşü dile getirilmektedir53. Öğretideki geniş bir                                                            50  Kavram  hakkındaki düşünürlerin  yaklaşımları için bkz.  Hançerlioğlu Orhan, Felsefe Ansiklopedisi Kavramlar ve Akımlar Cilt 1, İstanbul, 1976, s. 176. 51  Laplace de aslında insan zihninin her şeyi belirlemeye gücünün olmadığını belirtmektedir. Bu da dolaylı yoldan agnostisizmi işaret etmektedir: Belirli bir anda, doğayı yöneten tüm güçleri ve onu oluşturan varlıkların birbirine göre karşılıklı durumunu bilen bir zekâ olsaydı ve bu zekâ, öte yandan, tüm bu verileri çözümleyebilecek kadar geniş olsaydı, evrenin en büyük cisimlerinin hareketleri ile en hafif atomlarının hareketini aynı bir formül içinde toplayabilirdi; onun için hiçbir şey belirsiz olmaz, geçmiş kadar geleceği de bilirdi. İnsan zihninin hakikati araştırma  yönündeki  tüm  çabası,  onu,  tasarladığımız  bu  zekâya  sürekli yaklaştırmaya yöneliktir . Moles Abraham, Belirsizin Bilimleri: İnsan Bilimleri İçin Yeni Bir Epistemoloji, (Çev.: Nuri Bilgin), 4. Baskı, İstanbul, 2012, s. 30. 52  Bu yazarlar tarafından daha çok kusur yargısının sosyal etkisinin önemli olduğu kabul edilmektedir. Bu açıdan insanın sosyal bir varlık olarak birlikte yaşamanın getirmiş olduğu sorumluluk paylaşımı fikrine katlanmak zorunda olduğu dile getirilmektedir. Bu hususa çalışmanın ilerleyen başlıklarında yer verilecektir. 53  Roxin, AT I, § 20 A, s. 899; bu nedenle günümüzde pozitif hukuk düzenlemeleri kusur  yeteneği  kavramını,  eylemin  haksızlığını  algılama  ve  bu  algıya  göre davranma yeteneği olarak tanımlamaktadırlar. Bu tanımla ceza kanunlarında failin özgür  irade  belirlemesi  kavramının  yerine  normatif  kavramlar  kullanılarak, aslında bilgi  kuramı  teorisinden elde edilen  nedenlere  göre tespiti mümkün olmayan,  insanın  irade  özgürlüğünün  tespitinin  gerekmediği  bir  düzenleme 1453 Mehmet Emre YILDIZ   Ankara Üni. Hukuk Fak. Dergisi, 70 (4) 2021: 1439-1478 akım, varoluşun bilinmezliği” eğilimi olarak adlandırılan görüşü izleyerek fail başka türlü davranabilir miydi, davranamaz mıydı” sorusunun bilirkişi tarafından  cevaplandırılamayacağı  bakış  açısını  savunmuştur.  Çünkü  bu yeteneğe ilişkin soru, insanın özgürlüğü sorusuna ilişkindir54. Bu görüşün aksini  savunanlarsa,  failin  algılama  ve  davranışlarını  kontrol  yeteneği hakkındaki bilimsel ifade olanağını psikiyatrik-psikolojik koşulları temelinde onaylayan  gnostik  pozisyondur55.  D.  Bağdaşırcı  ve  Bağdaşmazcı  Görüşler  (Kompatibilismus  ve Inkompatibilismus) İrade  özgürlüğüne  ilişkin  pozisyonlar  sadece  determinizm  ve indeterminizmle sınırlı değildir. Determinizmin varsayılması, illa ki irade özgürlüğünün olmadığı anlamına da gelmemektedir. Genelde determinizm, alternatif  eylem  olasılıkları  gereksinimiyle  bağdaşmadığı  yönünde anlaşılmaktadır56. Böylece determinizmin kabulü sonucu da, zorunlu olarak irade  özgürlüğünün  reddedilmesi  değildir.  Neticede  sayısız  filozof,  tüm olayların  önceden  belirlendiğini  varsaysalar  bile  irade  özgürlüğünün  var                                                            getirme çabası ön plandadır. Bkz Frister Helmut, Strafrecht Allgemeiner Teil, München, 2015, s. 249. 54  Schreiber Hans-Ludwig, Hukuksal ve Psikiyatrik Kategoriler Arasında Adli Rapor”, Çev. Yener Ünver, Karşılaştırmalı Güncel Ceza Hukuku Serisi 2: Tıp ve Ceza Hukuku, Ankara, 2004, s. 21. 55  Ehrhardt, failin eylem anında algılama ya da bu algıya uygun hareket edebilme yeteneğinin fen bilimleri anlamında objektif ve genel bağlayıcı olarak tespit edilmediğini belirtmektedir. Bu sorunun cevabının zaten ne bilirkişi ne de hakim tarafından  ampirik  olarak  cevaplanamayacağına  işaret  etmektedir.  Ancak  bu sorunun  tamamen  cevaplanamayacağı  dogmasının  klinik,  psikopatolojik  ve psikolojik tecrübeye aykırı olacağını ifade etmektedir. Görüşüne gerekçe olarak tıbbi olarak akıl zayıflığı ya da organik demans halleri ile bazı endojen (içsel) psikoz  durumlarında  algılama  yeteneğinin  bulunmadığının  ispatlanabilmesini göstermektedir.  Bkz.  Ehrhardt  Helmut,  Die  Schuldfähigkeit  psychiatrischpsychologischer Sicht”, in: Schuld Verantwortung Strafe (Herausgegeben von: Prof. Dr. Erwin R. Frey), Zürich, 1964, s. 255. 56  Bu nedenle özgürlük olgusu bakımından özellikle kişilerin her şeyin belirli olduğu bir dünyadan farklı olarak, insana ait tüm dilekler, karakter unsurları ve kanaatler aynı kalsalar dahi eylem fiilen A veya alternatifi B durumuna gelebilir. Bu anlamda  özgürlük  açısından  belirli  olmayan  eylem  alternatifleri  önem  arz etmektedir.  Bkz.  Pauen  Michael/  Roth  Gerhard,  Freiheit,  Schuld  und Verantwortung Grundzüge einer naturalistischen Theorie der Willensfreiheit, Frankfurt am Main, 2008, s. 49.  1454 Ankara Üni. Hukuk Fak. Dergisi, 70 (4) 2021: 1439-1478     Ceza Hukukunda Failin İrade Özgürlüğü …  olduğunu  savunmaktadırlar57.  Bu  kişiler  determinizm  görüşünün  insanın özgür iradesiyle de birleşebildiğini veyahut bu görüş ile bağdaşabildiğini kabul etmektedirler. Bu görüşün karşısında ise bağdaşmazlık yanlıları yer almaktadır. Bu kişilere göre, özgürlük ve determinizm birleşemez nitelikte olgulardır.  Bağdaşırcılık yanlıları için, özgürlüğün varsayımı determinizm ile bir çelişki anlamına gelmese de bağdaşmazlık yanlıları, insanın özgürlüğünü determinizm  prensibine  kıyasla  savunulamaz  bir  karşıtlık  olarak  kabul etmektedirler. Bağdaşmazcı görüşler determinizmin bir sonucu olarak, tüm olayların ve bununla beraber insani eylemlerin de nedensel olarak önceden belirlenmiş olduğunu ve ayrıca insanın davranışlarının harici veyahut doğa kanunu  gereği  oluşan  faktörlerin  bir  sonucu  olarak  geliştiğini  kabul etmektedirler. Bu görüşü eleştirenlere göre ise burada eylemi gerçekleştiren ile eylemi arasındaki gerekli olan bağlantı bağdaşmazlık görüşleri kapsamında reddedildiğinde  insanın  özgürlüğü  sorusu  da  ortadan  kalkmaktadır. Bağdaşmazcı görüşleri eleştirenlere göre: İradeyle ortaya çıkan eylem, başka faktörlere bağlıysa özgür sayılmaz, çünkü belirlenmiştir; başka faktörlere bağlı değilse özgür değildir, çünkü tesadüf eseri meydana gelmiştir.”58 Belirtilen  tartışmalar  çerçevesinde  Merkel,  bağdaşırcılık  görüşlerini özgürlüğü  kabul  eden  ve  özgürlüğü  kabul  etmeyen  şeklinde  iki  gruba ayırmıştır. Bu açıdan bakıldığında ise özgürlüğü kabul etmemekle birlikte, sorumluluğu kabul eden görüşler de bulunmaktadır59.  III.  CEZA  HUKUKU  ÖĞRETİSİNDE  İRADE  ÖZGÜRLÜĞÜ TARTIŞMASINA İLİŞKİN YAKLAŞIMLAR A. Farklı Eylemde Bulunabilme Bilinci (İnsandaki Özgürlük Bilinci) Ceza hukuku öğretisindeki birtakım yazarlar Burkhardt60 ve bazı diğer yazarlar tarafından ileri sürülen teze dayanarak irade özgürlüğünü, insanda var olan  sübjektif-prospektif  (ileriye  dönük)  nitelikteki  farklı  eylemde                                                            57  Wulff, s. 39. 58  Wulff, s. 39-40. 59  Bu görüşler için bkz. Merkel Reinhard, Willensfreiheit und rechtliche Schuld, Würzburger Vorträge zur Rechtsphilosphie, Rechtstheorie und Rechtssoziologie, Heft 37, Baden-Baden, 2008, s. 22-24. 60  Burkhardt  Björn,  Freiheitsbewußtsein  und  strafrechtliche  Schuld”,  FS  für Theodor Lenckner zum 70. Geburtstag, München, 1998, s. 1 vd. 1455 Mehmet Emre YILDIZ   Ankara Üni. Hukuk Fak. Dergisi, 70 (4) 2021: 1439-1478 bulunabilme bilinciyle (bu yöndeki özgürlük bilinci61 ile) gerekçelendirme çabasındadır62:  Biz  özgürüz,  çünkü  somut  durumda  farklı  eylemde bulunabilme bilinciyle yaşamaktayız63”. Schild e göre ise özgürlük, daima kişinin kendisine (vicdanına) veya hukuki ilişki içinde olduğu diğerlerine karşı olan sorumluluğuyla alakalıdır. Soyut birer teori olarak indeterminizm ve determinizm gerçek, nihai ve kendini belirleyen özgürlüğün uygulandığı anı dışlamaktadır. Bu nedenle özgürlüğün uygulamasını teorileştirmekte ve kaçırmaktadır64.  Burkhardt  a göre, ceza literatürü içinde özgürlük bilincinin kusuru gerekçelendirmede  ve  kusur,  karar  verme  özgürlüğü  ve  özgürlük  bilinci arasında  ne  gibi  ilişkiler  olduğu  sorusu  konusunda  üç  ayrı  pozisyon bulunmaktadır65. Bunlar: 1.  Biz gerçekten özgürüz; bu yaşanmış bir gerçeklik, içsel kavramanın ortaya çıkışı ve bizim gerçek özgürlüğümüzün doğrudan doğruya algısıdır.  Bu  nedenle  özgürlük  bilinci  bu  hususlardan  hareketle açıklanmaktadır66. 2.  Özgürlük  bilinci,  insanların  gerçekten  özgür  olduğu  konusunda varoluş  bilimleri  açısından  gerekçelendirilebilen  bir  hipotezi meşrulaştırmamaktadır67.                                                            61  Eylemde bulunan bir varlık olarak insan kendini, kendi eyleminin ve bu eylemden çıkan  sonucun  yaratıcısı  olarak  algılamakta  ve  özellikle  çevresince  onanan eylemlerin kendisine yüklenmesini, öncelikle, sanatkâr olarak yapıtına büyük bir değer verdiği için, eyleminin özgün ve kendi kişiliğinin görünümü olarak kabul edilmesini istemektedir. İşte bu bilinç (özellikle ahlaki bilinç), irade özgürlüğünün varlığı konusunda gerekçe teşkil edebilir. Bkz. Aral, s. 256, 278. 62  Gropp, AT, § 6, kn. 54, s. 277. 63  Burkhardt, s. 1, 6. 64  Gropp, AT, § 6, kn. 54, s. 277. 65  Burkhardt, s. 4. 66  Griffel Anton, Prävention und Schuldstrafe”, ZStW, 98(1986), Heft 1, s. 29, 30, 41; Dreher e göre, insanların gerçekliği yaşadığı (idrak ettiği) ve bildiği gibi, bizim için gerçeklik mutlak biçimdedir. Bizim için bu gerçeklikten başkası yoktur. Bu nedenle bizim yaşamımız bizim gerçekliğimizdir. Bu nedenle irade ve irade özgürlüğü  bizim  yaşanmış  gerçekliğimizin  bir  parçasıdır.  Dolayısıyla  irade özgürlüğünün kanıta ihtiyacı yoktur. Bkz. Dreher, Die Willensfreiheit, s. 383.  67  Burkhardt,  s.  4;  Bauer e  göre,  özgürlük  hissi  (Freiheitsgefühl)  bir  optik yanılsamadan ibaret olabilir. İçsel ve dışsal kavrayışlar şaşmaz değildir. Özgürlük 1456 Ankara Üni. Hukuk Fak. Dergisi, 70 (4) 2021: 1439-1478     Ceza Hukukunda Failin İrade Özgürlüğü …  3. Özgürlük bilinci anayasa hukuku anlamında ve günlük pratik bakış açılarında  insanların  özgür  olarak  davrandığı  (özgürmüş  gibi davrandıkları) hususunu haklı göstermektedir; gerçekten özgür olup olmadıkları  sonuca  bağlanmamış  şekilde  kalabilir  ve  kalmak zorundadır68. Burkhardt a göre, her bir bireydeki özgürlük bilinci kusur yargısının temelini oluşturmaktadır. Kusur isnadının temelinde başka türlü yapabilme bilinci  yatmaktadır  (Bewußtsein  des  Anderskönnens).  Ceza  hukukunda, özgürlük  olmaksızın  sorumluluk  düşünülemeyeceği  gibi,  ancak  sübjektif özgürlük anlayışı ile ilişkili bir ceza hukuku yerinde olacaktır69. Buradan şu sonuç çıkarılabilecektir:  Hukuk toplumu normal yetişkin insanların, a.   antisipatif (beklenebilen), hedef odaklı, öz kontrollü ve rasyonel davranış seçme yeteneğine sahip olmasından; b. özgürlük  bilincinde  (farklı  olabilme  bilincinde-  Bewusstsein  des Anderskönnens)  hareket  etmek  ve  bu  bilincin  tüm  normal  amaçlı (=yönelimsel)  eylemlere  eşlik  ettiği  görüşünden  yola  çıkmaktadır.  Bu varsayımlar  sorumluluğun  kişisel  temelini  oluşturur.  Bunlar  beyin araştırmaları sonucu elde edilen bilgilerle, bir başka deyişle nörofizyolojik determinizm ile çelişmez70.  Ortaya çıkan bir zarardan, bir bireyin eylemi olmadan tesadüfen vuku bulduğunda değil, birey yaptığından farklı eylemde bulunabilecek durumda olduğunda fail sorumlu tutulmaktadır. Ancak bu türdeki başka türlü hareket                                                            bilinci (Freiheitbewußtsein) gençlerde ve akıl hastalarında da seyrek olmayan şekilde  bulunabilmektedir.  Bkz.  Bauer  Fritz,  Das  Verbrechen  und  die Gesellschaft, München/Basel, 1957, s. 18. Sübjektif özgürlük bilincinin, onun objektif varlığını kanıtlamaya yeterli olup olmadığı tartışmalıdır. Nitekim, bir şeye ilişkin bilinçten o şeyin varlığı ya da yokluğu konusunda bir sonuç çıkarılamaz. Bkz. Aral, s. 257. 68  Jescheck  Hans-Heinrich/  Weigend  Thomas,  Lehrbuch  des  Strafrechts Allgemeiner Teil, 5. Auflage, Berlin, 1996, § 37, s. 411. 69  Burkhardt, s. 1, 6. 70  Burkhardt, s. 85. 1457 Mehmet Emre YILDIZ   Ankara Üni. Hukuk Fak. Dergisi, 70 (4) 2021: 1439-1478 edebilme”,  kesinlikle  indeterminist  özgürlük  kavramı  anlamında algılanamaz71.  B. İrade Özgürlüğü Problemini Dışlayıcı Yaklaşım  Günümüzde  ceza  hukuku  öğretisinde  çoğunlukla,  determinizm  ile indeterminizmin soyut teorileri arasında bir karar verilemediği ve verilmesi de  gerekmediği  kabul  edilmektedir72.  Bunun  nedeni  olarak  ise,  bu düşüncelerin  her  ikisinin  de  içeriksel  olarak  kanıtlanamaması gösterilmektedir73.  Bunun  yerine  irade  özgürlüğünü  kanıtlama  gereği duymadan, isnad edilen kusurluluk yargısı için bir gerekçe arayarak özgürlük sorusunu elimine etmek yolu tercih edilmektedir. İrade özgürlüğü problemini dışlayıcı söz konusu yaklaşımlar değişik şekillerde temellendirilebilmektedir.  1. Kendi Geleceği Hakkında Davranışları Aracılığıyla Söz Sahibi Olma Ceza hukukunda sorumluluk, kusur ve kusur yeteneği konularındaki tartışmalarda çözümün mutlak şekilde özgürlük problemine dayanmaması gerektiği söylenmektedir. Bu yaklaşımın aksine bu konular hakkında cezanın amacına odaklanarak kıyaslayıcı şekilde belirlenebilir ve kanıtlanabilir olan, failin normlar aracılığıyla etki altında bırakılabilirliği74 ile yetinilmesi gerekir. Kusur  ve  kusur  yeteneğinin  belirtilmesinde  bugüne  kadar  tamamen                                                            71  Schreiber, Ist der Mensch für sein Verhalten rechtlich verantwortlich?”, s. 1075. 72  Özgürlük  meselesi,  kanun  maddeleri  arasında  yeri  olmayan  ve  mahkeme salonlarında tartışılması anlamsız felsefi bir formüle dönüştürülmemesi gereken pratik bir meseledir. Eğer ceza hukukunda klasik anlamda ceza kavramı korunmak isteniyorsa,  süjenin,  farklı  şekilde  davranabilmesine  olanak  veren  psikolojik özgürlüğü olarak anlaşılan özgürlük kavramından ayrılması mümkün değildir. Bu özgürlük  olmadan  kusurluluk  ve  kınanabilirlik  kavramlarının  anlamı kalmamaktadır; zira mantıken bir şeyi yapmak zorunda olan kişiyi onu yapmış olmasından dolayı kınamak mümkün değildir.” Bu yönde görüş için bkz. Toroslu, s. 29-30. 73 Gropp, AT, § 6, kn. 55, s. 277. 74 Alm. Beeinflussbarkeit durch Normen”. Lampe ye göre, bireysel irade özgürlüğü bireysel haksızlık içinde herhangi bir role sahip değildir. Burada belirleyici olan norm  muhataplarının  isteme  ve  istemlerin  gerçekleştirilmesinde  özgür  olup olmadığıdır.  Bkz.  Lampe  Ernst-Joachim,  Willensfreiheit  und  strafrechtliche Unrechtslehre”, ZStW, 118(2006), Heft 1, s. 42.  1458 Ankara Üni. Hukuk Fak. Dergisi, 70 (4) 2021: 1439-1478     Ceza Hukukunda Failin İrade Özgürlüğü …  açıklanamayan suçluluk kavramına işaret edilerek, bu kavramların insani karar  özgürlüğünün  bir  sonucu  olduğu  şekilde  bir  açıklama getirilebilmektedir75.  Böylece  özgürlük  bilincinin  kapsadığı  hareket özgürlüğü ve kontrol yeteneği (davranışlarını yönlendirme yeteneği)76, harici etkenlerden arî özgürlük olarak değil, daha çok geleceğini tasarlamaktaki etki etme özgürlüğü olarak algılanabilecektir77. Roxin e göre, ceza hukukundaki kusur öğretisinin irade özgürlüğünün ampirik gerçekliğinden bağımsız düşünülmesi gerekmektedir. Zira bu ampirik gerçeklik ispat edilebilir nitelikte değildir. Bu nedenle eylem anında failin normun çağrısına ulaşabilir olup olmadığı (normatif tepki verebilir durumda olup olmadığı), bir başka deyişle motivasyonu aracılığıyla davranışlarını kendini  yansıtacak  şekilde  normal  belirleyip  belirleyemediği  önem  arz etmektedir. Bu nedenle söz konusu bu durumda olan failin özgür olduğu ve hukuka  aykırı  kararı  verirken  kusurlu  davrandığı  varsayımından  hareket edilmektedir78. Bu şekilde kişinin normlar aracılığıyla etki altında bırakılabilir olduğu varsayılabiliyorsa, haksız eylemi işleyen kişinin kusurluluğa olumsuz etki eden unsurların bulunmamasına rağmen, yani aslında elinde olmasına rağmen geçerli  ceza  hukuku  normunu  ihlal  etmeyi  tercih  ettiğini  iddia  etmek mümkündür79. Bu sebeple Schreiber/Rosenau, sosyal normlar aracılığıyla şart koşulan  normal  belirlenebilirlik  ilkesine  dayanan  pragmatik”  kusur kavramından bahsetmektedir80.                                                            75  Gropp, AT, § 6, kn. 55, s. 278. 76  Jakobs bireylerde bulunan bu olumsuz yönde etkilenmemiş özgürlüğün, kurumsal güvence altına alınmış, olumsuz etki altında bulunmayan kendi kendini yönetme (Selbstverwaltung)  özgürlüğü  durumu  olduğunu  belirtmektedir.  Bkz.  Jakobs Günther,  Individuum  und  Person:  Strafrechtliche  Zurechnung  und  die Ergebnisse moderner Hirnforschung”, ZStW, 117(2005), Heft 2, s. 261. 77  Gropp, AT, § 6, kn. 55, s. 278. 78  Roxin Claus, Das Schuldprinzip im Wandel”, FS für Arthur Kaufmann zum 70. Geburtstag, Heidelberg, 1993, s. 521; Gropp, AT, § 6, kn. 55, s. 278. 79  Gropp, AT, § 6, kn. 57, s. 278. 80  Schreiber  Hans-Ludwig/  Rosenau  Henning,  Rechtliche  Grundlagen  der psychiatrischen Begutachtung”, in: Psychiatrische Begutachtung: Ein praktisches Handbuch für Ärzte und Juristen (Herausgegeben von Harald Dreßig und Elmar Habermeyer), München, 2015, s. 92 vd. 1459 Mehmet Emre YILDIZ   Ankara Üni. Hukuk Fak. Dergisi, 70 (4) 2021: 1439-1478 Schreiber a  göre,  kusur  sadece  ampirik-pragmatik”  çerçevede karşılıklı  olarak  birbirimizi  sorumlu  tutabildiğimiz  bir  yeteneğin  hatalı kullanımı”  anlamında  anlaşılmalıdır.  Bundan  kasıt  ise,  sosyal  normlar vasıtasıyla motive olabilirliktir81. Schreiber tarafından öne sürülen sebep, toplum  için  vazgeçilmez  bir  gerekliliktir.  Bu  görüşe  göre:    …birlikte yaşamanın eğer bir kaosa dönüşmesini istemiyorsak,… sosyal normlarla davranışların  kontrol  edilmesi  gerekmektedir.”82  Bu  noktadan  hareketle Schreiber,  mental  işlemlerin  sadece  gözlemci  koşullarına  göre açıklanamayacağını  ve  davranış  olgusunun  sadece  nöronal  bir  süreç olmadığını belirtmektedir. Nöronal işlemler, düşünceler ve özellikle normlar tarafından  tayin  edilebilmektedir.  Bu  nedenle  sosyal  normlar,  kişiler üzerindeki etkileri sebebiyle birlikte yaşamanın kaosa dönüşmesinin önüne geçmede birer araçtırlar83.  Müller-Dietz e  göre,  beyin  araştırmacılarının  kusurun  mümkün olabilmesi için hangi karar verme özgürlüğünün bulunduğu sorusuna ilişkin vermiş oldukları yanıtlarda kavramsal ve kategorik anlamda yanlış anlaşılma söz  konusudur.  Burada  biyolojik  yollar  ile  laboratuvar  deneylerinde cevaplanabilecek  bir  soru  bulunmamaktadır.  Kendini  belirleme  olarak anlaşılan özgürlük determinist bir dünyada da pekâlâ ” mümkündür84. Jäger e  göre,  nedensel  süreç  olarak  irade  oluşumu  determinizmin karşısında yer almaktadır. Beyindeki bilgi işleme faaliyetlerinde kesin bir şekilde doğa kanunu süreçleri söz konusu olsaydı dahi, bu süreçler determinist bir bakış açısıyla açıklanamaz. Burada yine de bireylerin irade özgürlüğü şart koşulmaktadır.  Özgür  olma  bu  anlamda,  değişik  düşünülebilen  davranış şekilleri altında bireyin hangi hareketi icra etmek istediği yönünde karar vermeye yetenekli olması ve dış ortamdaki olgulara reaksiyon verebilecek şekilde davranma yeteneğidir85.                                                             81  Schreiber, Was heißt heute strafrechtliche Schuld und wie kann der Psychiater bei ihrer Feststellung mitwirken?”, s. 242. 82  Schreiber, Ist der Mensch für sein Verhalten rechtlich verantwortlich?”, s. 1074. 83  Schreiber, Ist der Mensch für sein Verhalten rechtlich verantwortlich?”, s. 1075. 84  Müller-Dietz Heinz, Hirnforschung und Schuld”, GA 2006, s. 341. 85  Jäger  Christian,  Willensfreiheit,  Kausalität  und  Determination:  Stirbt  das moderne Schuldstrafrecht durch die moderne Gehirnforschung?”, GA 2013, s. 7. 1460 Ankara Üni. Hukuk Fak. Dergisi, 70 (4) 2021: 1439-1478     Ceza Hukukunda Failin İrade Özgürlüğü …  2. Kusurun Amaç İlişkisinin İrade Özgürlüğü Kavramının Önüne Geçmesi Düşüncesi Söz konusu düşünceye göre ceza hukukunda sorumluluk, kusur ve kusur yeteneği hakkındaki irade özgürlüğüyle ilgili problemin, ölçütlere uygun ve genel özelliklere sahip bir bireyin failin durumunda başka bir şekilde hareket edip etmeyeceği86 sorusuyla geçiştirilmesi mümkün değildir. Bu genelleme, sadece bir amaç ilişkisine yer verildiği takdirde işlemektedir; çünkü aksinin kabulü halinde, failin durumuna göre neyin genel, neyin bireysel olduğu keşfedilemez87. Aşırı eylem dürtüsü olan (yani motivasyon itibarıyla fail modunda olan) bir kişi, fiili bir anlam ile icra etmektedir. Doğal olarak bu teori, tam tersine bir şekilde failin motivasyon durumunu aslında genel olarak belirlenen bir durum gibi düşünmek istemektedir. Fakat bunun nedeni ve bu sürecin  sınırları,  tamamen  ceza  vermenin  amaç  olması  düşüncesinden doğmaktadır88.  Cezanın  amaçları  açısından  burada  vurgulanan  husus  ise cezanın önleme amacıdır. Kohlrausch  ise,  bu  görüşe  karşı  çıkarak  salt  önleme  amacının sorumluluğun gerekçesi olamayacağını belirtmektedir. Kohlrausch kusur ve kusur yeteneği kavramlarını irade özgürlüğü alanının dışında bulunan bir temele dayandırmamaktadır. Bu görüşe göre, norma riayet edebilme yetisi sadece  emredilmekle  kalmamalıdır,  aksine  hakiki  (edimsel)  bir  temele dayandırılmalıdır. Ancak bunun için gerçek bireysel kabiliyetin aranmaması gerektiği, aksine genel olarak tespit edilebilen olanağın yeterli sayılması gerektiği belirtilebilir. Sağlıklı yetişkinlerde bu tür bir olanağın beklenebildiği ifade edilmelidir. Bu nedenle Kohlrausch salt amaçsal (önleyici) teorilere karşı görüş bildirmektedir. Cezanın fail üzerinde salt hukuki etkide bulunması gerekliliğinin,  yani  önleme  düşüncesinin,  sorumluluk  için  gerekçe gösterilmesi  mümkün  değildir89.  Bu  açıdan  bakıldığında  Kohlrausch                                                            86  Engisch  failin  yerinde  ortalama  yeteneklere”  sahip  olan  bir  kişinin  olması durumunda,  bu  kişinin  cezaya  maruz  kalmayacak  şekilde  farklı  davranma olanağının mevcut olup olmadığının değerlendirilmesi gerektiğini belirtmektedir. Bkz.  Engisch  Karl,  Die  Lehre  von  der  Willensfreiheit  in  der strafrechtsphilosophischen Doktrin der Gegenwart, Berlin, 1965, s. 25. 87  Jakobs Günther, Strafrecht Allgemeiner Teil, Berlin, 1991, s. 486. 88  Jakobs, AT, s. 486. 89  Kohlrausch Eduard, Sollen und Können als Grundlagen der strafrechtlichen Zurechnung”, Festgabe für Karl Güterbock, Berlin, 1910, s. 24. 1461 Mehmet Emre YILDIZ   Ankara Üni. Hukuk Fak. Dergisi, 70 (4) 2021: 1439-1478 tarafından savunulan yaklaşımın da failin başka şekilde hareket edebilme yetisine (Andershandelnkönnen) dayandığı söylenebilecektir.  3. İrade Özgürlüğü Tartışmalarının Sadece Etik Kusuru Alanında Rol Oynayabileceği Mezger e göre ceza hukuku anlamındaki kusur etik anlamında değil, hukuki  anlamda  anlaşılmalıdır.  Bu  nedenle  bu  kavram  irade  özgürlüğü tartışmalarından  bağımsızdır.  Aynı  zamanda  kusur  bir  vicdan  kusuru (Gewissenschuld) değil, sadece belirli bir kişiye eser sahibi olarak eylemin isnadiyetidir90. Her ne kadar kusur değerlendirilmesinde somut eylem anında hukukun taleplerine failin göstermiş olduğu tutum hakkında, genelleştirilen sosyal etik değer kıstasları odaklı bir değersizlik yargısı incelemesi gerçekleştirildiği savunulsa da91, sosyal etik alanındaki irade özgürlüğü tartışmalarının kusur ve kusur  yeteneği  kavramlarının  açıklanmasında  geçerli  olmayacağı söylenmelidir. Buna karşın Renzikowski ceza hukukundaki irade özgürlüğü tartışmalarını ahlak kurallarından yola çıkarak açıklamaya çalışmıştır. Bu görüşe göre, ceza hukukçuları açısından indeterminist pozisyon zorunludur. Ahlaki normlar bir anlama sahip olacaklarsa, irade özgürlüğü varsayımını şart koşmaları  gerekir92.  17./18.  yüzyılın  ahlak  felsefesi (filozofisi), (hukuki) kuralların uygulanmasının ön koşulunun isnat edilebilir insani davranışlar olduğunu  ortaya  çıkarmıştır.  Kant,  isnadiyet  kavramını  şu  şekilde  ifade etmektedir:   İsnadiyet  ...  bir  hareketi  gerçekleştiren  kişiyi,  hareketin  yaratıcısı(eser  sahibi)(causa  libera)  kişi  olarak  gösteren  ve  kanunlar karşısında böyle görünmesini sağlayan karardır”. Bütün kurallar, özgür karar ile kendisine uymaya veya uymamaya karar verebilen bir kişiyi ön şart koşmaktadır. Bütün davranışlar fiziksel olarak önceden belirlenmiş olsaydı, yalnız  causae  naturaliae  (doğal  nedenler)  olurdu.  Böylece  kişilerin davranışlarını gerçekleştirirken yasal kurallara uymaları beklentisi anlamsız olurdu. Çünkü eylem süreci bazı yasal kurallardan bağımsız olarak yalnız doğa  kanunlarından  kaynaklanmış  olurdu.  Ayrıca  bütün  hukuk  bilimi                                                            90  Kaufmann Arthur, Das Schuldprinzip, Heidelberg, 1961, s. 128. 91  Roxin, AT, s. 861. 92  Renzikowski Joachim, Forensische Psychiatrie und Strafrechtswissenschaft”, NJW 1990, s. 2907. 1462 Ankara Üni. Hukuk Fak. Dergisi, 70 (4) 2021: 1439-1478     Ceza Hukukunda Failin İrade Özgürlüğü …  tartışması   doğal  hadiselerin   bir  sıralanması  olarak  ortaya  çıkardı  ve anlamlarını araştırmak bir doğa olayı olacağından” gereksiz ve lüzumsuz olurdu93.  4. İrade Özgürlüğünü İnsanın Eylem Hakkındaki Karar Özgürlüğü Olarak Gören Görüş Kusur prensibi insanın karar özgürlüğünü varsaymaktadır. Ama karar özgürlüğünün gerçekten de olup olmadığı tartışmalıdır. Bu tartışmalarda iki pozisyon karşı karşıyadır: indeterminizm ve determinizm. Birçokları burada genel olarak ceza hukukunun varlık meselesini görmektedir94.   Kusur  prensibi,  ceza  hukuku  sorumluluğunun  esas  sübjektif  koşulu olarak kabul edilmektedir95. Eylem karşılığında ceza, ancak failin eyleme götüren kararda savunmuş olduğu iradeye karşı bir isnatta bulunulabilmesi halinde mümkündür. Ceza, hiçbir zaman failin işlediği eylem sonucu hak ettiğinden daha ağır olamaz96. İnsanın karar özgürlüğü, kusur prensibinin ön koşuludur,  çünkü  sadece  hukuki  normlara  uyabilme  yeteneğinin  prensip olarak var olduğu durumlarda failin ceza gerektiren eylemlerden kaçınmak yerine hukuka aykırı eylemde bulunduğu iddia olunabilir97. Eğer tüm olup bitenler, nedensel etkinin doğal süreçleri sonucu objektif ve irade etkisi dışındaki  güçlerle  olmuş  olsaydı,  insanın  hastalıkları  için  sorumlu tutulmasının mantıksız olduğu gibi, eylemleri için sorumlu tutulması da o                                                            93  Renzikowski, s. 2907. 94  Haft, s. 118. 95  Kargl a  göre,  kusur  şüphelilerin  dezavantajına  olan  bir  fiksiyondur (kurgudur/varsayımdır/faraziyedir). Bkz. Kargl Walter, Kritik des Schuldprinzips: Eine rechtssoziologische Studie zum Strafrecht, Frankfurt/Main, 1982, s. 246. 96  Jescheck/ Weigend, § 37, s. 407. 97  Jescheck/ Weigend, § 37, s. 407-408; Schreiber e göre, kusur ve kusur yeteneğinin temelinde  failin  aslında  kendi  kararıyla  yapmış  olduğundan  farklı  hareket edebiliyor  olduğu  gerçeği  yatmaktadır.  Özgürlük  olgusu  bilimsel  olarak kanıtlanamıyor  olsa  da,  yasa  koyucunun  norm  itibarıyla  insanın  kendi sorumluluğunu ve özgürlüğünü varsayıyor olduğu inkâr edilemez. Yani özgürlük sorusunun en azından pozitif hukuk için halen açık bir soru olmaktan çıktığı belirtilebilir.  Bkz.  Schreiber,  Ist  der  Mensch  für  sein  Verhalten  rechtlich verantwortlich?”, s. 1069. 1463 Mehmet Emre YILDIZ   Ankara Üni. Hukuk Fak. Dergisi, 70 (4) 2021: 1439-1478 kadar  mantıksız  olurdu98.  Fakat  doğa  gereği  olmasa  bile,  insanın  tüm eylemleri psikolojik olarak karakterin, o an mevcut motiflerin ağırlığı ve dış dünyanın uyarıları gereği belirsiz bir şekilde belirlenmiş olsa da, ceza yine sosyo-etik değersizlik hükmü olarak algılanamaz. Aksine cezaya nötr bir mana kazandırılması gerekmektedir99. Buradan hareketle söylenebilir ki; ceza metafiziksel karşılık verme ya da salt kefaret işlevine sahip değildir, aksine basit,  sade  nitelikte  olan  suç  önleyici  (Verbrechensverhütung)  işleve sahiptir100. Öte yandan, insanın her daim hem vicdanını dinleyebileceği hem de şeytana  uyabileceği  söylenebilir.  Buna  göre,  kusursuzluğun  ve  kusurun insanın kararına göre belirlendiği, koşulsuz indeterminizmin klasik dogması da savunulmaktadır101.  Kınanabilirlik için, failin fiili işlediği zamanda fiile götüren irade oluşumunu engelleyebilecek durumda olması şarttır”. Özgürlük varsayımının  nedensellik  prensibinin  bilimsel  olarak  kanıtlanmamış  bir ihlalini teşkil ettiği yönündeki itiraz, doğa bilimleri için bile nedensellik kanununun  istisnasız  geçerli  olmadığı  ve  özgürlüğün  payı  bulunduğu” teziyle karşı karşıyadır. Bu nedenle felsefi antropolojide, ahlaki ve hukuki sorumluluk alanında insanın kendisini yönetmesine izin verdiği, ancak kendi özgürlüğünü  de  koruduğu,  determinizmin  özel  bir  şekli  olarak  ahlak kanununun geçerli olduğu tezi kısmen savunulmaktadır102. Bu manada doğaya dayandırılan nedensellik düşünce şeklinin yanı sıra psişik temeli esas alan, kendiliğindenlik (Spontaneität)” düşünme şekli de varsayılmaktadır. İnsan kişiliğinin yaratıcılığı, otonomluğu ve akli ilişkisinin bu noktada  işlerlik kazandığı belirtilmektedir103. İradenin oluşmasına esas olan ruhsal süreçler kan basıncı, solunum veya sindirim  gibi  doğal  kurallara  göre  işlememekte;  aksine  kendine  göre                                                            98  Jescheck/ Weigend, § 37, s. 408. 99  Jescheck/ Weigend, § 37, s. 408. 100 Jescheck/ Weigend, § 37, s. 408-409. 101 Jescheck/ Weigend, § 37, s. 409. 102 Jescheck/ Weigend, § 37, s. 409. 103 Nedensel olmama (Nichtkausalität) ya da nedenselliğin kesintiye uğramış olması (Diskontinuität), Mezger tarafından kendiliğindenlik (Spontaneität)” kategorisi olarak tarif edilmiştir. Bkz. Mezger Edmund, Über Willensfreiheit, München, 1947, s. 13. 1464 Ankara Üni. Hukuk Fak. Dergisi, 70 (4) 2021: 1439-1478     Ceza Hukukunda Failin İrade Özgürlüğü …  belirleyici yasaları bulunmaktadır104. Davranışı belirleme özelliği, insanın kendine etki eden dürtüleri kontrol etme yeteneğine ve anlam içeriklerine, değerlere ve normlara göre kararını düzenleme yeteneğine dayanmaktadır105. İnsanı diğer tüm canlılara göre öne çıkaran mükemmellik, davranışlarını kendisinin verdiği bir manayla yürütmesidir; oysaki hayvan, daima içgüdüsel dünyasının mekanizması içinde hapsolmaktadır106. Merkel e göre de irade özgürlüğü kavramının karar özgürlüğü şeklinde anlaşılması gerekmektedir. Ancak eylemin özgür olarak kabul edilebilmesi için,  alternatif  olanaklar  prensibinden107  işlevsel  olarak  yola  çıkılması gerekmektedir.  İradenin  özgürlüğü  için  sadece  şekline  uygun  biçimde modifiye edilmesi uygun olacaktır. Ancak bu noktada irade kavramının zor ve net olmayan içeriğinden kaçınılması gerekmekte ve onun yerine daha basit olan, (bir eylemde bulunmak veya bulunmamak için verilen) karar kavramının kullanılması gerekmektedir108. Bir başka deyişle eylemde bulunanın farklı şekilde hareket imkânının olduğu veya her türlü eylemi engelleyebilecek olduğu  durumlardaki  eylem  özgür”  bir  eylemdir.  Özgür  eylemler  için                                                            104 Dönmezer e göre, irade mütemadiyen ve zaruri olarak en büyük olan saiklerin tesirine maruz kalıyorsa, kendiliğinden tayin edici (= Auto-déterminant) olur ve böylece isnat yeteneğinden bahsetmek mümkün olmaz. Bu durumda hareketlerin istikametini tayin eden insan değildir. Fakat bu istikameti saikler tayin eder; nasıl ki, bulutların istikametini tayin eden şey en kuvvetli olan rüzgarlardır. Saiksiz hiçbir insani faaliyet olamaz. Bununla beraber, bu saikleri hareketlerimizi tayin eden sebeplerle karıştırmamak gerekir. Saik temayül ettirilebilir. Fakat, icbar etmek manasında olarak tayin etmez. İrademiz saikleri tartmaya ve neticede birini veya diğerini tercih etmeye muktedirdir. Bir karar verildiği zaman daima bir saik tercih  olunur.  Fakat  bu  şekilde  hareket  ederken,  başka  bir  şekilde  hareket edilebileceği  hissolunur.  Bkz.  Dönmezer  Sulhi,  Cezai  Sorumluluğun  Esası Olarak  Failin  Normalliği  Telâkkisi”,  İÜHFM  (İstanbul  Üniversitesi  Hukuk Fakültesi Mecmuası), Cilt. 12, Sayı. 1, 1946, s. 129. 105  Jescheck/ Weigend, § 37, s. 410. 106  Jescheck/ Weigend, § 37, s. 410. Meraklı da insanı diğer varlıklardan ayıran unsurun sahip olduğu kendine özgü beyin, sinir ve muhakeme faaliyeti olduğunu belirtmektedir.  Yazara  göre  bu  nedenle  insan  sinir  sisteminde  ceza  hukuku bakımından önem taşıyan bir bozukluk ya da hastalık bulunmadığı sürece iradesini üstlenmek durumunda kalacaktır. Bkz. Meraklı, s. 100. 107  Alm.  Prinzip  der  alternativen  Möglichkeiten,  İng.  principle  of  alternative possibilities. 108  Merkel  Reinhard,  Ist  ‘Willensfreiheit   eine  Voraussetzung  strafrechtlicher Schuld?”, in: Schuld und Strafe (Roth/Hubig/Bamberger), München, 2012, s. 41. 1465 Mehmet Emre YILDIZ   Ankara Üni. Hukuk Fak. Dergisi, 70 (4) 2021: 1439-1478 alternatif olasılıklar prensibi gerekli bir koşuldur. Çünkü sadece failinin eylem sırasında aslında farklı davranabilmiş olabileceği olanağı, eylemini özgür” olarak nitelendirmek için yeterli değildir. Bu tür bir eylemde bulunmak için genel olarak bunu yapabilecek bir durumda olması, yani bu kapasiteye sahip olması  da  gerekmektedir.  Bu  açıklamalar  ışığında  alternatif  olasılıklar prensibi şu şekilde netleştirilebilir109: Kuvvetli manada bireysel bir X-eylemi (veya eylemsizliği) özgürdür, (1)  eğer  eylemde  bulunan,  eylemde  bulunduğu  sırada  X-tipindeki eylemleri genel olarak yapabilecek kapasitedeyse; (2) eğer eylemde bulunan farklı davranabilecek idiyse (veya her davranışı yapmayabilecek idiyse) ve genel olarak bu mümkün ise; (3)  ve  eğer  eylemde  bulunan,  somut  X-eylemini  kendisine  özgü essansiyel (içten kaynaklanan) bir nedenden dolayı yapıyor veya yapmıyorsa; (4) yani eğer eylemde bulunanın eylemde bulunma kararı, belirlenmemiş iradesinden başka bir şey tarafından belirlenmemişse.  5. İrade Özgürlüğünün Kanıtlanamaz Olduğu Görüşü İrade özgürlüğünün kişinin eylem hakkındaki karar verme özgürlüğü olarak  anlaşılması  karşısında,  kusur  isnadına  insanın  birey  olarak özgürlüğünün  gerekçe  gösterilmesinin  kanıtlanamaz  olduğu  görüşü  de savunulmaktadır110.  Bunun  yerine,  sadece  sosyal  kıyaslama  yapan  ve ortalama kişinin”111 fail yerine söz konusu durumda başka şekilde hareket etme yeteneğinin olup olmadığının sorulduğu bir kusur hükmünün mümkün olabileceği varsayılmaktadır112.                                                            109  Merkel, Ist ‘Willensfreiheit  eine Voraussetzung strafrechtlicher Schuld?”, s. 41. 110  Jescheck/  Weigend,  §  37,  s.  409;  Öztürk  Bahri/  Erdem  Mustafa  Ruhan, Uygulamalı Ceza Hukuku ve Güvenlik Tedbirleri Hukuku, Ankara, 2017, s. 280. 111  (Ortalama insan”, ölçütlere uygun kişilik”). Hukuk düzeni, kişilerin kendileri hakkında beslediği değer hükmünü değil, aynı durumda bulunan ortalama kişilerin olanaklarını göz önünde bulundurduğundan, kusurun varlığı, her bireye göre ayrı ayrı değil, herhangi bir kişiye göre belirlenecektir. Bkz. Öztürk/ Erdem, s. 279. 112  Jescheck/ Weigend, § 37, s. 410. 1466 Ankara Üni. Hukuk Fak. Dergisi, 70 (4) 2021: 1439-1478     Ceza Hukukunda Failin İrade Özgürlüğü …  Diğer bir deyişle, spesifik insani kendiliğindenliğin” ne var oluşu ne de etkisi,  bir  kişinin  somut  karar  eyleminde  kanıtlanamamaktadır.  Bilerek gerçekleştirilen eylemin tespit edildiği olayların çoğunda, fiilde karar verme özgürlüğü barizdir. Fakat öyle olaylar vardır ki somut suç teşkil eden somut eylem, tamamen ruhsal dürtülerin bir sonucudur. Fail, bir defa meydana gelen somut durumda, hukuki düzenin sağlanması için geçerli normlara göre hareket etme  yeteneğinden  yoksun  olabilir.  Bu  haller  örneğin  kusur  yeteneğini kaldıran hal olarak failin eylemini akıl hastalığı etkisi altında gerçekleştirdiği durumlarda ortaya çıkmaktadır. Bu nedenle kişi aleyhine ileri sürülen kusur iddiası  sadece  şu  şekilde  formüle  edilebilir:  Benzer  vakalarda  edinmiş olduğumuz tecrübelere göre, failin bulunduğu somut durumda, onun yerinde olan bir başka kişi113, failin içinde bulunduğu irade gücünün baskısı altında, failin gerçekleştirmiş olduğu eylemden farklı bir davranışta bulunabilirdi ya da başka yönde karar verebilirdi114. Hukuk  bilimindeki  klasik  anlayış,  bilindiği  üzere  indeterminizmin mevcudiyetini varsaymaktadır. Bir başka deyişle farklı gerekçelerle olsa bile insanın irade özgürlüğünü onaylamaktadır. Bu husus Alman Federal Yüksek Mahkemesi  tarafından  şu  şekilde  ifade  edilmiştir:  Fail  hukuka  uygun davranmaması, hukuka uygun olana karar verebilecekken, haksızlığa karar vermesi nedeniyle … kınanmaktadır. Kusur kınamasının içsel esası, insanın haklı ve haksızlığa karar vermek için; özgür, sorumlu, ahlaki olarak kendi davranışını  tayin  edebilmeye  yönelik  yaratılmış  olması  ve  buna  ehil olmasıdır.” 115 Günümüz ceza hukuku ise, daha çok kısmi geçersizlik ile hareket etmektedir. Yani ne determinizm görüşü ne de indeterminizm görüşü ispatlanabilir niteliktedir. Bu nedenle ceza hukuku sistemi en azından insanın irade özgürlüğü konusundaki ampirik tespite dayanmadan, kusur isnadının meşrulaştırılması yoluna gidebilmelidir116. Bu konuda özellikle Kohlrausch un117 görüşüne yer verilmektedir. Bu görüş,  kusurun  esasının  varlığını  devletin  zorunlu  kurgusu/fiksiyonu                                                            113  ortalama yeteneklere sahip bir başka kişi” 114  Jescheck/ Weigend, § 37, s. 411. 115  BGHSt. 2, 194, 200. 116  Hirsch, Das Schuldprinzip und seine Funktion im Strafrecht”, s. 751. 117  Kohlrausch, s. 26 vd. 1467 Mehmet Emre YILDIZ   Ankara Üni. Hukuk Fak. Dergisi, 70 (4) 2021: 1439-1478 (staatnotwendige Fiktion)”118 olarak adlandırarak bir noktada bağımsız bir kusur  kavramını  reddetmektedir.  Böylece  kusurun  içeriğini  önleyici gerekliliklere dayandıran akımın amaçsal fikrine oldukça yakın durmaktadır. Ancak  burada  yapılması  gerekli  olan  (Sollen)  ile  yapılabilen  (Können) kavramlarının yeri değişmiştir. Çünkü devlete, toplumdaki bireylere sen yapabilmelisin (du sollst können)” deme yetkisi vermektedir119. Aynı  şekilde  Haft a  göre  de  ne  determinizm  ne  de  indeterminizm kanıtlanabilmektedir. Hatta ispat yükümlülüğünden yola çıkılarak dahi bir karara  varmak  mümkün  değildir.  Sonuç  olarak  ceza  hukukunun  insanın serbest  davranabildiği  yönünde  genel  tespitle  yetinmesi  gerektiği belirtilmelidir. Öztürk/ Erdem e göre, iradenin özgür ya da bağımlı olduğu konusunda yürütülen tartışmaları bir kenara bırakmayan bir ceza hukuku gelişmesini  sağlayamaz.  Bu  nedenle  ceza  hukuku,  felsefe  alanındaki tartışmalardan kendisini kurtarması gerekir120. Aynı yönde görüş İtalyan ceza hukuku  öğretisinde  Hukuk  Tekniği  Doktrini”  olarak  savunulmuştur.  Bu görüşe göre, ceza hukuku, suç ve cezayı, yani kendi konusunu, hukukun diğer dalları  nasıl  kendi  konularını,  kendi  metodları  ile  inceliyorsa  öyle incelemelidir.  Bu  inceleme  ‘olumlu  hukuk  düzeni ne  göre  olmalıdır.  Bu doktrin, hukuk biliminin incelenmesine titizlikle uyulmasına, bunun dışına çıkılmamasına taraftardır. Bu suretle cezaî hukuk bağı esas tutulmalıdır. İrade serbestisi sorunu çözülmemiştir, belki de çözümü mümkün değildir. Bu itibarla pozitif hukuktan ayrı bir konu ile ilgilenmek doğru olmaz.”121  Sonuç olarak denilebilecektir ki; herkesin yetenekleri esas alınarak genel anlamda  yapabilmenin  tespiti,  somut  olayda  fail  açısından  bireysel yapabilmenin  tespitine  giden  yol  olacaktır.  Burada  ise  determinizm  ve                                                            118  Roxin  e göre, insani karar verme özgürlüğü bir devletsel fiksiyon (kurgu/hayal ürünü)” değil, aksine devlet iktidarına sınır çizen, özgürlük güvencesi veren bir hukuk prensibidir. Bkz. Roxin Claus, Zur Problematik des Schuldstrafrechts”, ZStW 96 (1984), s. 651. 119  Hirsch, Das Schuldprinzip und seine Funktion im Strafrecht”, s. 759-760. 120  Öztürk/ Erdem, s. 280. 121  Aktaran Erem/ Danışman/ Artuk, s. 441. Yazarlar bu görüşü eleştirmektedir. Yazarlara  göre,  bu  doktrin  ceza  hukukunu  açıklamakta  değil,  onun  hayat kaynaklarını, gelişim imkânlarını yok etmektedir. Şüphesiz cesed”i incelemek de faydalıdır,  fakat  bunun  bile  amacı  canlı”yı  anlayabilmektir.  Bkz.  Erem/ Danışman/ Artuk, s. 441. 1468 Ankara Üni. Hukuk Fak. Dergisi, 70 (4) 2021: 1439-1478     Ceza Hukukunda Failin İrade Özgürlüğü …  indeterminizm arasındaki tartışmalar rol oynamamaktadır.  Kohlrausch un bilindik  sözünde  de  ifade  ettiği  gibi  bu  bir  fiksiyondur/kurgudur122. Nihayetinde  hakimin  kusur  yargısı  direkt  faile  ulaşmamaktadır.  Burada herkesten” yola çıkılarak bir birey hakkında hüküm verilen bir karar söz konusudur123.  C. İrade Özgürlüğünün Toplumsal Bir Gerçeklik Olduğu Görüşü Ceza hukukunun temeli, yasa koyucunun sübjektif bir sorumluluğun özgürlük bazlı bir hukuk düzeninde hem gerekli hem de haklı olduğu kararına dayanmaktadır124. Ceza hukukundaki kusur isnadı için daha ileri bir hükme gerek  yoktur125.  İnsanların  birlikte  yaşaması  olgusu,  dünyadaki  varoluş gerçeğinin üstün anlam içeriğine göre kurgulanması gerekmektedir. Yani sadece canlıların varoluşu gerçeği, insan onuruna uygun bir düzen için yeterli olmamaktadır.  Bu  nedenle  hukuk,  toplum  üyelerinden  onların  sosyal varoluşlarına da uygun olan davranış normlarının kendilerini yönetmesine izin vermesini talep etmektedir. Ancak, toplum düzeninin korunması için hukuki itaat yönündeki salt ahlaki istem yeterli olmayacaktır126. Daha ziyade her bir birey, toplumda genel tecrübe ile oluşturulmuş otokontrollü olmanın toplum içindeki tüm bireyler için geçerli olduğu varsayımından hareketle yaptığının hesabını verebilmelidir127. Yetişkin ve akli olarak ortalama sağlıklı olan failin sorumluluk fikri, sosyal ve ahlaki bilincimizin şüphe götürmeyen gerçeğidir128.  Herkes  kendi  eylemi  için  özgürlüğün  kesin  var  olduğunu varsaymakta  ve  bu  türdeki  özgür  eylemi,  her  başka  insandan  da beklemektedir. Aynı şekilde her bir insanın sorumluluğu bir toplum içinde başka bir insan için olağandır. Ceza hukukunun bu esas sosyal psikolojik gerçeğe uygun olmaması ve bunun yerine özgürlük gibi ön koşullarının                                                            122  Haft, s. 118. 123  Haft, s. 119. 124  Jescheck/ Weigend, § 37, s. 411. 125  Dreher e göre, irade özgürlüğünün kanıta ihtiyacı yoktur, çünkü özgürlüğün tecrübeyle varoluşu zaten bizim içimizdedir. Bkz. Dreher, Willensfreiheit, s. 383. 126  Frey, s. 320; Jescheck/ Weigend, § 37, s. 412. 127  Jescheck/ Weigend, § 37, s. 412. 128  Jescheck/ Weigend, § 37, s. 412. 1469 Mehmet Emre YILDIZ   Ankara Üni. Hukuk Fak. Dergisi, 70 (4) 2021: 1439-1478 ispatının çok zor olduğu determinizmin insan tablosunu esas alacak olması, ancak kötü bir ceza politikasında söz konusu olurdu129. Sonuç olarak denilebilecektir ki; irade özgürlüğünün kabulü bir normatif yerleştirme ve sosyal oyun kuralıdır. Bu anlamda kişinin varlık olgusuna uygun, insani özgürlük ile birlikte devlet tarafından prensipte insanın özgür ve sorumluluğa ehil nitelikte ele alınması toplumsal bir gerekliliktir130.  IV. TÜRK CEZA HUKUKU UYGULAMASINDA SORUNUN ELE ALINIŞI 5237 sayılı TCK da yer alan düzenlemelere bakıldığında erişkin, zihinsel mekanizmalarında önem arz eden bir hastalık nedeniyle bozulma oluşmamış failin, gerçekleştirmiş olduğu fiil nedeniyle ceza sorumluluğuna sahip olduğu kabul edilmiştir. TCK m. 31, 32, 33 ve 34 düzenlemelerinde failin kusurlu olarak değerlendirilmesi için aranan yetenekler işlediği fiilin hukuki anlam ve sonuçlarını algılama” yeteneği ve işlediği fiille ilgili olarak davranışlarını yönlendirme” yeteneği şeklinde  belirtilmiştir.  Failde  yaş küçüklüğü, akıl hastalığı,  sağır-dilsizlik  ya  da  geçici  neden/irade  dışı  alınan  alkol  veya uyuşturucu  madde  kullanımı  gibi  nedenlerle  olumsuz  etkiye  maruz kalmadığında,  bu  yeteneklerin  mevcut  olduğu  varsayılmıştır131.  Böylece denilebilir ki, TCK belirtilen olumsuz etkilerin somut durumda bulunmaması halinde  failin  fiilini  ceza  normunu  ihlal  etmeyen  davranıştan  yana                                                            129  Jescheck/ Weigend, § 37, s. 412. 130  Roxin, AT, § 3, kn. 55, s. 93.  131  Yargıtay da kararlarında bu hususa işaret etmektedir: Türk Ceza Kanununun 31/2 ve 32/1 maddelerinde kusur yeteneği dolaylı olarak tanımlanmıştır. Bu hükümler  uyarınca,  işlediği  fiilin  hukuki  anlam  ve  sonuçlarını  algılama  ve davranışlarını yönlendirme yeteneğinin bulunması durumunda kusur yeteneğinin varlığı kabul edilmiştir. Kusur yeteneğinin iki belirgin unsuru vardır. Bunlardan ilki; işlediği fiilin hukuki anlam ve sonuçlarını anlayabilme, diğeri ise; eylemin hukuki  anlam  ve  sonuçlarını  kavrayan  kişinin,  davranışlarını  bu  algılama doğrultusunda  hukuk  düzeninin  gereklerine  uygun  olarak  yönlendirme yeteneğinin bulunmasıdır. ‘Algılama  ve ‘irade yeteneği  denilen bu iki öğenin kişide bir arada bulunmaması veya bu yeteneklerinde azalma meydana gelmesi halinde kusur yeteneğinin tam olmadığı kabul edilmelidir.” Yargıtay Ceza Genel Kurulu, E. 2013/8-119, K. 2014/448, T. 30.10.2014 (YKD., C. 41, S. 4, Nisan 2015, s. 805) 1470 Ankara Üni. Hukuk Fak. Dergisi, 70 (4) 2021: 1439-1478     Ceza Hukukunda Failin İrade Özgürlüğü …  sergileyebileceği, haksızlık ve hukuka uygun davranma konusunda karar ve seçim özgürlüğüne sahip olduğunu normatif olarak kabul etmiştir. Failin edimsel/ ampirik (deneysel) olarak gerçekten de bu özgürlüğe sahip olup olmadığı tartışmaları ise ceza hukuku uygulamasında yadsınmıştır.  TCK da yer verilen, failin kusurlu olarak addedilebilmesi için aranacak olan  yeteneklerin  aslında  failin  irade  özgürlüğünü  karşıladığı  yüksek mahkeme kararlarından anlaşılabilmektedir. Örneğin, Anayasa Mahkemesi bir kararında bu hususa dolaylı olarak işaret etmiştir: …Ceza hukukunda kusur yeteneğinin temel unsuru olan irade serbestisi tam olan kişiler, irade serbestisi  bulunmayan,  işlediği  fiilin  hukuki  anlam  ve  sonuçlarını algılayamayan veya bu fiille ilgili olarak davranışlarını yönlendirme yeteneği önemli derecede azalmış olan akıl hastaları ile bu derecede olmamakla birlikte işlediği fiille ilgili olarak davranışlarını yönlendirme yeteneği önemli derecede azalmış olan ve dolayısıyla kısmen irade serbestisi bulunan kişiler aynı hukuksal durumda bulunmadıklarından bunların farklı kurallara tabi tutulmalarında eşitlik ilkesine aykırı bir yön bulunmamaktadır…”132 Benzer şekilde karşılaştırmalı hukukta da failin somut durumda fiili gerçekleştirirken hukuka aykırı olan (ceza normunu ihlal eden) davranıştan kaçınabileceği,  bu  tercih  konusunda  özgür  ve  beceri  sahibi  olduğu vurgulanmıştır. Alman Federal Yüksek Mahkemesi söz konusu kararında bu hususa şu şekilde yer vermiştir: Fail  hukuka  uygun  davranmaması,  hukuka  uygun  olana  karar verebilecekken, haksızlığa karar vermesi nedeniyle … kınanmaktadır. Kusur kınamasının içsel esası, insanın haklı ve haksızlığa karar vermek için; özgür, sorumlu, ahlaki olarak kendi davranışını tayin edebilmeye yönelik yaratılmış olması ve buna ehil olmasıdır.”133 Türk  ceza  hukuku  uygulamasında  Yargıtay  da  bir  kararında  irade özgürlüğünün  kusur  yargısının  temeli  olduğuna  dikkat  çekmektedir.  Söz konusu bu karara göre:                                                            132  Anayasa  Mahkemesi  Kararı,  E.  2019/37,  K.  2019/87,  T.  14/11/2019  (R.G. 04.02.2020, S. 31029; Anayasa Mahkemesi Kararlar Dergisi, S. 57, Cilt. 1, 2020, s. 99) 133  BGHSt 2, 194 (200) = NJW 1952. 1471 Mehmet Emre YILDIZ   Ankara Üni. Hukuk Fak. Dergisi, 70 (4) 2021: 1439-1478 …Faillerin ceza sorumluluğuna gidilebilmesi için kusurlu olmaları şarttır.  Kusur,  kınanabilirliktir.  Kusur  yargısının  temeli  insanın  özgür iradesidir. İnsan, özgür iradeye sahip bir varlık olması nedeniyle haklı olan bir davranışıyla haksızlık arasında bir tercih yapma veya haklı olan davranışı lehine  karar  verme,  davranışlarını  hukuk  düzeninin  gereklerine  göre yönlendirebilme,  hukuk  düzenin  yasakladığı  davranışlardan  sakınma yeteneğidir. Kusur yargısının temelini oluşturan insanın irade özgürlüğü ise, haksızlık  bilincinin  varlığını  gerekli  kılar.  Çünkü  insanın  haklı  olan davranışları  ile  haksızlık  arasında  tercih  yapabilmesi  için  bunu  bilmesi şarttır. Fail, haksızlık bilincine sahipse ve özgür iradesiyle haksız olan bir davranışı tercih ediyor ise kusurludur…”134 Belirtilen  kararlardan  da anlaşılacağı üzere, hukuk düzeni toplumda yaşayan her bir bireyi kendi geleceğini belirlemeye ehil, davranışlarını ceza normunu ihlalden uzak tutacak şekilde yönlendirebilen ve bu konuda özgür olan  hukuk süjesi olarak ele  almaktadır. Hukuk düzeni bu varsayımdan (postulat) hareketle, bu yeteneği olumsuz olarak etkileyen durumları istisnai kategori olarak belirleyerek, kusursuz olan (irade özgürlüğü olumsuz etkiye maruz kalmış) bireyleri ceza şeklindeki yaptırımdan uzak tutmak yolunu seçmiştir. Ceza hukuku, söz konusu varsayımın edimsel/ ampirik (deneysel) olarak gerçekten doğru olup olmadığı ile ilgilenmemektedir. Bu durum ise kusur isnadının gerekçelendirilmesi zorunluluğu açısından, modern beyin araştırmaları sonucu elde edilen bulgularla gün geçtikçe eleştiriye maruz kalmaktadır.  SONUÇ Demokratik ceza  hukuku sistemi, toplumu oluşturan bireylerin ceza hukuku normları ile etkileşimi üzerine kurulmuş bir sistemdir. Bu etkileşim, içerik itibariyle bireylerin ceza normunun varlığını ve normun içermiş olduğu davranış çerçevesini bilmesi esas alınarak belirlenmiştir. Ceza normunun varlığını  ve  normun  içermiş  olduğu  davranış  çerçevesini  bilen  birey, davranışlarını hukuka sadık bir kişi olarak düzene sokabilecek, bir başka deyişle iradesini ceza normunu ihlal etmeyecek şekilde oluşturabilecektir.                                                            134  Yargıtay  16.  CD.,  E.  2019/6765,  K.  2019/8453,  T.  09.12.2019, (karararama.yargitay.gov.tr) 1472 Ankara Üni. Hukuk Fak. Dergisi, 70 (4) 2021: 1439-1478     Ceza Hukukunda Failin İrade Özgürlüğü …  Ceza normları ile etkileşim içinde bulunan bir kişinin haklara ve özgürlüklere sahip sosyal bir varlık olarak, kendini ortaya koyması ya da kendini ifade etmesi, davranışları aracılığıyla gerçekleşmektedir. Demokratik ceza hukuku sistemi, ceza normları ile koruma altına alınan hukuki değerler” nedeniyle değerler sistemi” olarak kurgulanmıştır. Toplumu oluşturan bireyler, bu değerler  sistemi”  içinde  kendi  konumunu  davranışları  aracılığıyla belirlemektedir. İnsan doğadaki varlıklar içerisinde davranışlarını, zihinsel muhakemeden ve rasyonel karar alma süreçlerinden geçirebilmesi, bu muhakeme ve süreçler sonucunda yapma ya da yapmama şeklinde hukuk kurallarına ilişkin tutumunu (anlayışını)  icraya  dönüştürebilmesi  özelliği  ile  diğer  varlıklardan ayrılmaktadır. Bireysel sorumluluk” özelliği, insan onuru” kavramı ile, insana  mutlak  bir  değer  bahşetmektedir.  Bir  başka  deyişle  insanın davranışlarını  sorumluluk  duygusu  içerisinde  gerçekleştirmesi,  onu  diğer varlıklardan ayıran temel özelliktir. İnsanın davranışlarını sorumluluk duygusu ile gerçekleştirme özelliği dikkate  alınarak oluşturulan  ceza  hukuku sisteminde,  olağan  durumlarda kişinin  davranışlarına  hükmedebildiği,  eser  sahibi  olarak  davranışlarının sonuçlarını dikkate alarak hareket ettiği noktasından hareket edilmektedir. Bu ön kabul insan doğasına dayanan, sosyal bir gerçeklik teşkil etmektedir. Bu nedenle  ceza  hukuku  içinde  kurgulanmış  kusur”  sisteminde  belirli  bir olgunluğa  ulaşmış,  ruhsal  anlamda  herhangi  bir  bozukluğu  olmayan  her bireyin, davranışlarını ceza normlarının belirttiği şekilde yönlendirebileceği ve bu yeteneği haiz olduğu postulat olarak kabul edilmiştir. Ceza hukukunun tüm çabası, davranışlarını ceza normu çerçevesinde yönlendiremeyen fail gruplarını  tespit  ederek,  bu  kişilerin  davranışları  nedeniyle  kusurlu” sayılmamasını sağlamak olmalıdır. İrade  özgürlüğü  konusunda  metafizik  anlamda  determinizmindeterminizm felsefi tartışmaları, gerçekliğin arayışı için şüphesiz önemlidir. Ancak sosyal düzen içerisinde bireylerin kendi aralarındaki ve devletle olan ilişkilerinin  düzenlenmesi,  sosyal  barışın  sağlanması  hemen  (derhal) gerçekleştirilmesi gereken bir ödevdir. Bu ödevi üstlenen ceza hukuku ceza normlarının  varlığını  temin  etmek  ve  yaptırım  olarak  ceza  uygulamak suretiyle,  sosyal  düzen  içerisinde  bireylerin  davranışlarına  tesir  etmek zorundadır.  Ancak  bu  şekilde  gerçekleştirilen  cezalandırma  ile  kusurlu 1473 Mehmet Emre YILDIZ   Ankara Üni. Hukuk Fak. Dergisi, 70 (4) 2021: 1439-1478 davranan bireyin ve potansiyel kusurlu davranabilecek bireylerin davranışları etki  altına  alınabilecektir.  Bu  nedenle  sosyal  barışı  sağlama  konusunda yükümlülük üstlenmiş olan ceza hukuku sisteminin, herhangi bir sonuca ulaşmayacağı  baştan  belli  olan  determinizm-indeterminizm  temelindeki irade özgürlüğü” tartışmalarına dayandırılması yerinde olmayan bir yöntem olacaktır. Genel  anlamda  insan  davranışlarının  determine  olduğu,  aslında davrandığından  başka türlü hareket edemeyeceği tezi tartışmalıdır. İnsan davranışlarının genetik miras, kan basıncı, beyin anatomisi, beslenme vs. gibi birçok fizyolojik özelliklerden etkilendiği günümüzde kabul edilen bilimsel bir  gerçekliktir.  Ancak  davranışların  tamamen  bu  fizyolojik  gerçeklere dayandığı  tezi  de  ispatlanamamaktadır.  Davranışların  yönlendirilmesi konusunda  bireyin  fizyolojisi  yanında,  iradenin  ve  mental  süreçlerin  de katkısının bulunması kusur isnadında bulunulması yolunu açmaktadır. Birey, kendi geleceğini ceza yaptırımından uzak kalacak bir şekilde tasarlama güç ve imkânına sahiptir. Bu durum sosyal bir gerçeklik teşkil etmektedir. Toplum içindeki  her  birey  tarafından  gündelik  hayatta  bu  durumun  sağlaması yapılmaktadır.  Bu  nedenle  toplumu  oluşturan  bireyler,  kendi  dışındaki kişilerden de davranışlarının sorumluluğunu üstlenmesini talep etmektedir. Ceza hukukunda sorumluluk, kusur ve kusur yeteneği gibi konularda fiili gerçekleştirirken failin özgür olup olmadığı incelenmemekte, ceza normu ile etkileşim ilişkisinde olması beklenen failin ortalama yetenekler”in ne ölçüde gerisinde kaldığı araştırılmaktadır. Bu şekilde failin aslında davrandığından başka türlü hareket edebileceği”, toplumu oluşturan diğer kişilerin esas alınacağı ortalama yetenekler” dikkate alınarak kabul edilmektedir. Böylece ceza hukukunda sorumluluk ve kusur konularında, fail hakkında sosyal bir değer(sizlik)  yargısı  (kınama  yargısı)”  söz  konusu  olmaktadır.  Burada retrospektif (geriye dönük) bir şekilde failin kafasında neler olup bittiğinin tespit edilmesi işlemi söz konusu değildir. Nitekim bu husus bilimsel tespite kapalı bir konudur. Ceza hukuku sisteminde yer alan sorumluluk ve kusur konuları, deney ortamında ampirik olarak ispatlanabilecek kurgular değildir. Burada  gerçekleştirilen  bir  tespit  işlemi  değil,  değerlendirme  işlemidir. Değerlendirme işleminde ise, normatif (hukuki) bakış açıları ön plandadır.   1474 Ankara Üni. Hukuk Fak. Dergisi, 70 (4) 2021: 1439-1478     Ceza Hukukunda Failin İrade Özgürlüğü …  KAYNAKÇA Apaydın Cengiz, Ceza Hukukunda Kusurluluk, Ankara, 2018. Aral Vecdi, Hukukta İrade Özgürlüğü”, İÜHFM, C. 48, S. 1-4, 1982-1983. Bauer Fritz, Das Verbrechen und die Gesellschaft, München/Basel, 1957. Bröckers Boris, Strafrechtliche Verantwortung ohne Willensfreiheit, Baden-Baden, 2015. Burkhardt Björn, Freiheitsbewußtsein und strafrechtliche Schuld”, FS für Theodor Lenckner zum 70. Geburtstag, München, 1998. Dönmezer  Sulhi,  Cezaî  Sorumluluğun  Esası  Bakımından  Klâsik  Teori  ve  Bu Teorinin  Karşılaştığı  İtirazlar”,  İstanbul  Üniversitesi  Hukuk  Fakültesi Mecmuası, Y. 1945, C. 11, S. 3-4. Dönmezer Sulhi, Cezai Sorumluluğun Esası Olarak Failin Normalliği Telâkkisi”, İÜHFM (İstanbul Üniversitesi Hukuk Fakültesi Mecmuası), Cilt. 12, Sayı. 1, 1946. Dönmezer Sulhi/ Erman Sahir, Nazarî ve Tatbikî Ceza Hukuku Cilt: II, İstanbul, 1999. Dreher  Eduard,  Die  Willensfreiheit:  Ein  zentrales  Problem  mit  vielen  Seiten, München, 1987. Ehrhardt Helmut, Die Schuldfähigkeit psychiatrisch-psychologischer Sicht”, in: Schuld Verantwortung Strafe (Herausgegeben von: Prof. Dr. Erwin R. Frey), Zürich, 1964. Engisch Karl, Die Lehre von der Willensfreiheit in der strafrechtsphilosophischen Doktrin der Gegenwart, Berlin, 1965. Erem Faruk/ Danışman Ahmet/ Artuk Mehmet Emin, Ümanist Doktrin Açısından Türk Ceza Hukuku Genel Hükümler, 1997. Frister Helmut, Strafrecht Allgemeiner Teil, München, 2015. Griffel Anton, Prävention und Schuldstrafe”, ZStW, 98(1986), Heft 1. Gropp Walter, Strafrecht Allgemeiner Teil, Berlin, Heidelberg, 2015. Hafızoğulları Zeki/ Özen Muharrem, Türk Ceza Hukuku Genel Hükümler, Ankara, 2018. Haft Fritjof, Strafrecht Allgemeiner Teil, 9. Auflage, München, 2004. 1475 Mehmet Emre YILDIZ   Ankara Üni. Hukuk Fak. Dergisi, 70 (4) 2021: 1439-1478 Hançerlioğlu Orhan, Felsefe Ansiklopedisi Kavramlar ve Akımlar Cilt 1, İstanbul, 1976. Hançerlioğlu Orhan, Felsefe Ansiklopedisi Kavramlar ve Akımlar Cilt 2, İstanbul, 1976. Heinrich Bernd, Strafrecht Allgemeiner Teil, 5. Aktualisierte Auflage, Stuttgart, 2016. Hillenkamp  Thomas,  Strafrecht  ohne  Willensfreiheit?  Eine  Antwort  auf  die Hirnforschung”, JZ, 7/2005. Hirsch Hans Joachim, Das Schuldprinzip und seine Funktion im Strafrecht”, ZStW, 106(1994), Heft 4. Jäger Christian, Willensfreiheit, Kausalität und Determination: Stirbt das moderne Schuldstrafrecht durch die moderne Gehirnforschung?”, GA 2013. Jakobs Günther,  Individuum und Person: Strafrechtliche Zurechnung und die Ergebnisse moderner Hirnforschung”, ZStW, 117(2005), Heft 2. Jakobs Günther, Strafrecht Allgemeiner Teil, Berlin, 1991. Jescheck Hans-Heinrich/ Weigend Thomas, Lehrbuch des Strafrechts Allgemeiner Teil, 5. Auflage, Berlin, 1996. Karakehya Hakan, İradilik Unsuru Bağlamında Ceza Hukukunda Kast, Ankara, 2010. Kargl  Walter,  Kritik  des  Schuldprinzips:  Eine  rechtssoziologische  Studie  zum Strafrecht, Frankfurt/Main, 1982. Kohlrausch  Eduard,  Sollen  und  Können  als  Grundlagen  der  strafrechtlichen Zurechnung”, Festgabe für Karl Güterbock, Berlin, 1910. Lackner Karl/ Kühl Kristian, Strafgesetzbuch Kommentar, München, 2014. Lampe Ernst-Joachim, Willensfreiheit und strafrechtliche Unrechtslehre”, ZStW, 118(2006), Heft 1. Meraklı Serkan, Ceza Hukukunda Kusur, Ankara, 2017. Merkel  Reinhard,  Ist  ‘Willensfreiheit   eine  Voraussetzung  strafrechtlicher Schuld?”, in: Schuld und Strafe (Roth/Hubig/Bamberger), München, 2012. Merkel Reinhard, Willensfreiheit und rechtliche Schuld, Würzburger Vorträge zur Rechtsphilosphie, Rechtstheorie und Rechtssoziologie, Heft 37, Baden-Baden, 2008. 1476 Ankara Üni. Hukuk Fak. Dergisi, 70 (4) 2021: 1439-1478     Ceza Hukukunda Failin İrade Özgürlüğü …  Mezger Edmund, Über Willensfreiheit, München, 1947. Moles Abraham, Belirsizin Bilimleri: İnsan Bilimleri İçin Yeni Bir Epistemoloji, (Çev.: Nuri Bilgin), 4. Baskı, İstanbul, 2012. Müller-Dietz  Heinz,  Grundfragen  des  strafrechtlichen  Sanktionensystems, Heidelberg-Hamburg, 1979. Özen Muharrem, Ceza Hukukunda Objektif Sorumluluk, Ankara, 1998. Özgenç İzzet, Kusur Yargısı ve Yaş Küçüklüğü”, Adliye ve Çocuk Suçluluğu Sempozyumu 26-28 Ekim 1992, Facultatis Decima Anniversaria, İstanbul, 1993. Özgenç İzzet, Türk Ceza Hukuku Genel Hükümler, Ankara, 2017. Öztürk Bahri/ Erdem Mustafa Ruhan, Uygulamalı Ceza Hukuku ve Güvenlik Tedbirleri Hukuku, Ankara, 2017. Pauen Michael/ Roth Gerhard, Freiheit, Schuld und Verantwortung Grundzüge einer naturalistischen Theorie der Willensfreiheit, Frankfurt am Main, 2008. Reinelt  Ekkehart,  Entscheidungsfreiheit  und  Recht-  Determinismus  contra Indeterminismus”, NJW 2004. Renzikowski Joachim, Forensische Psychiatrie und Strafrechtswissenschaft”, NJW 1990. Roth Gerhard, Fühlen, Denken, Handeln: Wie das Gehirn unser Verhalten steuert, Frankfurt am Main, 2003. Roxin Claus, Das Schuldprinzip im Wandel”, FS für Arthur Kaufmann zum 70. Geburtstag, Heidelberg, 1993. Roxin Claus, Zur Problematik des Schuldstrafrechts”, ZStW 96 (1984). Roxin Claus, Strafrecht Allgemeiner Teil Band I, 4. Auflage, München, 2006. Schreiber  Hans-  Ludwig,  Ist  der  Mensch  für  sein  Verhalten  rechtlich verantwortlich?”, FS für Adolf Laufs zum 70. Geburtstag, Humaniora: MedizinRecht-Geschichte, Berlin, Heidelberg, New York, 2006. Schreiber  Hans-Ludwig,  Hukuksal  ve  Psikiyatrik  Kategoriler  Arasında  Adli Rapor”, Çev. Yener Ünver, Karşılaştırmalı Güncel Ceza Hukuku Serisi 2: Tıp ve Ceza Hukuku, Ankara, 2004. Schreiber  Hans-Ludwig/  Rosenau  Henning,  Rechtliche  Grundlagen  der psychiatrischen  Begutachtung”,  in:  Psychiatrische  Begutachtung:  Ein praktisches  Handbuch  für  Ärzte  und  Juristen  (Herausgegeben  von  Harald Dreßig und Elmar Habermeyer), München, 2015. 1477 Mehmet Emre YILDIZ   Ankara Üni. Hukuk Fak. Dergisi, 70 (4) 2021: 1439-1478 Toroslu Haluk, Ceza Hukukunda İsnat Yeteneği, Ankara, 2015. Toroslu Nevzat/ Toroslu Haluk, Ceza Hukuku Genel Kısım, Ankara, 2019. Tümerkan Somay, Klasik, Pozitivist Okullarda ve Toplumsal Savunma Hareketinde Ceza Sorumluluğunun Esası”, İstanbul Üniversitesi Hukuk Fakültesi Mecmuası, Y. 1983, C. 48, S. 1-4. Welzel Hans, Das Deutsche Strafrecht, Berlin, 1969. Wessels Johannes/Beulke Werner/Satzger Helmut, Strafrecht Allgemeiner Teil Die Straftat und ihr Aufbau, 45. Auflage, 2015. Wulff Agnes, Die Existenziale Schuld, Berlin, 2008. Yılmaz Tahsin, Determinizm ve Hürriyet Problemi, Ankara, 1972. Yüce Turhan Tûfan, Ceza Hukukunun Temel Kavramları, Ankara, 1985.   1478",
     "Abstract": "In criminal law, the basis of responsibility is the will of the perpetrator to commit the crime. Because of this will, the perpetrator is considered to be culpable  and  is  condemned  by  the  legal  order.  As  a  result  of  this condemnation, the perpatrators behavior can be punished with a sanction. Of course, in order to be punished the perpetrator must have the ability to act differently from what the perpetrator did. This opportunity to choose between lawful and unlawful behavior is tried to be explained with the perpetrators free will. Issues such as ability to act differently, condemnation, have a wrong will are being discussed not only in criminal law, but also in neuroscience and philosophy. It is claimed that as a result of the information obtained especially in the field of neuroscience, the person does not actually make a decision about his or her behavior as a free agent. This study attempts to explain how the classical understanding on culpability and criminal responsibility is influenced by the discussions of free will in the field of philosophy.",
     "Metin": "Modern ceza hukuku sisteminde bireylerin uymakla yükümlü oldukları normatif emir ve yasaklar içeren davranış kurallarına yer verilmektedir. Bu sistemin amacı ceza yaptırımının haklı, yerinde ve gereken ölçüde normun belirttiği şekilde eylemde bulunmayan kişilere uygulanmasını sağlamaktır. Bu şekilde gerçekleştirilen cezalandırma politikası ile toplumu oluşturan bireyler arasında sosyal kontrolün sağlanması hedeflenerek, ileride işlenebilecek suç teşkil  eden  eylemlerin  önlenmesi  amaçlanmaktadır.  Bu  amacın gerçekleştirilmesi bakımından meşru zor (şiddet) uygulama tekeline sahip devletin,  sadece  emir  ve  yasak  davranışları  içeren  yasal  düzenlemeleri oluşturması yetmemekte, aynı zamanda bireylerin bu emir ve yasakları içeren düzenlemelere  uyması  konusunda  beklentinin  de  haklı  bir  gerekçeye dayanıyor olması gerekmektedir.  Toplumu oluşturan bireylerin yasanın öngördüğü şekilde davranabilmesi konusunda, kişisel olarak güvence teşkil eden unsurlar ise kişisel sorumluluk 1440Ankara Üni. Hukuk Fak. Dergisi, 70 (4) 2021: 1439-1478     Ceza Hukukunda Failin İrade Özgürlüğü …  ilkesi ve kusur ilkesidir. Bir ceza hukuku normuna uyulmaması nedeniyle ceza yaptırımına  hükmedilebilmesi  için,  ortada  kişinin  bu  normu  ihlal  etme iradesinin bulunması gerekmektedir. Kişinin normu ihlal eden davranıştan kaçınamayacağı  durumlarda,  kişinin  hukuka  sadık  olmayan  iradesi davranışından tespit edilemeyeceğinden ceza yaptırımının uygulanması da anlamsız olacaktır. Bir başka deyişle ceza sorumluluğunun temelini kişinin normu  ihlal  etme  iradesi  oluşturmaktadır.  Kişideki  normu  ihlal  etme iradesinin  davranıştan  anlaşılabilmesi  için  ise,  kişinin  kusurlu  sayılması gerekmektedir. Bu bakımdan  kusur ceza  yaptırımını meşru hale  getiren, sorumluluğun merkezinde yer alan bir unsurdur. Ceza  yaptırımı  ile  doğrudan  bağlantılı  olan  kusur  ve  sorumluluk kavramları, içeriğinde barındırdığı başka türlü hareket edebilme, hatalı (hukuka sadık olmayan) irade oluşumu, eylemden kaçınabilirlik, kişisel kınanma gibi konular nedeniyle salt ceza hukukunun değil, aynı zamanda felsefe,  nörobilimler,  teoloji  gibi  farklı  disiplinlerin  de  iştigal  alanını oluşturmaktadır. Öyle ki, failin fiilini özgürce seçebilmesi, bu yönde karar alabilmesi  ile  ilgili  nörobilimler  ve  felsefe  alanında  birçok  tartışma bulunmaktadır.  Bu  tartışmalar  bireyin  irade  özgürlüğüne  sahip  olup olmadığı  tartışması  üzerinden  gerçekleştirilmektedir.  Birçok  yazar  bu tartışmalara  ait  sonuçların,  ceza  hukukundaki  klasik  kusur  anlayışının ortadan kalkmasına dahi yol açabileceğini belirtmektedir. Zira bir kişinin davranışlarının iradî olmadığının fen bilimleri (nörobilimler) tarafından kanıtlanması,  ceza  hukukunun  temelini  oluşturan  kusur  konusunun  da ortadan kalkacağı tartışmalarını beraberinde getirecektir. Belirtilen sebeplerle çalışmada ceza sorumluluğu ve kusur konusunda önem arz eden irade özgürlüğü tartışmaları farklı bakış açıları çerçevesinde açıklanmaya çalışılmıştır.                                                            2    Roth Gerhard, Fühlen, Denken, Handeln: Wie das Gehirn unser Verhalten steuert, Frankfurt  am  Main,  2003,  s.  544;  Hillenkamp  Thomas,  Strafrecht  ohne Willensfreiheit? Eine Antwort auf die Hirnforschung, JZ, 7/2005, s. 330. Öğretide aynı doğrultudaki görüş ve yazarları aktaran Schreiber Hans- Ludwig, Ist der Mensch für sein Verhalten rechtlich verantwortlich?, FS für Adolf Laufs zum 70. Geburtstag,  Humaniora:  Medizin-Recht-Geschichte,  Berlin,  Heidelberg,  New York,  2006,  s.  1071;  Bröckers  Boris,  Strafrechtliche  Verantwortung  ohne Willensfreiheit, Baden-Baden, 2015, s. 32. 1441Mehmet Emre YILDIZ   Ankara Üni. Hukuk Fak. Dergisi, 70 (4) 2021: 1439-1478 I. CEZA SORUMLULUĞUNUN ESASI A. Genel Olarak Modern  ceza  hukukunun  geçerli  olduğu  hukuk  sistemlerinde  failin cezalandırılabilmesi için, sadece failin kanunda yasaklanmış olan neticeye hukuka aykırı fiili ile sebebiyet vermesi yetmemekte, aynı zamanda bu fiilin kusurlu olarak addedilmesi de gerekmektedir. Kusur ceza hukuku, failin fiili nedeniyle cezalandırılabilmesi için, başka bir deyişle ceza sorumluluğunun doğması için, tipe uygun eylem ve hukuka aykırılık unsurları yanında ek bir inceleme unsuru olarak kusur aşamasına yer vermesi ile ön plana çıkmaktadır. Bu bakımdan salt ortaya çıkan neticeden sorumluluğun doğduğu ceza hukuku (Erfolgsstrafrecht)4 anlayışı, tesadüfî sorumluluk ya da objektif sorumluluk anlayışları kusur ceza hukuku anlayışı ile terk edilmiştir. Ceza  hukukunda  failin  gerçekleştirmiş  olduğu  fiil  nedeniyle  ceza yaptırımına maruz kalabilmesi için olmazsa olmaz (=sine qua non) koşul olarak kusur kavramı, günümüzde yapılan birçok tartışmanın da odağı haline gelmiştir. Bu tartışmalar, ceza hukukunun temelini oluşturan kusur kavramının içeriğinde yer alan irade, davranışlarını yönlendirebilme ve                                                            3   Sorumluluk  sorunu  özgürlük  sorununa  doğrudan  bağlıdır.  Özgürlük kavramından bağımsız bir sorumluluk kuramı kurulamaz. Bkz. Erem Faruk/ Danışman Ahmet/ Artuk Mehmet Emin, Ümanist Doktrin Açısından Türk Ceza Hukuku Genel Hükümler, 1997, s. 436.  4   16. yüzyıldan sonra bu anlayış terk edilerek kusur ceza ilkesi ön plana çıkmıştır. Bkz. Heinrich Bernd, Strafrecht  Allgemeiner Teil, 5. Aktualisierte  Auflage, Stuttgart, 2016, s. 223. 5   Özen  e göre objektif sorumluluk, kişinin icrai ya da ihmali hareketinin sonucu olan neticeden, herhangi bir psişik bir bağın varlığı aranmaksızın, salt maddi nedensellik bağı dolayısıyla sorumlu tutulması anlamına gelmektedir. Ancak Özen, modern ceza hukuku anlayışında süjenin sorumluluğuna, maddi bir fiilin sadece nedensel olarak isnat edilmesi ile değil, ayrıca fiilin kast veya en azından taksirli olmasından dolayı psikolojik olarak isnat edildiğinde gidilmesi gerektiğine vurgu yapmaktadır. Bu nedenle objektif sorumluluk ve sübjektif sorumluluk arasında  giderilemez  bir  zıtlık  söz  konusudur.  Bkz.  Özen  Muharrem,  Ceza Hukukunda Objektif Sorumluluk, Ankara, 1998, s. 5, 18. Ceza hukukunda modern sürecin ortaya çıkışındaki en önemli aşamalardan olan Aydınlanma sayesinde insanlık, ceza hukukunda başkasının fiilinden sorumluluk ve objektif sorumluluk dönemlerini  atlattıktan  sonra,  medeniyetin  büyük  bir  zaferi  olarak  sübjektif sorumluluğa  ilişkin  esaslara  ulaşabilmiştir.  Bkz.  Karakehya  Hakan,  İradilik Unsuru Bağlamında Ceza Hukukunda Kast, Ankara, 2010, s. 8. 1442Ankara Üni. Hukuk Fak. Dergisi, 70 (4) 2021: 1439-1478     Ceza Hukukunda Failin İrade Özgürlüğü …  başka türlü hareket edebilme gibi unsurlar nedeniyle nörobilimler, teoloji ve felsefe gibi farklı disiplinlerde de ön plana çıkmaktadır. Bu çalışmada irade özgürlüğüne  ilişkin  değişik  yaklaşımların,  ceza  hukukunda  geçerli  olan kusur ve sorumluluk anlayışına ne şekilde etki edebileceği hususu ortaya konulmaya çalışılacaktır. Bu nedenle öncelikle irade özgürlüğü konusunun ceza hukukunda kusur ve kusur yeteneği kavramları açısından önemine işaret edilmelidir.  B. İrade Özgürlüğünün Kusur Ve Kusur Yeteneği İçin Önemi İrade özgürlüğü insanın iç özgürlüğünü deyimlemektedir. Buradan da anlaşılacağı üzere özgürlük iç ve dış özgürlük olmak üzere iki açıdan ele alınabilmektedir. Dış özgürlük dış zorlamadan kurtulmuş olmayı, eylem ve davranışlarda herhangi bir dış zorlama ile karşılaşmamayı ifade etmektedir. Kişinin  almış  olduğu  kararları  uygulamada  dışarıdan  hiçbir  etkenle engellenmemesi durumunda kişi özgürdür. İç özgürlük ise, iradî kararların gerçekleştirilmesi ile değil, bizzat bu kararların meydana gelmesi ile ilgilidir, yani dış davranış özgürlüğü değil, irade özgürlüğüdür. İradesinin meydana gelmesinde etkili dürtülere (motiflere, saiklere) uymak zorunda olmayan, bunlar  karşısında  şöyle  ya  da  böyle  karar  vermek  gücünde  olan  kimse özgürdür. Bu tespitlerden de anlaşılacağı üzere irade özgürlüğü normatif bir düzen tesisi olan hukuk alanında da büyük öneme sahiptir. Nitekim irade özgürlüğü  bireyin  normun  istediğini  yerine  getirebilip  getiremeyeceği konusuyla  ilişkili  olduğundan  hukuk  biliminin  de  inceleme  konusunu oluşturacaktır. Akıl  ve  insan  onuruna  odaklanmış  olan  bir  ceza  hukukunda,  ceza yaptırımı  gerektiren  bir  haksızlığı  işlediği  yönünde  faile  kişisel  isnatta bulunulabilmesi  için,  kusur  kavramı  ölçü  olarak  kullanılmaktadır. Kusursuz ceza olmaz (nulla poena sine culpa) ilkesi ve bu ilkenin yayılım özelliğinin  zorunlu  sonucu  olan  kusur  ile  orantılı  ceza  ilkesi,  failin gerçekleştirmiş olduğu haksız fiil (haksızlık) nedeniyle uygulanabilecek ceza                                                            6   Aral Vecdi, Hukukta İrade Özgürlüğü, İÜHFM, C. 48, S. 1-4, 1982-1983, s. 249. 7   Aral, s. 249. 8   Aral, s. 249-250. 9   Aral, s. 253. 1443Mehmet Emre YILDIZ   Ankara Üni. Hukuk Fak. Dergisi, 70 (4) 2021: 1439-1478 yaptırımının çerçevesini çizmektedir. Bu bakımdan kusur eşzamanlı olarak ceza yaptırımı açısından kurucu (konstitutiv) ve  sınırlayıcı (limitierend) anlama sahiptir. Günümüzde failin kusurlu sayılabilmesi bakımından sadece fail ile fiili arasındaki psişik ilişkiyi esas alan psikolojik kusur teorisi terk edilmiştir. Bu teoriye göre, kusurlu sayılabilmek için, fail ile fiili birbirine bağlayan sübjektif ilişki, yani kast ve taksir ilişkisi bulunması yeterliydi. Buna karşın                                                            10  Müller-Dietz  Heinz,  Grundfragen  des  strafrechtlichen  Sanktionensystems, Heidelberg-Hamburg, 1979, s. 33. 11  Dönmezer Sulhi/ Erman Sahir, Nazarî ve Tatbikî Ceza Hukuku Cilt: II, İstanbul, 1999, kn. 909. Psikolojik kusur teorisi hakkında alman ceza hukuku öğretisinden aktarılan geniş bilgi için bkz. Meraklı Serkan, Ceza Hukukunda Kusur, Ankara, 2017,  s.  104  vd.  Hafızoğulları/  Özen e  göre,  fiilin  iradi  olma  zorunluluğu, geleneksel olarak suçun manevi (=psikolojik veya sübjektif) unsur denen yönünü oluşturmaktadır. Suçun manevi unsuru son zamanlarda genellikle kusurluluk terimi ile de ifade edilmektedir. Suçun manevi unsuru, icra veya ihmal hareketinin şuurlu ve iradi olmasını gerektirmekte; bu da, kast ve taksir olmak üzere iki biçimde ortaya çıkmaktadır. Suçun manevi unsuru psikolojik bir olgudur. Bu nedenle  manevi  unsur  suçun  maddi  (=objektif)  unsuruna,  yani  fiille eklenmektedir.  Bu  anlamda  suçun  manevi  unsuru,  her  durumda  psişik  bir davranıştan,  failin  iradesinin  bir  tezahüründen  ibaret  bulunmaktadır.  Bkz. Hafızoğulları  Zeki/  Özen  Muharrem,  Türk  Ceza  Hukuku  Genel  Hükümler, Ankara, 2018, s. 240. Toroslu/ Toroslu ya göre, psikolojik anlayış adı verilen ve 19. Yüzyılın ikinci yarısında ceza hukukuna hakim olan geleneksel anlayışa göre kusurluluk, fail ve fiil arasındaki psişik bir bağlantıdan ibarettir. Yazarlara göre, kusurlu sorumluluğun kabulü ile, kişi ancak kastla veya en azından taksirle ortaya koyduğu  için  psikolojik  yönden  de  kendisine  ait  olan  fiilinden  sorumlu tutulmaktadır. Kusurluluk hareketin ve ihmalin mutlaka bilinçli ve iradî olmasını gerektiren bir unsurdur. Bu unsur ise kast ve taksirdir. Bkz. Toroslu Nevzat/ Toroslu  Haluk,  Ceza  Hukuku  Genel  Kısım,  Ankara,  2019,  s.  200-202. Görüşlerden de anlaşılacağı üzere yazarlar kast ve taksir unsurlarını kusurluluk kavramı ile ilişkilendirmektedirler. Günümüzde Türk ceza hukuku öğretisinde ağırlıklı görüş olarak, kast ve taksir unsurları haksızlık kavramı içinde, haksızlığın işleniş  şekilleri  olarak  değerlendirilmektedir.  Bu  bakımdan  eylemin  kasten işlenmesi eylemin kusurlu olması ile ilgili değil, eylemin sübjektif yönden tipik olması ile ilgilidir. Eylem kast veya taksirle işlenmemişse eylem sübjektif yönden tipik  olmayacaktır.  Böylece  fail  hakkında  kusurlu  sayılmadığı  için  ceza verilmesine yer olmadığı kararı değil, eylemi tipik olmadığı için beraat kararı verilecektir (bkz. CMK m. 223). Öğretide kast ve taksirin çifte işleve sahip olduğunu belirten yazarlar da bulunmaktadır. Bu yazarlara göre, kast ve taksir haksızlığın ayrılmaz parçası ve hareketin kusurlu olarak değerlendirilmesinin 1444Ankara Üni. Hukuk Fak. Dergisi, 70 (4) 2021: 1439-1478     Ceza Hukukunda Failin İrade Özgürlüğü …  günümüzde geçerli olan normatif kusur teorisi anlayışına göre, failin fiili nedeniyle kusurlu olarak addedilebilmesi için, bu fiil nedeniyle kişisel olarak kınanabilmesi gerekmektedir. Bir fiil nedeniyle failin kınanabilmesi için ise, failin fiilden kaçınabilir olması gerekmektedir. Bu durum, şayet irade özgürlüğünden yola çıkacak olursak, ancak bir insanın bir eylemde bulunup bulunmamaya karar verebilecek durumda olabildiği hallerde mümkündür. Bu itibarla kusur, hukuki anlam ve sonuçlarının bilincinde olarak, haksızlık teşkil eden fiili işleme hususunda bir tercihte bulunduğu için, haksızlık teşkil eden fiili işleyen kişi hakkında bu fiil dolayısıyla bulunulan bir muaheze (kınama, paylama, ayıplama) yargısıdır. Böylece denilebilecektir ki, fail sadece kendi isteğinin neden olduğu eylem (=sorumlu olduğu eylem) nedeniyle kınanabilir, yapısında doğal olarak var olan unsurların neden olduğu bir eylem nedeniyle failin kınanması söz konusu olamaz.                                                            objesidir. Ayrıca kast ve taksir cezanın tayini açısından birer kusurluluk şeklidir. Bu görüş için bkz. Apaydın Cengiz, Ceza Hukukunda Kusurluluk, Ankara, 2018, s. 34-35. 12  …Yeni  ceza  adalet  sistemimizde  akıl  hastalığı; kusur yeteneğini  etkilemesi nedeniyle,  ceza  sorumluluğunu  ortadan  kaldıran  sebeplerden  birisi  olarak düzenlenmiştir. Buna göre, ortada tüm unsurlarıyla oluşmuş bir suç bulunmakta ise de; akıl hastası olduğu saptanan sanık, işlemiş bulunduğu fiilin anlam ve sonuçlarını  algılayamayacak  durumda  olduğundan,  bu  suçun  işlenmesinden dolayı hukuki anlamda ‘kınanamaz , yani sorumlu tutulup cezalandırılamaz… Yargıtay  Ceza  Genel  Kurulu,  E.  2015/607,  K.  2015/300,  T.  06.10.2015. (karararama.yargitay.gov.tr) 13  Hirsch Hans Joachim, Das Schuldprinzip und seine Funktion im Strafrecht, ZStW, 106(1994), Heft 4, s. 749. 14  Gropp Walter, Strafrecht Allgemeiner Teil, Berlin, Heidelberg, 2015, kn. 51, s. 276. 15  Muaheze  kavramının  anlamı  hakkında  bkz.  Büyük  Türkçe  Sözlük (www.tdk.gov.tr) 16  Ceza ise işlemiş olduğu haksızlıktan dolayı bir insanın muaheze edilmesi gerektiği hususundaki yargının somutlaştırılmasıdır, maddi bir muhteva kazanmasıdır. Bkz. Özgenç İzzet, Türk Ceza Hukuku Genel Hükümler, Ankara, 2017, s. 685, 687; Özgenç İzzet, Kusur Yargısı ve Yaş Küçüklüğü, Adliye ve Çocuk Suçluluğu Sempozyumu 26-28 Ekim 1992, Facultatis Decima Anniversaria, İstanbul, 1993, s. 252-253. 17  Welzel  Hans,  Das  Deutsche  Strafrecht,  Berlin,  1969,  s.  139;  Wessels Johannes/Beulke Werner/Satzger Helmut, Strafrecht Allgemeiner Teil Die Straftat und ihr Aufbau, 45. Auflage, 2015, s. 192. 1445Mehmet Emre YILDIZ   Ankara Üni. Hukuk Fak. Dergisi, 70 (4) 2021: 1439-1478 Kusurun içeriği genelde kişinin hukuka aykırı irade oluşumunda hatalı olması,  irade  oluşumunun  sorumlusu  olması  olarak  belirlenmektedir. Kusur ile faile karşı, gerçekleştirmemesine imkân olduğu halde, yine de hukuka  aykırı  fiili  gerçekleştirdiği  yönündeki  kişisel  kınama  iddiasında bulunulmaktadır. Bu şekilde gerçekleşen bir iddiada önemli olan husus, failin  önünde  hukuka  aykırı  olmayan  fiili  seçebileceği  fiil  alternatifi bulunmasına ve bunu seçebilecek imkân-iktidara sahip olmasına rağmen, yine de haksız olanı tercih etmesi yer almaktadır. Bir başka deyişle fail fiilini gerçekleştirirken başka türlü hareket edebilirdi, ancak yine de haksız olan fiili seçmiştir. Bu nedenle fail ceza sorumluluğuna sahiptir. Belirtilen şekildeki bir kusur  isnadının  içeriğinde,  başka  türlü  hareket  edebilme,  alternatif olasılık gibi hususların bulunuyor olması, ceza hukukunda özgür irade tartışmalarını  da  beraberinde  getirmektedir.  Bu  tartışmalar  irade oluşumunda determinizm-indeterminizm görüşleri arasındaki farkların ceza hukukuna taşınması neden olmaktadır. Acaba fail haksızlık teşkil eden fiili gerçekleştirirken,  ceza  normunu  ihlal  etmeyen  davranışı  sergileyebilecek şekilde irade özgürlüğüne sahip midir? Pozitif hukuk açısından bakıldığında ise, irade özgürlüğü problemi kusur ve kusur yeteneği açısından belirleyici bir konuma sahiptir. Özellikle TCK m. 31, 32, 33 ve 34 te yer alan failin fiille ilgili davranışlarını yönlendirme yeteneği  düzenlemesi,  içinde  barındırdığı  başka  türlü  davranabilme,  bu yönde karar alabilme ve alınan kararı uygulayabilme özellikleri nedeniyle irade özgürlüğü sorununun tartışılmasını zorunlu kılmaktadır. Bir kişinin fiil anında  özgür  sayılabilmesi  için  asgari  şartlar;  1.  Fiil  anında  kişinin gerçekleştirmiş olduğu fiil haricinde yapma ya da yapmama hususunda fiil alternatifinin mevcut olması, 2. Gerçekleştirilmiş fiilde kişinin eser sahibi olarak  kendisine  atfedilemeyecek  etkenlere  maruz  kalmadan  (Örn.  akıl hastalığı), kendini ortaya koyması olarak belirtilebilir. Belirtilen özellikler ise bir kişinin fiili nedeniyle kınanıp kınanmayacağı hususunda yol gösterici olacaktır.                                                              18  Roxin Claus, Strafrecht Allgemeiner Teil Band I, 4. Auflage, München, 2006, § 19, s. 860. 1446Ankara Üni. Hukuk Fak. Dergisi, 70 (4) 2021: 1439-1478     Ceza Hukukunda Failin İrade Özgürlüğü …  II.  İRADE  ÖZGÜRLÜĞÜ  KAVRAMINA  İLİŞKİN  DEĞİŞİK BAKIŞ AÇILARI A. Determinist Görüşler Determinizm  (Belirlenimcilik,  Gerekircilik)  ruhbilim  açısından fiziksel ya da ruhsal bütün olayların, kendilerinden önceki olayların etki ve baskısı  altında  ortaya  çıktıklarını  ileri  süren  bir  görüş  olarak tanımlanmaktadır.  Bu  görüşte  insan  özgürlüğü  ve  iradesi  yadsınmıştır. İnsanın davranış ve eylemleri değişmez yasalara bağlıdır. Bu anlayışa göre, insan öyle davranmak zorunda olduğu için davranmaktadır. Bu görüşe göre insan yaradılışının ve çevresinin tutsağıdır, iyi ya da kötü ne ise odur. Şu veya bu biçimde davranmak insanın elinde değildir. İnsanı egemenliği altında tutan biyolojik, fizik ve psikolojik kanunlar irade serbestliğine yer bırakmaz. Deterministlere göre, insanın iradesi özgür değildir; insanın yaşamında her şey, iradî kararlar dahi, nedensellik bağlantısı içerisinde önceden belirlenmiş bulunmaktadır. Yılmaz a göre determinizm anlayışı ile şu hususlar ileri sürülmektedir: a. Determinizm, neticeyi meydana getiren sebeplerin çokluğunu kabul etmez. Determinizm neticeyi meydana getiren sebebin tek olduğunu; eğer  sebepler  çok  görünüyorsa,  bunların  tek  bir  sebebe  irca edilebileceğini ileri sürer. b. Determinizme göre, sebep ile netice arasında bir kopukluğun, çatlağın bulunmaması gerekir. Bir başka deyişle sebep ile netice arasındaki bağlantı sürekli olmalıdır.                                                            19 Belirlenimcilik sözlükte, her olayın başka olayların gerekli ve kaçınılmaz bir sonucu  olduğunu  ileri  süren  öğreti,  gerekircilik,  determinizm  olarak tanımlanmaktadır. Bkz. www.tdk.gov.tr  20 Nesnel gerçekliğin nedensellikle ve nedensel yasalarla belirlendiğini ileri süren bilimsel görüş. Tanım ve kavramın tarihsel anlamları için bkz. Hançerlioğlu Orhan, Felsefe Ansiklopedisi Kavramlar ve Akımlar Cilt 2, İstanbul, 1976, s.222. 21 Hançerlioğlu, Felsefe Ansiklopedisi, Cilt 2, s. 223. 22   Hançerlioğlu, Felsefe Ansiklopedisi, Cilt 2, s. 223. 23 Yüce Turhan Tûfan, Ceza Hukukunun Temel Kavramları, Ankara, 1985, s. 53. 24 Aral, s. 253. 25 Yılmaz Tahsin, Determinizm ve Hürriyet Problemi, Ankara, 1972, s. 18-19. 1447Mehmet Emre YILDIZ   Ankara Üni. Hukuk Fak. Dergisi, 70 (4) 2021: 1439-1478 c. Neticenin sebep tarafından doğurulması gerekmektedir. Netice sebebi değil, sebep neticeyi doğurmalıdır. d. Sebep ile netice arasında, bilgi bakımından çift yönlü bir bağlılık bulunmaktadır. Yani sebep verildiğinde neticeyi, netice verildiğinde sebebi hesaplayabilmek veya çıkarabilmek mümkündür. e.  Sebep  ile  netice  arasındaki  bağlılıkta  zamanın  rol  oynamaması gerekmektedir. Çünkü zamanın, olayların özünü değiştirdiği, olaylara yaratıcı olarak tesirde bulunduğu kabul edilirse, hiçbir zaman ne aynı sebepler ne de aynı sonuçlar ortaya çıkabilecektir. Determinizmin dayandığı tez, insani davranışın nedensellik ilkesi içinde tümüyle belirli olduğu ve bu sebeple suçun da eğilim ve çevrenin getirdiği zorunlu bir ürün olduğu yönündedir. Bu görüşe karşı çoğunlukla insanın kendine etki eden dürtüleri kontrol edebilme ve davranışlarını değerlere göre düzenleme  yeteneğine  sahip  olan  yegâne  canlı  olduğu  gerçeği  öne sürülmektedir.  Determinizm,  öngörülebilirlikleri  olanağından  bağımsız  olarak  tüm süreçlerin doğa kanunlarıyla belirlenmesi anlamına gelmektedir. Doğadaki tüm olaylar ve ayrıca insani eylemler, dünyadaki bir durum sonrasında sadece belirli bir durumun (ve sadece bu durumun) meydana gelebileceği kaidesiyle bu kanuna tabidirler. Her şeyi bilimsel olarak öngörebilme yeteneğinin kabulü,  determinizmi  şart  koşmakta  ve  bu  varsayım  tüm  olayların belirlenebilir  olduğunu  ortaya  koymaktadır.  Her  halükarda  determinizm savunucuları, olup biten her şeyin bu zorunlu şarta bağlı olmasından ötürü insanın  özgür  olduğunu  kabul  etmemektedirler.  Bu  nedenle  kusurun, dogmatik insan özgürlüğü probleminin ortaya koyduğu tartışmadan bağımsız olarak  gerekçelendirilmesi  gerektiğini  savunmaktadırlar.  Determinizm savunucularına göre, insan tablosu şu şekilde olmaktadır; insani her türlü eylem, zorunlu olarak doğa kanununun bir gereği olarak ortaya çıkmaktadır.                                                            26 Haft Fritjof, Strafrecht Allgemeiner Teil, 9. Auflage, München, 2004, s. 118. 27 Wulff Agnes, Die Existenziale Schuld, Berlin, 2008, s. 36; Dreher Eduard, Die Willensfreiheit: Ein zentrales Problem mit vielen Seiten, München, 1987, s. 18 vd. 28 Lackner Karl/ Kühl Kristian, Strafgesetzbuch Kommentar, München, 2014, vor § 13, kn. 26; Wullf, s. 36. 1448Ankara Üni. Hukuk Fak. Dergisi, 70 (4) 2021: 1439-1478     Ceza Hukukunda Failin İrade Özgürlüğü …  Bu nedenle suç teşkil eden eylemde bulunan bir fail, sonuç itibarıyla sadece önceden belirlenmiş olan durumları icra eden obje vasfını taşıyacaktır. Determinizm düşüncesi, nörobilimler alanındaki beyin araştırmalarına da atıfta bulunarak, özgür irade kararına karşı çıkmaktadır. Böylece dünyada olup biten tüm olayların, ön koşullara bağlı olarak belirlenmiş olduğu öne sürülmektedir.  Bir  insanın  vereceği  bir  karar  da,  daima  ön  koşullara dayanmaktadır.  Hatta  ani  tepkiler  bile,  irade  özgürlüğü  anlamına gelmemektedir;  bu  tepkiler  insanın  beyninde  mecburi  meydana  gelen metabolik işlemlerin (madde değişim sürecinin) birer sonucudur. Bu görüş kabul edilirse suç (Straftat), doğal bir süreç ve işlem niteliğinde olacaktır. Bir başka deyişle suç bir mecburiyet ifadesi olacaktır. Fail bu davranışından hiçbir şekilde  kaçınamayacağından,  fail  hakkında  kusurluluk  ve  sorumluluk iddiasında da bulunulamamaktadır. İnsanın bulunduğu her eylemin, beyin içinde  işleyen  süreçlere  (beyin  organiği  süreçlerine)  dayanmakta  olduğu bilgisi bir sürpriz olmamakla beraber, varılan bu tespitin, insani eylemin sadece buna dayandığını gösteren bir delil olmadığı da ileri sürülmektedir. Ceza  hukuku  öğretisinde  determinizm  olarak  ifade  edilen  görüşü, pozitivist ceza hukuku okulu temsil etmektedir. Pozitivist Ceza Hukuku Okulu, irade serbestisini reddeder. Kimsenin iradesi serbest değildir. Herkes doğuşunun ve içinde bulunduğu toplumun nedensel bir sonucudur. Nedenleri oluştuğunda suç da işlenir. İnsan bu sürece engel olamaz. Bu nedenle ne suçun iradiliğinden, ne suçlunun kusurluluğundan, ne de isnat yeteneğinden söz etmek  mümkündür.  Suç  yazgısal  bir  fiildir.  Ceza  gereksizdir;  suçlunun cezalandırılmaya değil, düzeltilmeye gereksinimi vardır. Bu nedenle suçlu kişiyi düzeltme aracı ceza değil, güvenlik tedbiridir. Pozitif Okula göre suç, failin özgür ve sorumlu bir seçiminin tezahürü olarak değil, belirli nedenlerin zorunlu tezahürü olarak ortaya çıkar. Bu nedenle ceza hukuku, her türlü metafizik ön kabulden ve ahlaki kınanabilirlik içeriğinden ve özellikle hiçbir anlamı olmayan özgür irade varsayımından arındırılmalıdır. İrade özgür değildir; tek başına belirli sonuçların nedenini oluşturmaz, aksine kendisi bir                                                            29 Wullf, s. 37. 30 Determinizm, insanda hukuk kuralını ihlâl özgürlüğünü inkâr eder. Özgürlük olmayınca isnadiyet ve bunun sonucunda da sorumluluk mevcut olmaz. Bkz. Erem/ Danışman/ Artuk, s. 439. 31 Gropp, AT, § 6, kn. 52, s. 277. 32  Hafızoğulları/ Özen, s. 113. 1449Mehmet Emre YILDIZ   Ankara Üni. Hukuk Fak. Dergisi, 70 (4) 2021: 1439-1478 sonuçtur. Pozitif Okula göre, eğer suç, insanı etkileyen harici faktörlerin bir ürünü ise, insan sorumlu değildir. Suçlular ve normal bireyler arasında bir ayırım yapmak anlamsızdır; zira hepsi açısından, suçun ortaya çıkmasında etkili olan, bu faktörlerin niteliği ve niceliğidir. İnsan fiillerinden, sebebi olduğu ve isteseydi işlemeyebilecek olduğu, yani özgürce kötülüğü tercih ettiği  için  değil,  toplumda  yaşadığı  ve  toplumun,  huzurunu  bozan davranışlardan kendisini korumakta menfaati olduğu için sorumlu kılınmıştır. Sorumluluğun temelinde insanın kusuru değil, toplumun bir ihtiyacı yer almaktadır.  B. İndeterminist Görüşler (İrade Özgürlüğünü Esas Alan Görüşler) İndeterminizm  savunucuları,  nedensel  işlemlerin  doğayla  alakalı olduğunu,  irade  özgürlüğünün  ise  doğayla  ilişkili  olmayan  insani şekillendirmenin bir ifadesi olduğunu savunmaktadırlar. Bunun ikna edici bir yorum olup olmadığı, tartışılır durumdadır. Çünkü bu görüş kendi kendine olma  durumunun  (kendiliğindenlik),  yaratıcılığın  ve  kişiliğin  doğa kanunlarıyla açıklanabilir olduğunu reddetmektedir. İndeterminizm kavramı, kelime anlamı itibarıyla determinizmin zıt anlamlısı  olsa  da  bu  kavramın,  basit  bir  farklı-yapabilme  olarak algılanmaması gerekmektedir. Aynı şekilde indeterminizm, tüm olayların önceden  belirlenmemiş  olduğu  anlamına  da  gelmemektedir;  sadece  bazı olayların  determine  olmadığını  anlatmaktadır.  İndeterminizmin savunucuları,  insanın  özgürlüğünü  varsaymakta  ve  bu  görüşü  değişik şekillerde  gerekçelendirmektedirler.  Özgürlüğün  var  oluşu  insanın içindedir denilebilir. Bu bakımdan bir şeyi istemek, doğrudan doğruya                                                            33  Toroslu Haluk, Ceza Hukukunda İsnat Yeteneği, Ankara, 2015, s. 47. 34  Toroslu, s. 48. 35  İndeterminizm savunucuları, her insan için nedensellik bağlantısının dışında kalan serbest bir alanın bulunduğunu ve bu alan içerisinde insanın iradesini önceden belirlenmiş olana aykırı bir doğrultuda kullanabileceğini söylemektedirler. Bkz. Aral, s. 253. 36  Gropp, AT, § 6, kn. 53, s. 277. 37  Aral endeterminizm kavramını kullanmaktadır. Bkz. Aral, s. 253. 38  Wulff, s. 37. 39  Dreher, Willensfreiheit, s. 7; Hirsch, Das Schuldprinzip und seine Funktion im Strafrecht, s. 763. 1450Ankara Üni. Hukuk Fak. Dergisi, 70 (4) 2021: 1439-1478     Ceza Hukukunda Failin İrade Özgürlüğü …  özgürlükle bağlantılıdır. Ayrıca, bir şey için karar verdiğinde kişinin özgür olması aslında kişinin zorunlu tecrübesinin sonucudur. Bu tecrübenin özgürlüğe gerekçe olduğu belirtilmektedir. O an ispatlanamasa da, insanın özgür bir şekilde karar verebilme yeteneğinin bulunduğu kabul edilmektedir. Zira özgürlüğün, akla uygun, mantıklı kanaat olduğu savunulmaktadır. Öte yandan insanın özgür olması, insanın istediği gibi, yani rastgele ve hep sürpriz olacak şekilde karar verebileceği anlamına gelmemelidir. Bu tür bir varsayımın kabulü halinde kararlar, tamamen başına buyruk ve tümüyle öngörülemez olacaktır. Sonuç olarak bu durumda insanın, dış dünyadaki tüm olayları isteği doğrultusunda kontrol edebiliyor olması gerekmektedir. Böyle olsaydı tüm olup biten, insanın düşündüğü gibi olurdu. Yani dış dünya, sadece insanın  isteklerine  göre  biçimlenirdi.  Böylesi  bir  durumda  dış  dünyanın insanın isteğinden hiçbir farkı olmazdı. Ayrıca insanın dış dünyası olarak gerçekleştirilen bir sınırlama da mümkün olmazdı. İndeterminizmin savunucuları, insan iradesinin kati olarak serbest olduğu tezi üzerinde durmakta ve bu nedenle insanın hak ve haksızlık arasında da sınırsızca (kayıtsız şartsız) karar verebileceğini savunmaktadırlar. Buna karşın indeterminizmi savunanlar arasında irade özgürlüğünün postulat (varsayım) olarak  kabul  edildiği  ancak  bu  durumun  somut  münferit  olayda kanıtlanamadığı da farklı bir görüş olarak öne sürülmektedir. Deterministlerin düşüncesine göre her şey istisnasız olarak, insanların davranışları da dahil olmak üzere, nedensel sebeplere dayalıdır. (Göreceli) indeterminizmin iddiası ise: Özgür irade gibi nedensel olmayan süreçler de vardır. Tek bir şartlı olmayan süreç bile yoksa, determinizm haklıdır. Eğer (birkaç)  şartsız  olay  mevcutsa,  yani  tekli  özgür  kararlar  varsa,  kati determinizm çürütülmüştür. Bu nedenle irade özgürlüğü konusunda (göreceli) indeterminizm temel alınmalıdır.                                                            40  Griffel Anton, Willensfreiheit und Strafrecht, GA 1996, s. 462. 41  Wulff, s. 37; Griffel, s. 459; Dreher, Willensfreiheit, s. 396. 42  Wulff, s. 37. 43  Wulff, s. 38. 44  Haft, s. 118. 45  Reinelt  Ekkehart,  Entscheidungsfreiheit  und  Recht-  Determinismus  contra Indeterminismus, NJW 2004, s. 2792. 1451Mehmet Emre YILDIZ   Ankara Üni. Hukuk Fak. Dergisi, 70 (4) 2021: 1439-1478 Ceza  hukuku  öğretisinde  indeterminizm  olarak  ifade  edilen  görüşü, klasik ceza hukuku okulu temsil etmektedir. Klasik okul, yöntem olarak, pozitif hukuk-tabii hukuk ayırımında, madem muteber yegâne hukuk tabii hukuktur, pozitif hukuk tabii hukuka uygun olmalıdır varsayımından hareket etmektedir. Klasik okul, evrenin merkezine koyduğu insanı, etik bir değer olarak algılamaktadır. Bu ceza hukuku akımına göre, insan irade serbestisine sahiptir. Yeterli olgunluğa erişmiş, aklen sağlam her kişi, iyiyi kötüden ayırt etme, kötüyü değil de iyiyi seçme erkine sahiptir. Hiçbir özrü olmadığı halde iyiyi seçmek yerine kötüyü seçen kişi, kötüyü seçme fiilini üstlenmeli ve seçiminin sonuçlarına katlanmalıdır. Suç kişinin kötüyü seçmesidir. Kötülük olan suçu seçmenin sonucu ise cezadır. Klasik okul suçu, bir olgu olarak incelemez, hukuki bir kurum, bir kavram olarak, bir başa deyişle fikri bir yapı olarak inceler. Bir kısım yazara göre, ceza hukuku açısından iradenin özgür olduğunu kabul etmek pratik aklın bir postulat sı, bir arada yaşayan herkesin birer süje olarak tanınması, bunların diğer süjeleri tanıması ve bireylerin toplum içinde eşit değerde yaşayabilmelerinin ölçütüdür. İrade özgürlüğü, aslında ceza hukukunun üzerine kurulu olduğu bir tür toplumsal anlaşma niteliğindedir. Her ne kadar özgür irade, varlığını bilimsel açıdan ortaya koyacak  sağlam  kanıtlar  bulunmaması  nedeniyle  bir  interiore  homine (insanın içsel yönüne ait bir olgu) olarak nitelendirilse de, bu durum insanın kendi  davranışlarını  özgürce  ortaya  koyabilme  düşüncesinin  kaçınılmaz biçimde ceza hukukunun esasını oluşturduğu gerçeğini değiştirmemektedir. Çünkü  aksi  takdirde,  hukukun  kültürel  düzen  oluşturmak  şeklindeki vazgeçilmez işlevini izah etmek imkansız hale gelecektir.                                                               46  Ceza sorumluluğunun esası  bakımından  klasik teori anlayışı  ve bu anlayışa yöneltilen itirazlar konusunda detaylı bilgi için bkz. Dönmezer Sulhi, Cezaî Sorumluluğun  Esası  Bakımından  Klâsik  Teori  ve  Bu  Teorinin  Karşılaştığı İtirazlar, İstanbul Üniversitesi Hukuk Fakültesi Mecmuası, Y. 1945, C. 11, S. 34, s. 65 vd. 47  Tümerkan  Somay,  Klasik,  Pozitivist  Okullarda  ve  Toplumsal  Savunma Hareketinde Ceza Sorumluluğunun Esası, İstanbul Üniversitesi Hukuk Fakültesi Mecmuası, Y. 1983, C. 48, S. 1-4, s. 52. 48  Hafızoğulları/ Özen, s. 112-113; Tümerkan, s. 53. 49  Toroslu, s. 28. 1452Ankara Üni. Hukuk Fak. Dergisi, 70 (4) 2021: 1439-1478     Ceza Hukukunda Failin İrade Özgürlüğü …  C. Agnostisizmi (Bilinemezcilik) Esas Alan Görüşler Agnostisizm (Bilinemezcilik), tarihsel olarak bilimin denetimden yoksun insan düşüncesinin düştüğü büyük yanılgılara bir tepki olarak belirmiştir. Determinizm  yanlıları  insanın  özgürlüğünü  reddetme  eğilimdeyken, indeterminizm yanlıları irade özgürlüğünün geçerliliğini kabul etmektedirler. Buna  karşın  agnostikler  bu  çelişki  açısından  özgürlük  sorusunun cevaplanamaz olduğunu kabul etmektedirler. Bu nedenle ceza hukukunda kusur  sorusunun  insanın  özgürlüğünden  bağımsız  olarak  ele  alınması gerektiğini  ve  özgürlük  probleminin  burada  esas  alınamayacağını savunmaktadırlar. Ceza hukukunda failin kusurlu olarak kabul edilebilmesi için gerekli olan failin  kusur  yeteneği  konusunda  agnostik  yaklaşımı  sergileyen  görüşler bulunmaktadır.  Bu  görüşlere  göre,  failin  davranışına  ilişkin  algılama  ve davranışlarını  yönlendirme  (kontrol)  yeteneği  ile  ilgili  olarak  bilimsel gerekçelerle ifadede bulunulması mümkün değildir. Özellikle psikiyatristler tarafından, failin fiilin haksızlığını algılama veya bu algıya göre hareket etme  yeteneğinin  olup  olmadığı  sorusunun  ampirik  (deneysel)  olarak cevaplanamaz olduğu görüşü dile getirilmektedir. Öğretideki geniş bir                                                            50  Kavram  hakkındaki düşünürlerin  yaklaşımları için bkz.  Hançerlioğlu Orhan, Felsefe Ansiklopedisi Kavramlar ve Akımlar Cilt 1, İstanbul, 1976, s. 176. 51  Laplace de aslında insan zihninin her şeyi belirlemeye gücünün olmadığını belirtmektedir. Bu da dolaylı yoldan agnostisizmi işaret etmektedir: Belirli bir anda, doğayı yöneten tüm güçleri ve onu oluşturan varlıkların birbirine göre karşılıklı durumunu bilen bir zekâ olsaydı ve bu zekâ, öte yandan, tüm bu verileri çözümleyebilecek kadar geniş olsaydı, evrenin en büyük cisimlerinin hareketleri ile en hafif atomlarının hareketini aynı bir formül içinde toplayabilirdi; onun için hiçbir şey belirsiz olmaz, geçmiş kadar geleceği de bilirdi. İnsan zihninin hakikati araştırma  yönündeki  tüm  çabası,  onu,  tasarladığımız  bu  zekâya  sürekli yaklaştırmaya yöneliktir . Moles Abraham, Belirsizin Bilimleri: İnsan Bilimleri İçin Yeni Bir Epistemoloji, (Çev.: Nuri Bilgin), 4. Baskı, İstanbul, 2012, s. 30. 52  Bu yazarlar tarafından daha çok kusur yargısının sosyal etkisinin önemli olduğu kabul edilmektedir. Bu açıdan insanın sosyal bir varlık olarak birlikte yaşamanın getirmiş olduğu sorumluluk paylaşımı fikrine katlanmak zorunda olduğu dile getirilmektedir. Bu hususa çalışmanın ilerleyen başlıklarında yer verilecektir. 53  Roxin, AT I, § 20 A, s. 899; bu nedenle günümüzde pozitif hukuk düzenlemeleri kusur  yeteneği  kavramını,  eylemin  haksızlığını  algılama  ve  bu  algıya  göre davranma yeteneği olarak tanımlamaktadırlar. Bu tanımla ceza kanunlarında failin özgür  irade  belirlemesi  kavramının  yerine  normatif  kavramlar  kullanılarak, aslında bilgi  kuramı  teorisinden elde edilen  nedenlere  göre tespiti mümkün olmayan,  insanın  irade  özgürlüğünün  tespitinin  gerekmediği  bir  düzenleme 1453Mehmet Emre YILDIZ   Ankara Üni. Hukuk Fak. Dergisi, 70 (4) 2021: 1439-1478 akım, varoluşun bilinmezliği eğilimi olarak adlandırılan görüşü izleyerek fail başka türlü davranabilir miydi, davranamaz mıydı sorusunun bilirkişi tarafından  cevaplandırılamayacağı  bakış  açısını  savunmuştur.  Çünkü  bu yeteneğe ilişkin soru, insanın özgürlüğü sorusuna ilişkindir. Bu görüşün aksini  savunanlarsa,  failin  algılama  ve  davranışlarını  kontrol  yeteneği hakkındaki bilimsel ifade olanağını psikiyatrik-psikolojik koşulları temelinde onaylayan  gnostik  pozisyondur.  D.  Bağdaşırcı  ve  Bağdaşmazcı  Görüşler  (Kompatibilismus  ve Inkompatibilismus) İrade  özgürlüğüne  ilişkin  pozisyonlar  sadece  determinizm  ve indeterminizmle sınırlı değildir. Determinizmin varsayılması, illa ki irade özgürlüğünün olmadığı anlamına da gelmemektedir. Genelde determinizm, alternatif  eylem  olasılıkları  gereksinimiyle  bağdaşmadığı  yönünde anlaşılmaktadır. Böylece determinizmin kabulü sonucu da, zorunlu olarak irade  özgürlüğünün  reddedilmesi  değildir.  Neticede  sayısız  filozof,  tüm olayların  önceden  belirlendiğini  varsaysalar  bile  irade  özgürlüğünün  var                                                            getirme çabası ön plandadır. Bkz Frister Helmut, Strafrecht Allgemeiner Teil, München, 2015, s. 249. 54  Schreiber Hans-Ludwig, Hukuksal ve Psikiyatrik Kategoriler Arasında Adli Rapor, Çev. Yener Ünver, Karşılaştırmalı Güncel Ceza Hukuku Serisi 2: Tıp ve Ceza Hukuku, Ankara, 2004, s. 21. 55  Ehrhardt, failin eylem anında algılama ya da bu algıya uygun hareket edebilme yeteneğinin fen bilimleri anlamında objektif ve genel bağlayıcı olarak tespit edilmediğini belirtmektedir. Bu sorunun cevabının zaten ne bilirkişi ne de hakim tarafından  ampirik  olarak  cevaplanamayacağına  işaret  etmektedir.  Ancak  bu sorunun  tamamen  cevaplanamayacağı  dogmasının  klinik,  psikopatolojik  ve psikolojik tecrübeye aykırı olacağını ifade etmektedir. Görüşüne gerekçe olarak tıbbi olarak akıl zayıflığı ya da organik demans halleri ile bazı endojen (içsel) psikoz  durumlarında  algılama  yeteneğinin  bulunmadığının  ispatlanabilmesini göstermektedir.  Bkz.  Ehrhardt  Helmut,  Die  Schuldfähigkeit  psychiatrischpsychologischer Sicht, in: Schuld Verantwortung Strafe (Herausgegeben von: Prof. Dr. Erwin R. Frey), Zürich, 1964, s. 255. 56  Bu nedenle özgürlük olgusu bakımından özellikle kişilerin her şeyin belirli olduğu bir dünyadan farklı olarak, insana ait tüm dilekler, karakter unsurları ve kanaatler aynı kalsalar dahi eylem fiilen A veya alternatifi B durumuna gelebilir. Bu anlamda  özgürlük  açısından  belirli  olmayan  eylem  alternatifleri  önem  arz etmektedir.  Bkz.  Pauen  Michael/  Roth  Gerhard,  Freiheit,  Schuld  und Verantwortung Grundzüge einer naturalistischen Theorie der Willensfreiheit, Frankfurt am Main, 2008, s. 49.  1454Ankara Üni. Hukuk Fak. Dergisi, 70 (4) 2021: 1439-1478     Ceza Hukukunda Failin İrade Özgürlüğü …  olduğunu  savunmaktadırlar.  Bu  kişiler  determinizm  görüşünün  insanın özgür iradesiyle de birleşebildiğini veyahut bu görüş ile bağdaşabildiğini kabul etmektedirler. Bu görüşün karşısında ise bağdaşmazlık yanlıları yer almaktadır. Bu kişilere göre, özgürlük ve determinizm birleşemez nitelikte olgulardır.  Bağdaşırcılık yanlıları için, özgürlüğün varsayımı determinizm ile bir çelişki anlamına gelmese de bağdaşmazlık yanlıları, insanın özgürlüğünü determinizm  prensibine  kıyasla  savunulamaz  bir  karşıtlık  olarak  kabul etmektedirler. Bağdaşmazcı görüşler determinizmin bir sonucu olarak, tüm olayların ve bununla beraber insani eylemlerin de nedensel olarak önceden belirlenmiş olduğunu ve ayrıca insanın davranışlarının harici veyahut doğa kanunu  gereği  oluşan  faktörlerin  bir  sonucu  olarak  geliştiğini  kabul etmektedirler. Bu görüşü eleştirenlere göre ise burada eylemi gerçekleştiren ile eylemi arasındaki gerekli olan bağlantı bağdaşmazlık görüşleri kapsamında reddedildiğinde  insanın  özgürlüğü  sorusu  da  ortadan  kalkmaktadır. Bağdaşmazcı görüşleri eleştirenlere göre: İradeyle ortaya çıkan eylem, başka faktörlere bağlıysa özgür sayılmaz, çünkü belirlenmiştir; başka faktörlere bağlı değilse özgür değildir, çünkü tesadüf eseri meydana gelmiştir.58 Belirtilen  tartışmalar  çerçevesinde  Merkel,  bağdaşırcılık  görüşlerini özgürlüğü  kabul  eden  ve  özgürlüğü  kabul  etmeyen  şeklinde  iki  gruba ayırmıştır. Bu açıdan bakıldığında ise özgürlüğü kabul etmemekle birlikte, sorumluluğu kabul eden görüşler de bulunmaktadır.  III.  CEZA  HUKUKU  ÖĞRETİSİNDE  İRADE  ÖZGÜRLÜĞÜ TARTIŞMASINA İLİŞKİN YAKLAŞIMLAR A. Farklı Eylemde Bulunabilme Bilinci (İnsandaki Özgürlük Bilinci) Ceza hukuku öğretisindeki birtakım yazarlar Burkhardt ve bazı diğer yazarlar tarafından ileri sürülen teze dayanarak irade özgürlüğünü, insanda var olan  sübjektif-prospektif  (ileriye  dönük)  nitelikteki  farklı  eylemde                                                            57  Wulff, s. 39. 58  Wulff, s. 39-40. 59  Bu görüşler için bkz. Merkel Reinhard, Willensfreiheit und rechtliche Schuld, Würzburger Vorträge zur Rechtsphilosphie, Rechtstheorie und Rechtssoziologie, Heft 37, Baden-Baden, 2008, s. 22-24. 60  Burkhardt  Björn,  Freiheitsbewußtsein  und  strafrechtliche  Schuld,  FS  für Theodor Lenckner zum 70. Geburtstag, München, 1998, s. 1 vd. 1455Mehmet Emre YILDIZ   Ankara Üni. Hukuk Fak. Dergisi, 70 (4) 2021: 1439-1478 bulunabilme bilinciyle (bu yöndeki özgürlük bilinci ile) gerekçelendirme çabasındadır:  Biz  özgürüz,  çünkü  somut  durumda  farklı  eylemde bulunabilme bilinciyle yaşamaktayız. Schild e göre ise özgürlük, daima kişinin kendisine (vicdanına) veya hukuki ilişki içinde olduğu diğerlerine karşı olan sorumluluğuyla alakalıdır. Soyut birer teori olarak indeterminizm ve determinizm gerçek, nihai ve kendini belirleyen özgürlüğün uygulandığı anı dışlamaktadır. Bu nedenle özgürlüğün uygulamasını teorileştirmekte ve kaçırmaktadır.  Burkhardt  a göre, ceza literatürü içinde özgürlük bilincinin kusuru gerekçelendirmede  ve  kusur,  karar  verme  özgürlüğü  ve  özgürlük  bilinci arasında  ne  gibi  ilişkiler  olduğu  sorusu  konusunda  üç  ayrı  pozisyon bulunmaktadır. Bunlar: 1.  Biz gerçekten özgürüz; bu yaşanmış bir gerçeklik, içsel kavramanın ortaya çıkışı ve bizim gerçek özgürlüğümüzün doğrudan doğruya algısıdır.  Bu  nedenle  özgürlük  bilinci  bu  hususlardan  hareketle açıklanmaktadır. 2.  Özgürlük  bilinci,  insanların  gerçekten  özgür  olduğu  konusunda varoluş  bilimleri  açısından  gerekçelendirilebilen  bir  hipotezi meşrulaştırmamaktadır.                                                            61  Eylemde bulunan bir varlık olarak insan kendini, kendi eyleminin ve bu eylemden çıkan  sonucun  yaratıcısı  olarak  algılamakta  ve  özellikle  çevresince  onanan eylemlerin kendisine yüklenmesini, öncelikle, sanatkâr olarak yapıtına büyük bir değer verdiği için, eyleminin özgün ve kendi kişiliğinin görünümü olarak kabul edilmesini istemektedir. İşte bu bilinç (özellikle ahlaki bilinç), irade özgürlüğünün varlığı konusunda gerekçe teşkil edebilir. Bkz. Aral, s. 256, 278. 62  Gropp, AT, § 6, kn. 54, s. 277. 63  Burkhardt, s. 1, 6. 64  Gropp, AT, § 6, kn. 54, s. 277. 65  Burkhardt, s. 4. 66  Griffel Anton, Prävention und Schuldstrafe, ZStW, 98(1986), Heft 1, s. 29, 30, 41; Dreher e göre, insanların gerçekliği yaşadığı (idrak ettiği) ve bildiği gibi, bizim için gerçeklik mutlak biçimdedir. Bizim için bu gerçeklikten başkası yoktur. Bu nedenle bizim yaşamımız bizim gerçekliğimizdir. Bu nedenle irade ve irade özgürlüğü  bizim  yaşanmış  gerçekliğimizin  bir  parçasıdır.  Dolayısıyla  irade özgürlüğünün kanıta ihtiyacı yoktur. Bkz. Dreher, Die Willensfreiheit, s. 383.  67  Burkhardt,  s.  4;  Bauer e  göre,  özgürlük  hissi  (Freiheitsgefühl)  bir  optik yanılsamadan ibaret olabilir. İçsel ve dışsal kavrayışlar şaşmaz değildir. Özgürlük 1456Ankara Üni. Hukuk Fak. Dergisi, 70 (4) 2021: 1439-1478     Ceza Hukukunda Failin İrade Özgürlüğü …  3. Özgürlük bilinci anayasa hukuku anlamında ve günlük pratik bakış açılarında  insanların  özgür  olarak  davrandığı  (özgürmüş  gibi davrandıkları) hususunu haklı göstermektedir; gerçekten özgür olup olmadıkları  sonuca  bağlanmamış  şekilde  kalabilir  ve  kalmak zorundadır. Burkhardt a göre, her bir bireydeki özgürlük bilinci kusur yargısının temelini oluşturmaktadır. Kusur isnadının temelinde başka türlü yapabilme bilinci  yatmaktadır  (Bewußtsein  des  Anderskönnens).  Ceza  hukukunda, özgürlük  olmaksızın  sorumluluk  düşünülemeyeceği  gibi,  ancak  sübjektif özgürlük anlayışı ile ilişkili bir ceza hukuku yerinde olacaktır. Buradan şu sonuç çıkarılabilecektir:  Hukuk toplumu normal yetişkin insanların, a.   antisipatif (beklenebilen), hedef odaklı, öz kontrollü ve rasyonel davranış seçme yeteneğine sahip olmasından; b. özgürlük  bilincinde  (farklı  olabilme  bilincinde-  Bewusstsein  des Anderskönnens)  hareket  etmek  ve  bu  bilincin  tüm  normal  amaçlı (=yönelimsel)  eylemlere  eşlik  ettiği  görüşünden  yola  çıkmaktadır.  Bu varsayımlar  sorumluluğun  kişisel  temelini  oluşturur.  Bunlar  beyin araştırmaları sonucu elde edilen bilgilerle, bir başka deyişle nörofizyolojik determinizm ile çelişmez.  Ortaya çıkan bir zarardan, bir bireyin eylemi olmadan tesadüfen vuku bulduğunda değil, birey yaptığından farklı eylemde bulunabilecek durumda olduğunda fail sorumlu tutulmaktadır. Ancak bu türdeki başka türlü hareket                                                            bilinci (Freiheitbewußtsein) gençlerde ve akıl hastalarında da seyrek olmayan şekilde  bulunabilmektedir.  Bkz.  Bauer  Fritz,  Das  Verbrechen  und  die Gesellschaft, München/Basel, 1957, s. 18. Sübjektif özgürlük bilincinin, onun objektif varlığını kanıtlamaya yeterli olup olmadığı tartışmalıdır. Nitekim, bir şeye ilişkin bilinçten o şeyin varlığı ya da yokluğu konusunda bir sonuç çıkarılamaz. Bkz. Aral, s. 257. 68  Jescheck  Hans-Heinrich/  Weigend  Thomas,  Lehrbuch  des  Strafrechts Allgemeiner Teil, 5. Auflage, Berlin, 1996, § 37, s. 411. 69  Burkhardt, s. 1, 6. 70  Burkhardt, s. 85. 1457Mehmet Emre YILDIZ   Ankara Üni. Hukuk Fak. Dergisi, 70 (4) 2021: 1439-1478 edebilme,  kesinlikle  indeterminist  özgürlük  kavramı  anlamında algılanamaz.  B. İrade Özgürlüğü Problemini Dışlayıcı Yaklaşım  Günümüzde  ceza  hukuku  öğretisinde  çoğunlukla,  determinizm  ile indeterminizmin soyut teorileri arasında bir karar verilemediği ve verilmesi de  gerekmediği  kabul  edilmektedir.  Bunun  nedeni  olarak  ise,  bu düşüncelerin  her  ikisinin  de  içeriksel  olarak  kanıtlanamaması gösterilmektedir.  Bunun  yerine  irade  özgürlüğünü  kanıtlama  gereği duymadan, isnad edilen kusurluluk yargısı için bir gerekçe arayarak özgürlük sorusunu elimine etmek yolu tercih edilmektedir. İrade özgürlüğü problemini dışlayıcı söz konusu yaklaşımlar değişik şekillerde temellendirilebilmektedir.  1. Kendi Geleceği Hakkında Davranışları Aracılığıyla Söz Sahibi Olma Ceza hukukunda sorumluluk, kusur ve kusur yeteneği konularındaki tartışmalarda çözümün mutlak şekilde özgürlük problemine dayanmaması gerektiği söylenmektedir. Bu yaklaşımın aksine bu konular hakkında cezanın amacına odaklanarak kıyaslayıcı şekilde belirlenebilir ve kanıtlanabilir olan, failin normlar aracılığıyla etki altında bırakılabilirliği ile yetinilmesi gerekir. Kusur  ve  kusur  yeteneğinin  belirtilmesinde  bugüne  kadar  tamamen                                                            71  Schreiber, Ist der Mensch für sein Verhalten rechtlich verantwortlich?, s. 1075. 72  Özgürlük  meselesi,  kanun  maddeleri  arasında  yeri  olmayan  ve  mahkeme salonlarında tartışılması anlamsız felsefi bir formüle dönüştürülmemesi gereken pratik bir meseledir. Eğer ceza hukukunda klasik anlamda ceza kavramı korunmak isteniyorsa,  süjenin,  farklı  şekilde  davranabilmesine  olanak  veren  psikolojik özgürlüğü olarak anlaşılan özgürlük kavramından ayrılması mümkün değildir. Bu özgürlük  olmadan  kusurluluk  ve  kınanabilirlik  kavramlarının  anlamı kalmamaktadır; zira mantıken bir şeyi yapmak zorunda olan kişiyi onu yapmış olmasından dolayı kınamak mümkün değildir. Bu yönde görüş için bkz. Toroslu, s. 29-30. 73 Gropp, AT, § 6, kn. 55, s. 277. 74 Alm. Beeinflussbarkeit durch Normen. Lampe ye göre, bireysel irade özgürlüğü bireysel haksızlık içinde herhangi bir role sahip değildir. Burada belirleyici olan norm  muhataplarının  isteme  ve  istemlerin  gerçekleştirilmesinde  özgür  olup olmadığıdır.  Bkz.  Lampe  Ernst-Joachim,  Willensfreiheit  und  strafrechtliche Unrechtslehre, ZStW, 118(2006), Heft 1, s. 42.  1458Ankara Üni. Hukuk Fak. Dergisi, 70 (4) 2021: 1439-1478     Ceza Hukukunda Failin İrade Özgürlüğü …  açıklanamayan suçluluk kavramına işaret edilerek, bu kavramların insani karar  özgürlüğünün  bir  sonucu  olduğu  şekilde  bir  açıklama getirilebilmektedir.  Böylece  özgürlük  bilincinin  kapsadığı  hareket özgürlüğü ve kontrol yeteneği (davranışlarını yönlendirme yeteneği)76, harici etkenlerden arî özgürlük olarak değil, daha çok geleceğini tasarlamaktaki etki etme özgürlüğü olarak algılanabilecektir. Roxin e göre, ceza hukukundaki kusur öğretisinin irade özgürlüğünün ampirik gerçekliğinden bağımsız düşünülmesi gerekmektedir. Zira bu ampirik gerçeklik ispat edilebilir nitelikte değildir. Bu nedenle eylem anında failin normun çağrısına ulaşabilir olup olmadığı (normatif tepki verebilir durumda olup olmadığı), bir başka deyişle motivasyonu aracılığıyla davranışlarını kendini  yansıtacak  şekilde  normal  belirleyip  belirleyemediği  önem  arz etmektedir. Bu nedenle söz konusu bu durumda olan failin özgür olduğu ve hukuka  aykırı  kararı  verirken  kusurlu  davrandığı  varsayımından  hareket edilmektedir. Bu şekilde kişinin normlar aracılığıyla etki altında bırakılabilir olduğu varsayılabiliyorsa, haksız eylemi işleyen kişinin kusurluluğa olumsuz etki eden unsurların bulunmamasına rağmen, yani aslında elinde olmasına rağmen geçerli  ceza  hukuku  normunu  ihlal  etmeyi  tercih  ettiğini  iddia  etmek mümkündür. Bu sebeple Schreiber/Rosenau, sosyal normlar aracılığıyla şart koşulan  normal  belirlenebilirlik  ilkesine  dayanan  pragmatik  kusur kavramından bahsetmektedir.                                                            75  Gropp, AT, § 6, kn. 55, s. 278. 76  Jakobs bireylerde bulunan bu olumsuz yönde etkilenmemiş özgürlüğün, kurumsal güvence altına alınmış, olumsuz etki altında bulunmayan kendi kendini yönetme (Selbstverwaltung)  özgürlüğü  durumu  olduğunu  belirtmektedir.  Bkz.  Jakobs Günther,  Individuum  und  Person:  Strafrechtliche  Zurechnung  und  die Ergebnisse moderner Hirnforschung, ZStW, 117(2005), Heft 2, s. 261. 77  Gropp, AT, § 6, kn. 55, s. 278. 78  Roxin Claus, Das Schuldprinzip im Wandel, FS für Arthur Kaufmann zum 70. Geburtstag, Heidelberg, 1993, s. 521; Gropp, AT, § 6, kn. 55, s. 278. 79  Gropp, AT, § 6, kn. 57, s. 278. 80  Schreiber  Hans-Ludwig/  Rosenau  Henning,  Rechtliche  Grundlagen  der psychiatrischen Begutachtung, in: Psychiatrische Begutachtung: Ein praktisches Handbuch für Ärzte und Juristen (Herausgegeben von Harald Dreßig und Elmar Habermeyer), München, 2015, s. 92 vd. 1459Mehmet Emre YILDIZ   Ankara Üni. Hukuk Fak. Dergisi, 70 (4) 2021: 1439-1478 Schreiber a  göre,  kusur  sadece  ampirik-pragmatik  çerçevede karşılıklı  olarak  birbirimizi  sorumlu  tutabildiğimiz  bir  yeteneğin  hatalı kullanımı  anlamında  anlaşılmalıdır.  Bundan  kasıt  ise,  sosyal  normlar vasıtasıyla motive olabilirliktir. Schreiber tarafından öne sürülen sebep, toplum  için  vazgeçilmez  bir  gerekliliktir.  Bu  görüşe  göre:    …birlikte yaşamanın eğer bir kaosa dönüşmesini istemiyorsak,… sosyal normlarla davranışların  kontrol  edilmesi  gerekmektedir.82  Bu  noktadan  hareketle Schreiber,  mental  işlemlerin  sadece  gözlemci  koşullarına  göre açıklanamayacağını  ve  davranış  olgusunun  sadece  nöronal  bir  süreç olmadığını belirtmektedir. Nöronal işlemler, düşünceler ve özellikle normlar tarafından  tayin  edilebilmektedir.  Bu  nedenle  sosyal  normlar,  kişiler üzerindeki etkileri sebebiyle birlikte yaşamanın kaosa dönüşmesinin önüne geçmede birer araçtırlar.  Müller-Dietz e  göre,  beyin  araştırmacılarının  kusurun  mümkün olabilmesi için hangi karar verme özgürlüğünün bulunduğu sorusuna ilişkin vermiş oldukları yanıtlarda kavramsal ve kategorik anlamda yanlış anlaşılma söz  konusudur.  Burada  biyolojik  yollar  ile  laboratuvar  deneylerinde cevaplanabilecek  bir  soru  bulunmamaktadır.  Kendini  belirleme  olarak anlaşılan özgürlük determinist bir dünyada da pekâlâ  mümkündür. Jäger e  göre,  nedensel  süreç  olarak  irade  oluşumu  determinizmin karşısında yer almaktadır. Beyindeki bilgi işleme faaliyetlerinde kesin bir şekilde doğa kanunu süreçleri söz konusu olsaydı dahi, bu süreçler determinist bir bakış açısıyla açıklanamaz. Burada yine de bireylerin irade özgürlüğü şart koşulmaktadır.  Özgür  olma  bu  anlamda,  değişik  düşünülebilen  davranış şekilleri altında bireyin hangi hareketi icra etmek istediği yönünde karar vermeye yetenekli olması ve dış ortamdaki olgulara reaksiyon verebilecek şekilde davranma yeteneğidir.                                                             81  Schreiber, Was heißt heute strafrechtliche Schuld und wie kann der Psychiater bei ihrer Feststellung mitwirken?, s. 242. 82  Schreiber, Ist der Mensch für sein Verhalten rechtlich verantwortlich?, s. 1074. 83  Schreiber, Ist der Mensch für sein Verhalten rechtlich verantwortlich?, s. 1075. 84  Müller-Dietz Heinz, Hirnforschung und Schuld, GA 2006, s. 341. 85  Jäger  Christian,  Willensfreiheit,  Kausalität  und  Determination:  Stirbt  das moderne Schuldstrafrecht durch die moderne Gehirnforschung?, GA 2013, s. 7. 1460Ankara Üni. Hukuk Fak. Dergisi, 70 (4) 2021: 1439-1478     Ceza Hukukunda Failin İrade Özgürlüğü …  2. Kusurun Amaç İlişkisinin İrade Özgürlüğü Kavramının Önüne Geçmesi Düşüncesi Söz konusu düşünceye göre ceza hukukunda sorumluluk, kusur ve kusur yeteneği hakkındaki irade özgürlüğüyle ilgili problemin, ölçütlere uygun ve genel özelliklere sahip bir bireyin failin durumunda başka bir şekilde hareket edip etmeyeceği sorusuyla geçiştirilmesi mümkün değildir. Bu genelleme, sadece bir amaç ilişkisine yer verildiği takdirde işlemektedir; çünkü aksinin kabulü halinde, failin durumuna göre neyin genel, neyin bireysel olduğu keşfedilemez. Aşırı eylem dürtüsü olan (yani motivasyon itibarıyla fail modunda olan) bir kişi, fiili bir anlam ile icra etmektedir. Doğal olarak bu teori, tam tersine bir şekilde failin motivasyon durumunu aslında genel olarak belirlenen bir durum gibi düşünmek istemektedir. Fakat bunun nedeni ve bu sürecin  sınırları,  tamamen  ceza  vermenin  amaç  olması  düşüncesinden doğmaktadır.  Cezanın  amaçları  açısından  burada  vurgulanan  husus  ise cezanın önleme amacıdır. Kohlrausch  ise,  bu  görüşe  karşı  çıkarak  salt  önleme  amacının sorumluluğun gerekçesi olamayacağını belirtmektedir. Kohlrausch kusur ve kusur yeteneği kavramlarını irade özgürlüğü alanının dışında bulunan bir temele dayandırmamaktadır. Bu görüşe göre, norma riayet edebilme yetisi sadece  emredilmekle  kalmamalıdır,  aksine  hakiki  (edimsel)  bir  temele dayandırılmalıdır. Ancak bunun için gerçek bireysel kabiliyetin aranmaması gerektiği, aksine genel olarak tespit edilebilen olanağın yeterli sayılması gerektiği belirtilebilir. Sağlıklı yetişkinlerde bu tür bir olanağın beklenebildiği ifade edilmelidir. Bu nedenle Kohlrausch salt amaçsal (önleyici) teorilere karşı görüş bildirmektedir. Cezanın fail üzerinde salt hukuki etkide bulunması gerekliliğinin,  yani  önleme  düşüncesinin,  sorumluluk  için  gerekçe gösterilmesi  mümkün  değildir.  Bu  açıdan  bakıldığında  Kohlrausch                                                            86  Engisch  failin  yerinde  ortalama  yeteneklere  sahip  olan  bir  kişinin  olması durumunda,  bu  kişinin  cezaya  maruz  kalmayacak  şekilde  farklı  davranma olanağının mevcut olup olmadığının değerlendirilmesi gerektiğini belirtmektedir. Bkz.  Engisch  Karl,  Die  Lehre  von  der  Willensfreiheit  in  der strafrechtsphilosophischen Doktrin der Gegenwart, Berlin, 1965, s. 25. 87  Jakobs Günther, Strafrecht Allgemeiner Teil, Berlin, 1991, s. 486. 88  Jakobs, AT, s. 486. 89  Kohlrausch Eduard, Sollen und Können als Grundlagen der strafrechtlichen Zurechnung, Festgabe für Karl Güterbock, Berlin, 1910, s. 24. 1461Mehmet Emre YILDIZ   Ankara Üni. Hukuk Fak. Dergisi, 70 (4) 2021: 1439-1478 tarafından savunulan yaklaşımın da failin başka şekilde hareket edebilme yetisine (Andershandelnkönnen) dayandığı söylenebilecektir.  3. İrade Özgürlüğü Tartışmalarının Sadece Etik Kusuru Alanında Rol Oynayabileceği Mezger e göre ceza hukuku anlamındaki kusur etik anlamında değil, hukuki  anlamda  anlaşılmalıdır.  Bu  nedenle  bu  kavram  irade  özgürlüğü tartışmalarından  bağımsızdır.  Aynı  zamanda  kusur  bir  vicdan  kusuru (Gewissenschuld) değil, sadece belirli bir kişiye eser sahibi olarak eylemin isnadiyetidir. Her ne kadar kusur değerlendirilmesinde somut eylem anında hukukun taleplerine failin göstermiş olduğu tutum hakkında, genelleştirilen sosyal etik değer kıstasları odaklı bir değersizlik yargısı incelemesi gerçekleştirildiği savunulsa da, sosyal etik alanındaki irade özgürlüğü tartışmalarının kusur ve kusur  yeteneği  kavramlarının  açıklanmasında  geçerli  olmayacağı söylenmelidir. Buna karşın Renzikowski ceza hukukundaki irade özgürlüğü tartışmalarını ahlak kurallarından yola çıkarak açıklamaya çalışmıştır. Bu görüşe göre, ceza hukukçuları açısından indeterminist pozisyon zorunludur. Ahlaki normlar bir anlama sahip olacaklarsa, irade özgürlüğü varsayımını şart koşmaları  gerekir.  17./18.  yüzyılın  ahlak  felsefesi (filozofisi), (hukuki) kuralların uygulanmasının ön koşulunun isnat edilebilir insani davranışlar olduğunu  ortaya  çıkarmıştır.  Kant,  isnadiyet  kavramını  şu  şekilde  ifade etmektedir:   İsnadiyet  ...  bir  hareketi  gerçekleştiren  kişiyi,  hareketin  yaratıcısı(eser  sahibi)(causa  libera)  kişi  olarak  gösteren  ve  kanunlar karşısında böyle görünmesini sağlayan karardır. Bütün kurallar, özgür karar ile kendisine uymaya veya uymamaya karar verebilen bir kişiyi ön şart koşmaktadır. Bütün davranışlar fiziksel olarak önceden belirlenmiş olsaydı, yalnız  causae  naturaliae  (doğal  nedenler)  olurdu.  Böylece  kişilerin davranışlarını gerçekleştirirken yasal kurallara uymaları beklentisi anlamsız olurdu. Çünkü eylem süreci bazı yasal kurallardan bağımsız olarak yalnız doğa  kanunlarından  kaynaklanmış  olurdu.  Ayrıca  bütün  hukuk  bilimi                                                            90  Kaufmann Arthur, Das Schuldprinzip, Heidelberg, 1961, s. 128. 91  Roxin, AT, s. 861. 92  Renzikowski Joachim, Forensische Psychiatrie und Strafrechtswissenschaft, NJW 1990, s. 2907. 1462Ankara Üni. Hukuk Fak. Dergisi, 70 (4) 2021: 1439-1478     Ceza Hukukunda Failin İrade Özgürlüğü …  tartışması   doğal  hadiselerin   bir  sıralanması  olarak  ortaya  çıkardı  ve anlamlarını araştırmak bir doğa olayı olacağından gereksiz ve lüzumsuz olurdu.  4. İrade Özgürlüğünü İnsanın Eylem Hakkındaki Karar Özgürlüğü Olarak Gören Görüş Kusur prensibi insanın karar özgürlüğünü varsaymaktadır. Ama karar özgürlüğünün gerçekten de olup olmadığı tartışmalıdır. Bu tartışmalarda iki pozisyon karşı karşıyadır: indeterminizm ve determinizm. Birçokları burada genel olarak ceza hukukunun varlık meselesini görmektedir.   Kusur  prensibi,  ceza  hukuku  sorumluluğunun  esas  sübjektif  koşulu olarak kabul edilmektedir. Eylem karşılığında ceza, ancak failin eyleme götüren kararda savunmuş olduğu iradeye karşı bir isnatta bulunulabilmesi halinde mümkündür. Ceza, hiçbir zaman failin işlediği eylem sonucu hak ettiğinden daha ağır olamaz. İnsanın karar özgürlüğü, kusur prensibinin ön koşuludur,  çünkü  sadece  hukuki  normlara  uyabilme  yeteneğinin  prensip olarak var olduğu durumlarda failin ceza gerektiren eylemlerden kaçınmak yerine hukuka aykırı eylemde bulunduğu iddia olunabilir. Eğer tüm olup bitenler, nedensel etkinin doğal süreçleri sonucu objektif ve irade etkisi dışındaki  güçlerle  olmuş  olsaydı,  insanın  hastalıkları  için  sorumlu tutulmasının mantıksız olduğu gibi, eylemleri için sorumlu tutulması da o                                                            93  Renzikowski, s. 2907. 94  Haft, s. 118. 95  Kargl a  göre,  kusur  şüphelilerin  dezavantajına  olan  bir  fiksiyondur (kurgudur/varsayımdır/faraziyedir). Bkz. Kargl Walter, Kritik des Schuldprinzips: Eine rechtssoziologische Studie zum Strafrecht, Frankfurt/Main, 1982, s. 246. 96  Jescheck/ Weigend, § 37, s. 407. 97  Jescheck/ Weigend, § 37, s. 407-408; Schreiber e göre, kusur ve kusur yeteneğinin temelinde  failin  aslında  kendi  kararıyla  yapmış  olduğundan  farklı  hareket edebiliyor  olduğu  gerçeği  yatmaktadır.  Özgürlük  olgusu  bilimsel  olarak kanıtlanamıyor  olsa  da,  yasa  koyucunun  norm  itibarıyla  insanın  kendi sorumluluğunu ve özgürlüğünü varsayıyor olduğu inkâr edilemez. Yani özgürlük sorusunun en azından pozitif hukuk için halen açık bir soru olmaktan çıktığı belirtilebilir.  Bkz.  Schreiber,  Ist  der  Mensch  für  sein  Verhalten  rechtlich verantwortlich?, s. 1069. 1463Mehmet Emre YILDIZ   Ankara Üni. Hukuk Fak. Dergisi, 70 (4) 2021: 1439-1478 kadar  mantıksız  olurdu.  Fakat  doğa  gereği  olmasa  bile,  insanın  tüm eylemleri psikolojik olarak karakterin, o an mevcut motiflerin ağırlığı ve dış dünyanın uyarıları gereği belirsiz bir şekilde belirlenmiş olsa da, ceza yine sosyo-etik değersizlik hükmü olarak algılanamaz. Aksine cezaya nötr bir mana kazandırılması gerekmektedir. Buradan hareketle söylenebilir ki; ceza metafiziksel karşılık verme ya da salt kefaret işlevine sahip değildir, aksine basit,  sade  nitelikte  olan  suç  önleyici  (Verbrechensverhütung)  işleve sahiptir. Öte yandan, insanın her daim hem vicdanını dinleyebileceği hem de şeytana  uyabileceği  söylenebilir.  Buna  göre,  kusursuzluğun  ve  kusurun insanın kararına göre belirlendiği, koşulsuz indeterminizmin klasik dogması da savunulmaktadır.  Kınanabilirlik için, failin fiili işlediği zamanda fiile götüren irade oluşumunu engelleyebilecek durumda olması şarttır. Özgürlük varsayımının  nedensellik  prensibinin  bilimsel  olarak  kanıtlanmamış  bir ihlalini teşkil ettiği yönündeki itiraz, doğa bilimleri için bile nedensellik kanununun  istisnasız  geçerli  olmadığı  ve  özgürlüğün  payı  bulunduğu teziyle karşı karşıyadır. Bu nedenle felsefi antropolojide, ahlaki ve hukuki sorumluluk alanında insanın kendisini yönetmesine izin verdiği, ancak kendi özgürlüğünü  de  koruduğu,  determinizmin  özel  bir  şekli  olarak  ahlak kanununun geçerli olduğu tezi kısmen savunulmaktadır. Bu manada doğaya dayandırılan nedensellik düşünce şeklinin yanı sıra psişik temeli esas alan, kendiliğindenlik (Spontaneität) düşünme şekli de varsayılmaktadır. İnsan kişiliğinin yaratıcılığı, otonomluğu ve akli ilişkisinin bu noktada  işlerlik kazandığı belirtilmektedir. İradenin oluşmasına esas olan ruhsal süreçler kan basıncı, solunum veya sindirim  gibi  doğal  kurallara  göre  işlememekte;  aksine  kendine  göre                                                            98  Jescheck/ Weigend, § 37, s. 408. 99  Jescheck/ Weigend, § 37, s. 408. 100 Jescheck/ Weigend, § 37, s. 408-409. 101 Jescheck/ Weigend, § 37, s. 409. 102 Jescheck/ Weigend, § 37, s. 409. 103 Nedensel olmama (Nichtkausalität) ya da nedenselliğin kesintiye uğramış olması (Diskontinuität), Mezger tarafından kendiliğindenlik (Spontaneität) kategorisi olarak tarif edilmiştir. Bkz. Mezger Edmund, Über Willensfreiheit, München, 1947, s. 13. 1464Ankara Üni. Hukuk Fak. Dergisi, 70 (4) 2021: 1439-1478     Ceza Hukukunda Failin İrade Özgürlüğü …  belirleyici yasaları bulunmaktadır. Davranışı belirleme özelliği, insanın kendine etki eden dürtüleri kontrol etme yeteneğine ve anlam içeriklerine, değerlere ve normlara göre kararını düzenleme yeteneğine dayanmaktadır. İnsanı diğer tüm canlılara göre öne çıkaran mükemmellik, davranışlarını kendisinin verdiği bir manayla yürütmesidir; oysaki hayvan, daima içgüdüsel dünyasının mekanizması içinde hapsolmaktadır. Merkel e göre de irade özgürlüğü kavramının karar özgürlüğü şeklinde anlaşılması gerekmektedir. Ancak eylemin özgür olarak kabul edilebilmesi için,  alternatif  olanaklar  prensibinden  işlevsel  olarak  yola  çıkılması gerekmektedir.  İradenin  özgürlüğü  için  sadece  şekline  uygun  biçimde modifiye edilmesi uygun olacaktır. Ancak bu noktada irade kavramının zor ve net olmayan içeriğinden kaçınılması gerekmekte ve onun yerine daha basit olan, (bir eylemde bulunmak veya bulunmamak için verilen) karar kavramının kullanılması gerekmektedir. Bir başka deyişle eylemde bulunanın farklı şekilde hareket imkânının olduğu veya her türlü eylemi engelleyebilecek olduğu  durumlardaki  eylem  özgür  bir  eylemdir.  Özgür  eylemler  için                                                            104 Dönmezer e göre, irade mütemadiyen ve zaruri olarak en büyük olan saiklerin tesirine maruz kalıyorsa, kendiliğinden tayin edici (= Auto-déterminant) olur ve böylece isnat yeteneğinden bahsetmek mümkün olmaz. Bu durumda hareketlerin istikametini tayin eden insan değildir. Fakat bu istikameti saikler tayin eder; nasıl ki, bulutların istikametini tayin eden şey en kuvvetli olan rüzgarlardır. Saiksiz hiçbir insani faaliyet olamaz. Bununla beraber, bu saikleri hareketlerimizi tayin eden sebeplerle karıştırmamak gerekir. Saik temayül ettirilebilir. Fakat, icbar etmek manasında olarak tayin etmez. İrademiz saikleri tartmaya ve neticede birini veya diğerini tercih etmeye muktedirdir. Bir karar verildiği zaman daima bir saik tercih  olunur.  Fakat  bu  şekilde  hareket  ederken,  başka  bir  şekilde  hareket edilebileceği  hissolunur.  Bkz.  Dönmezer  Sulhi,  Cezai  Sorumluluğun  Esası Olarak  Failin  Normalliği  Telâkkisi,  İÜHFM  (İstanbul  Üniversitesi  Hukuk Fakültesi Mecmuası), Cilt. 12, Sayı. 1, 1946, s. 129. 105  Jescheck/ Weigend, § 37, s. 410. 106  Jescheck/ Weigend, § 37, s. 410. Meraklı da insanı diğer varlıklardan ayıran unsurun sahip olduğu kendine özgü beyin, sinir ve muhakeme faaliyeti olduğunu belirtmektedir.  Yazara  göre  bu  nedenle  insan  sinir  sisteminde  ceza  hukuku bakımından önem taşıyan bir bozukluk ya da hastalık bulunmadığı sürece iradesini üstlenmek durumunda kalacaktır. Bkz. Meraklı, s. 100. 107  Alm.  Prinzip  der  alternativen  Möglichkeiten,  İng.  principle  of  alternative possibilities. 108  Merkel  Reinhard,  Ist  ‘Willensfreiheit   eine  Voraussetzung  strafrechtlicher Schuld?, in: Schuld und Strafe (Roth/Hubig/Bamberger), München, 2012, s. 41. 1465Mehmet Emre YILDIZ   Ankara Üni. Hukuk Fak. Dergisi, 70 (4) 2021: 1439-1478 alternatif olasılıklar prensibi gerekli bir koşuldur. Çünkü sadece failinin eylem sırasında aslında farklı davranabilmiş olabileceği olanağı, eylemini özgür olarak nitelendirmek için yeterli değildir. Bu tür bir eylemde bulunmak için genel olarak bunu yapabilecek bir durumda olması, yani bu kapasiteye sahip olması  da  gerekmektedir.  Bu  açıklamalar  ışığında  alternatif  olasılıklar prensibi şu şekilde netleştirilebilir: Kuvvetli manada bireysel bir X-eylemi (veya eylemsizliği) özgürdür, (1)  eğer  eylemde  bulunan,  eylemde  bulunduğu  sırada  X-tipindeki eylemleri genel olarak yapabilecek kapasitedeyse; (2) eğer eylemde bulunan farklı davranabilecek idiyse (veya her davranışı yapmayabilecek idiyse) ve genel olarak bu mümkün ise; (3)  ve  eğer  eylemde  bulunan,  somut  X-eylemini  kendisine  özgü essansiyel (içten kaynaklanan) bir nedenden dolayı yapıyor veya yapmıyorsa; (4) yani eğer eylemde bulunanın eylemde bulunma kararı, belirlenmemiş iradesinden başka bir şey tarafından belirlenmemişse.  5. İrade Özgürlüğünün Kanıtlanamaz Olduğu Görüşü İrade özgürlüğünün kişinin eylem hakkındaki karar verme özgürlüğü olarak  anlaşılması  karşısında,  kusur  isnadına  insanın  birey  olarak özgürlüğünün  gerekçe  gösterilmesinin  kanıtlanamaz  olduğu  görüşü  de savunulmaktadır.  Bunun  yerine,  sadece  sosyal  kıyaslama  yapan  ve ortalama kişinin111 fail yerine söz konusu durumda başka şekilde hareket etme yeteneğinin olup olmadığının sorulduğu bir kusur hükmünün mümkün olabileceği varsayılmaktadır.                                                            109  Merkel, Ist ‘Willensfreiheit  eine Voraussetzung strafrechtlicher Schuld?, s. 41. 110  Jescheck/  Weigend,  §  37,  s.  409;  Öztürk  Bahri/  Erdem  Mustafa  Ruhan, Uygulamalı Ceza Hukuku ve Güvenlik Tedbirleri Hukuku, Ankara, 2017, s. 280. 111  (Ortalama insan, ölçütlere uygun kişilik). Hukuk düzeni, kişilerin kendileri hakkında beslediği değer hükmünü değil, aynı durumda bulunan ortalama kişilerin olanaklarını göz önünde bulundurduğundan, kusurun varlığı, her bireye göre ayrı ayrı değil, herhangi bir kişiye göre belirlenecektir. Bkz. Öztürk/ Erdem, s. 279. 112  Jescheck/ Weigend, § 37, s. 410. 1466Ankara Üni. Hukuk Fak. Dergisi, 70 (4) 2021: 1439-1478     Ceza Hukukunda Failin İrade Özgürlüğü …  Diğer bir deyişle, spesifik insani kendiliğindenliğin ne var oluşu ne de etkisi,  bir  kişinin  somut  karar  eyleminde  kanıtlanamamaktadır.  Bilerek gerçekleştirilen eylemin tespit edildiği olayların çoğunda, fiilde karar verme özgürlüğü barizdir. Fakat öyle olaylar vardır ki somut suç teşkil eden somut eylem, tamamen ruhsal dürtülerin bir sonucudur. Fail, bir defa meydana gelen somut durumda, hukuki düzenin sağlanması için geçerli normlara göre hareket etme  yeteneğinden  yoksun  olabilir.  Bu  haller  örneğin  kusur  yeteneğini kaldıran hal olarak failin eylemini akıl hastalığı etkisi altında gerçekleştirdiği durumlarda ortaya çıkmaktadır. Bu nedenle kişi aleyhine ileri sürülen kusur iddiası  sadece  şu  şekilde  formüle  edilebilir:  Benzer  vakalarda  edinmiş olduğumuz tecrübelere göre, failin bulunduğu somut durumda, onun yerinde olan bir başka kişi, failin içinde bulunduğu irade gücünün baskısı altında, failin gerçekleştirmiş olduğu eylemden farklı bir davranışta bulunabilirdi ya da başka yönde karar verebilirdi. Hukuk  bilimindeki  klasik  anlayış,  bilindiği  üzere  indeterminizmin mevcudiyetini varsaymaktadır. Bir başka deyişle farklı gerekçelerle olsa bile insanın irade özgürlüğünü onaylamaktadır. Bu husus Alman Federal Yüksek Mahkemesi  tarafından  şu  şekilde  ifade  edilmiştir:  Fail  hukuka  uygun davranmaması, hukuka uygun olana karar verebilecekken, haksızlığa karar vermesi nedeniyle … kınanmaktadır. Kusur kınamasının içsel esası, insanın haklı ve haksızlığa karar vermek için; özgür, sorumlu, ahlaki olarak kendi davranışını  tayin  edebilmeye  yönelik  yaratılmış  olması  ve  buna  ehil olmasıdır. 115 Günümüz ceza hukuku ise, daha çok kısmi geçersizlik ile hareket etmektedir. Yani ne determinizm görüşü ne de indeterminizm görüşü ispatlanabilir niteliktedir. Bu nedenle ceza hukuku sistemi en azından insanın irade özgürlüğü konusundaki ampirik tespite dayanmadan, kusur isnadının meşrulaştırılması yoluna gidebilmelidir. Bu konuda özellikle Kohlrausch un görüşüne yer verilmektedir. Bu görüş,  kusurun  esasının  varlığını  devletin  zorunlu  kurgusu/fiksiyonu                                                            113  ortalama yeteneklere sahip bir başka kişi 114  Jescheck/ Weigend, § 37, s. 411. 115  BGHSt. 2, 194, 200. 116  Hirsch, Das Schuldprinzip und seine Funktion im Strafrecht, s. 751. 117  Kohlrausch, s. 26 vd. 1467Mehmet Emre YILDIZ   Ankara Üni. Hukuk Fak. Dergisi, 70 (4) 2021: 1439-1478 (staatnotwendige Fiktion)118 olarak adlandırarak bir noktada bağımsız bir kusur  kavramını  reddetmektedir.  Böylece  kusurun  içeriğini  önleyici gerekliliklere dayandıran akımın amaçsal fikrine oldukça yakın durmaktadır. Ancak  burada  yapılması  gerekli  olan  (Sollen)  ile  yapılabilen  (Können) kavramlarının yeri değişmiştir. Çünkü devlete, toplumdaki bireylere sen yapabilmelisin (du sollst können) deme yetkisi vermektedir. Aynı  şekilde  Haft a  göre  de  ne  determinizm  ne  de  indeterminizm kanıtlanabilmektedir. Hatta ispat yükümlülüğünden yola çıkılarak dahi bir karara  varmak  mümkün  değildir.  Sonuç  olarak  ceza  hukukunun  insanın serbest  davranabildiği  yönünde  genel  tespitle  yetinmesi  gerektiği belirtilmelidir. Öztürk/ Erdem e göre, iradenin özgür ya da bağımlı olduğu konusunda yürütülen tartışmaları bir kenara bırakmayan bir ceza hukuku gelişmesini  sağlayamaz.  Bu  nedenle  ceza  hukuku,  felsefe  alanındaki tartışmalardan kendisini kurtarması gerekir. Aynı yönde görüş İtalyan ceza hukuku  öğretisinde  Hukuk  Tekniği  Doktrini  olarak  savunulmuştur.  Bu görüşe göre, ceza hukuku, suç ve cezayı, yani kendi konusunu, hukukun diğer dalları  nasıl  kendi  konularını,  kendi  metodları  ile  inceliyorsa  öyle incelemelidir.  Bu  inceleme  ‘olumlu  hukuk  düzeni ne  göre  olmalıdır.  Bu doktrin, hukuk biliminin incelenmesine titizlikle uyulmasına, bunun dışına çıkılmamasına taraftardır. Bu suretle cezaî hukuk bağı esas tutulmalıdır. İrade serbestisi sorunu çözülmemiştir, belki de çözümü mümkün değildir. Bu itibarla pozitif hukuktan ayrı bir konu ile ilgilenmek doğru olmaz.121  Sonuç olarak denilebilecektir ki; herkesin yetenekleri esas alınarak genel anlamda  yapabilmenin  tespiti,  somut  olayda  fail  açısından  bireysel yapabilmenin  tespitine  giden  yol  olacaktır.  Burada  ise  determinizm  ve                                                            118  Roxin  e göre, insani karar verme özgürlüğü bir devletsel fiksiyon (kurgu/hayal ürünü) değil, aksine devlet iktidarına sınır çizen, özgürlük güvencesi veren bir hukuk prensibidir. Bkz. Roxin Claus, Zur Problematik des Schuldstrafrechts, ZStW 96 (1984), s. 651. 119  Hirsch, Das Schuldprinzip und seine Funktion im Strafrecht, s. 759-760. 120  Öztürk/ Erdem, s. 280. 121  Aktaran Erem/ Danışman/ Artuk, s. 441. Yazarlar bu görüşü eleştirmektedir. Yazarlara  göre,  bu  doktrin  ceza  hukukunu  açıklamakta  değil,  onun  hayat kaynaklarını, gelişim imkânlarını yok etmektedir. Şüphesiz cesedi incelemek de faydalıdır,  fakat  bunun  bile  amacı  canlıyı  anlayabilmektir.  Bkz.  Erem/ Danışman/ Artuk, s. 441. 1468Ankara Üni. Hukuk Fak. Dergisi, 70 (4) 2021: 1439-1478     Ceza Hukukunda Failin İrade Özgürlüğü …  indeterminizm arasındaki tartışmalar rol oynamamaktadır.  Kohlrausch un bilindik  sözünde  de  ifade  ettiği  gibi  bu  bir  fiksiyondur/kurgudur. Nihayetinde  hakimin  kusur  yargısı  direkt  faile  ulaşmamaktadır.  Burada herkesten yola çıkılarak bir birey hakkında hüküm verilen bir karar söz konusudur.  C. İrade Özgürlüğünün Toplumsal Bir Gerçeklik Olduğu Görüşü Ceza hukukunun temeli, yasa koyucunun sübjektif bir sorumluluğun özgürlük bazlı bir hukuk düzeninde hem gerekli hem de haklı olduğu kararına dayanmaktadır. Ceza hukukundaki kusur isnadı için daha ileri bir hükme gerek  yoktur.  İnsanların  birlikte  yaşaması  olgusu,  dünyadaki  varoluş gerçeğinin üstün anlam içeriğine göre kurgulanması gerekmektedir. Yani sadece canlıların varoluşu gerçeği, insan onuruna uygun bir düzen için yeterli olmamaktadır.  Bu  nedenle  hukuk,  toplum  üyelerinden  onların  sosyal varoluşlarına da uygun olan davranış normlarının kendilerini yönetmesine izin vermesini talep etmektedir. Ancak, toplum düzeninin korunması için hukuki itaat yönündeki salt ahlaki istem yeterli olmayacaktır. Daha ziyade her bir birey, toplumda genel tecrübe ile oluşturulmuş otokontrollü olmanın toplum içindeki tüm bireyler için geçerli olduğu varsayımından hareketle yaptığının hesabını verebilmelidir. Yetişkin ve akli olarak ortalama sağlıklı olan failin sorumluluk fikri, sosyal ve ahlaki bilincimizin şüphe götürmeyen gerçeğidir.  Herkes  kendi  eylemi  için  özgürlüğün  kesin  var  olduğunu varsaymakta  ve  bu  türdeki  özgür  eylemi,  her  başka  insandan  da beklemektedir. Aynı şekilde her bir insanın sorumluluğu bir toplum içinde başka bir insan için olağandır. Ceza hukukunun bu esas sosyal psikolojik gerçeğe uygun olmaması ve bunun yerine özgürlük gibi ön koşullarının                                                            122  Haft, s. 118. 123  Haft, s. 119. 124  Jescheck/ Weigend, § 37, s. 411. 125  Dreher e göre, irade özgürlüğünün kanıta ihtiyacı yoktur, çünkü özgürlüğün tecrübeyle varoluşu zaten bizim içimizdedir. Bkz. Dreher, Willensfreiheit, s. 383. 126  Frey, s. 320; Jescheck/ Weigend, § 37, s. 412. 127  Jescheck/ Weigend, § 37, s. 412. 128  Jescheck/ Weigend, § 37, s. 412. 1469Mehmet Emre YILDIZ   Ankara Üni. Hukuk Fak. Dergisi, 70 (4) 2021: 1439-1478 ispatının çok zor olduğu determinizmin insan tablosunu esas alacak olması, ancak kötü bir ceza politikasında söz konusu olurdu. Sonuç olarak denilebilecektir ki; irade özgürlüğünün kabulü bir normatif yerleştirme ve sosyal oyun kuralıdır. Bu anlamda kişinin varlık olgusuna uygun, insani özgürlük ile birlikte devlet tarafından prensipte insanın özgür ve sorumluluğa ehil nitelikte ele alınması toplumsal bir gerekliliktir.  IV. TÜRK CEZA HUKUKU UYGULAMASINDA SORUNUN ELE ALINIŞI 5237 sayılı TCK da yer alan düzenlemelere bakıldığında erişkin, zihinsel mekanizmalarında önem arz eden bir hastalık nedeniyle bozulma oluşmamış failin, gerçekleştirmiş olduğu fiil nedeniyle ceza sorumluluğuna sahip olduğu kabul edilmiştir. TCK m. 31, 32, 33 ve 34 düzenlemelerinde failin kusurlu olarak değerlendirilmesi için aranan yetenekler işlediği fiilin hukuki anlam ve sonuçlarını algılama yeteneği ve işlediği fiille ilgili olarak davranışlarını yönlendirme yeteneği şeklinde  belirtilmiştir.  Failde  yaş küçüklüğü, akıl hastalığı,  sağır-dilsizlik  ya  da  geçici  neden/irade  dışı  alınan  alkol  veya uyuşturucu  madde  kullanımı  gibi  nedenlerle  olumsuz  etkiye  maruz kalmadığında,  bu  yeteneklerin  mevcut  olduğu  varsayılmıştır.  Böylece denilebilir ki, TCK belirtilen olumsuz etkilerin somut durumda bulunmaması halinde  failin  fiilini  ceza  normunu  ihlal  etmeyen  davranıştan  yana                                                            129  Jescheck/ Weigend, § 37, s. 412. 130  Roxin, AT, § 3, kn. 55, s. 93.  131  Yargıtay da kararlarında bu hususa işaret etmektedir: Türk Ceza Kanununun 31/2 ve 32/1 maddelerinde kusur yeteneği dolaylı olarak tanımlanmıştır. Bu hükümler  uyarınca,  işlediği  fiilin  hukuki  anlam  ve  sonuçlarını  algılama  ve davranışlarını yönlendirme yeteneğinin bulunması durumunda kusur yeteneğinin varlığı kabul edilmiştir. Kusur yeteneğinin iki belirgin unsuru vardır. Bunlardan ilki; işlediği fiilin hukuki anlam ve sonuçlarını anlayabilme, diğeri ise; eylemin hukuki  anlam  ve  sonuçlarını  kavrayan  kişinin,  davranışlarını  bu  algılama doğrultusunda  hukuk  düzeninin  gereklerine  uygun  olarak  yönlendirme yeteneğinin bulunmasıdır. ‘Algılama  ve ‘irade yeteneği  denilen bu iki öğenin kişide bir arada bulunmaması veya bu yeteneklerinde azalma meydana gelmesi halinde kusur yeteneğinin tam olmadığı kabul edilmelidir. Yargıtay Ceza Genel Kurulu, E. 2013/8-119, K. 2014/448, T. 30.10.2014 (YKD., C. 41, S. 4, Nisan 2015, s. 805) 1470Ankara Üni. Hukuk Fak. Dergisi, 70 (4) 2021: 1439-1478     Ceza Hukukunda Failin İrade Özgürlüğü …  sergileyebileceği, haksızlık ve hukuka uygun davranma konusunda karar ve seçim özgürlüğüne sahip olduğunu normatif olarak kabul etmiştir. Failin edimsel/ ampirik (deneysel) olarak gerçekten de bu özgürlüğe sahip olup olmadığı tartışmaları ise ceza hukuku uygulamasında yadsınmıştır.  TCK da yer verilen, failin kusurlu olarak addedilebilmesi için aranacak olan  yeteneklerin  aslında  failin  irade  özgürlüğünü  karşıladığı  yüksek mahkeme kararlarından anlaşılabilmektedir. Örneğin, Anayasa Mahkemesi bir kararında bu hususa dolaylı olarak işaret etmiştir: …Ceza hukukunda kusur yeteneğinin temel unsuru olan irade serbestisi tam olan kişiler, irade serbestisi  bulunmayan,  işlediği  fiilin  hukuki  anlam  ve  sonuçlarını algılayamayan veya bu fiille ilgili olarak davranışlarını yönlendirme yeteneği önemli derecede azalmış olan akıl hastaları ile bu derecede olmamakla birlikte işlediği fiille ilgili olarak davranışlarını yönlendirme yeteneği önemli derecede azalmış olan ve dolayısıyla kısmen irade serbestisi bulunan kişiler aynı hukuksal durumda bulunmadıklarından bunların farklı kurallara tabi tutulmalarında eşitlik ilkesine aykırı bir yön bulunmamaktadır…132 Benzer şekilde karşılaştırmalı hukukta da failin somut durumda fiili gerçekleştirirken hukuka aykırı olan (ceza normunu ihlal eden) davranıştan kaçınabileceği,  bu  tercih  konusunda  özgür  ve  beceri  sahibi  olduğu vurgulanmıştır. Alman Federal Yüksek Mahkemesi söz konusu kararında bu hususa şu şekilde yer vermiştir: Fail  hukuka  uygun  davranmaması,  hukuka  uygun  olana  karar verebilecekken, haksızlığa karar vermesi nedeniyle … kınanmaktadır. Kusur kınamasının içsel esası, insanın haklı ve haksızlığa karar vermek için; özgür, sorumlu, ahlaki olarak kendi davranışını tayin edebilmeye yönelik yaratılmış olması ve buna ehil olmasıdır.133 Türk  ceza  hukuku  uygulamasında  Yargıtay  da  bir  kararında  irade özgürlüğünün  kusur  yargısının  temeli  olduğuna  dikkat  çekmektedir.  Söz konusu bu karara göre:                                                            132  Anayasa  Mahkemesi  Kararı,  E.  2019/37,  K.  2019/87,  T.  14/11/2019  (R.G. 04.02.2020, S. 31029; Anayasa Mahkemesi Kararlar Dergisi, S. 57, Cilt. 1, 2020, s. 99) 133  BGHSt 2, 194 (200) = NJW 1952. 1471Mehmet Emre YILDIZ   Ankara Üni. Hukuk Fak. Dergisi, 70 (4) 2021: 1439-1478 …Faillerin ceza sorumluluğuna gidilebilmesi için kusurlu olmaları şarttır.  Kusur,  kınanabilirliktir.  Kusur  yargısının  temeli  insanın  özgür iradesidir. İnsan, özgür iradeye sahip bir varlık olması nedeniyle haklı olan bir davranışıyla haksızlık arasında bir tercih yapma veya haklı olan davranışı lehine  karar  verme,  davranışlarını  hukuk  düzeninin  gereklerine  göre yönlendirebilme,  hukuk  düzenin  yasakladığı  davranışlardan  sakınma yeteneğidir. Kusur yargısının temelini oluşturan insanın irade özgürlüğü ise, haksızlık  bilincinin  varlığını  gerekli  kılar.  Çünkü  insanın  haklı  olan davranışları  ile  haksızlık  arasında  tercih  yapabilmesi  için  bunu  bilmesi şarttır. Fail, haksızlık bilincine sahipse ve özgür iradesiyle haksız olan bir davranışı tercih ediyor ise kusurludur…134 Belirtilen  kararlardan  da anlaşılacağı üzere, hukuk düzeni toplumda yaşayan her bir bireyi kendi geleceğini belirlemeye ehil, davranışlarını ceza normunu ihlalden uzak tutacak şekilde yönlendirebilen ve bu konuda özgür olan  hukuk süjesi olarak ele  almaktadır. Hukuk düzeni bu varsayımdan (postulat) hareketle, bu yeteneği olumsuz olarak etkileyen durumları istisnai kategori olarak belirleyerek, kusursuz olan (irade özgürlüğü olumsuz etkiye maruz kalmış) bireyleri ceza şeklindeki yaptırımdan uzak tutmak yolunu seçmiştir. Ceza hukuku, söz konusu varsayımın edimsel/ ampirik (deneysel) olarak gerçekten doğru olup olmadığı ile ilgilenmemektedir. Bu durum ise kusur isnadının gerekçelendirilmesi zorunluluğu açısından, modern beyin araştırmaları sonucu elde edilen bulgularla gün geçtikçe eleştiriye maruz kalmaktadır.  SONUÇ Demokratik ceza  hukuku sistemi, toplumu oluşturan bireylerin ceza hukuku normları ile etkileşimi üzerine kurulmuş bir sistemdir. Bu etkileşim, içerik itibariyle bireylerin ceza normunun varlığını ve normun içermiş olduğu davranış çerçevesini bilmesi esas alınarak belirlenmiştir. Ceza normunun varlığını  ve  normun  içermiş  olduğu  davranış  çerçevesini  bilen  birey, davranışlarını hukuka sadık bir kişi olarak düzene sokabilecek, bir başka deyişle iradesini ceza normunu ihlal etmeyecek şekilde oluşturabilecektir.                                                            134  Yargıtay  16.  CD.,  E.  2019/6765,  K.  2019/8453,  T.  09.12.2019, (karararama.yargitay.gov.tr) 1472Ankara Üni. Hukuk Fak. Dergisi, 70 (4) 2021: 1439-1478     Ceza Hukukunda Failin İrade Özgürlüğü …  Ceza normları ile etkileşim içinde bulunan bir kişinin haklara ve özgürlüklere sahip sosyal bir varlık olarak, kendini ortaya koyması ya da kendini ifade etmesi, davranışları aracılığıyla gerçekleşmektedir. Demokratik ceza hukuku sistemi, ceza normları ile koruma altına alınan hukuki değerler nedeniyle değerler sistemi olarak kurgulanmıştır. Toplumu oluşturan bireyler, bu değerler  sistemi  içinde  kendi  konumunu  davranışları  aracılığıyla belirlemektedir. İnsan doğadaki varlıklar içerisinde davranışlarını, zihinsel muhakemeden ve rasyonel karar alma süreçlerinden geçirebilmesi, bu muhakeme ve süreçler sonucunda yapma ya da yapmama şeklinde hukuk kurallarına ilişkin tutumunu (anlayışını)  icraya  dönüştürebilmesi  özelliği  ile  diğer  varlıklardan ayrılmaktadır. Bireysel sorumluluk özelliği, insan onuru kavramı ile, insana  mutlak  bir  değer  bahşetmektedir.  Bir  başka  deyişle  insanın davranışlarını  sorumluluk  duygusu  içerisinde  gerçekleştirmesi,  onu  diğer varlıklardan ayıran temel özelliktir. İnsanın davranışlarını sorumluluk duygusu ile gerçekleştirme özelliği dikkate  alınarak oluşturulan  ceza  hukuku sisteminde,  olağan  durumlarda kişinin  davranışlarına  hükmedebildiği,  eser  sahibi  olarak  davranışlarının sonuçlarını dikkate alarak hareket ettiği noktasından hareket edilmektedir. Bu ön kabul insan doğasına dayanan, sosyal bir gerçeklik teşkil etmektedir. Bu nedenle  ceza  hukuku  içinde  kurgulanmış  kusur  sisteminde  belirli  bir olgunluğa  ulaşmış,  ruhsal  anlamda  herhangi  bir  bozukluğu  olmayan  her bireyin, davranışlarını ceza normlarının belirttiği şekilde yönlendirebileceği ve bu yeteneği haiz olduğu postulat olarak kabul edilmiştir. Ceza hukukunun tüm çabası, davranışlarını ceza normu çerçevesinde yönlendiremeyen fail gruplarını  tespit  ederek,  bu  kişilerin  davranışları  nedeniyle  kusurlu sayılmamasını sağlamak olmalıdır. İrade  özgürlüğü  konusunda  metafizik  anlamda  determinizmindeterminizm felsefi tartışmaları, gerçekliğin arayışı için şüphesiz önemlidir. Ancak sosyal düzen içerisinde bireylerin kendi aralarındaki ve devletle olan ilişkilerinin  düzenlenmesi,  sosyal  barışın  sağlanması  hemen  (derhal) gerçekleştirilmesi gereken bir ödevdir. Bu ödevi üstlenen ceza hukuku ceza normlarının  varlığını  temin  etmek  ve  yaptırım  olarak  ceza  uygulamak suretiyle,  sosyal  düzen  içerisinde  bireylerin  davranışlarına  tesir  etmek zorundadır.  Ancak  bu  şekilde  gerçekleştirilen  cezalandırma  ile  kusurlu 1473Mehmet Emre YILDIZ   Ankara Üni. Hukuk Fak. Dergisi, 70 (4) 2021: 1439-1478 davranan bireyin ve potansiyel kusurlu davranabilecek bireylerin davranışları etki  altına  alınabilecektir.  Bu  nedenle  sosyal  barışı  sağlama  konusunda yükümlülük üstlenmiş olan ceza hukuku sisteminin, herhangi bir sonuca ulaşmayacağı  baştan  belli  olan  determinizm-indeterminizm  temelindeki irade özgürlüğü tartışmalarına dayandırılması yerinde olmayan bir yöntem olacaktır. Genel  anlamda  insan  davranışlarının  determine  olduğu,  aslında davrandığından  başka türlü hareket edemeyeceği tezi tartışmalıdır. İnsan davranışlarının genetik miras, kan basıncı, beyin anatomisi, beslenme vs. gibi birçok fizyolojik özelliklerden etkilendiği günümüzde kabul edilen bilimsel bir  gerçekliktir.  Ancak  davranışların  tamamen  bu  fizyolojik  gerçeklere dayandığı  tezi  de  ispatlanamamaktadır.  Davranışların  yönlendirilmesi konusunda  bireyin  fizyolojisi  yanında,  iradenin  ve  mental  süreçlerin  de katkısının bulunması kusur isnadında bulunulması yolunu açmaktadır. Birey, kendi geleceğini ceza yaptırımından uzak kalacak bir şekilde tasarlama güç ve imkânına sahiptir. Bu durum sosyal bir gerçeklik teşkil etmektedir. Toplum içindeki  her  birey  tarafından  gündelik  hayatta  bu  durumun  sağlaması yapılmaktadır.  Bu  nedenle  toplumu  oluşturan  bireyler,  kendi  dışındaki kişilerden de davranışlarının sorumluluğunu üstlenmesini talep etmektedir. Ceza hukukunda sorumluluk, kusur ve kusur yeteneği gibi konularda fiili gerçekleştirirken failin özgür olup olmadığı incelenmemekte, ceza normu ile etkileşim ilişkisinde olması beklenen failin ortalama yeteneklerin ne ölçüde gerisinde kaldığı araştırılmaktadır. Bu şekilde failin aslında davrandığından başka türlü hareket edebileceği, toplumu oluşturan diğer kişilerin esas alınacağı ortalama yetenekler dikkate alınarak kabul edilmektedir. Böylece ceza hukukunda sorumluluk ve kusur konularında, fail hakkında sosyal bir değer(sizlik)  yargısı  (kınama  yargısı)  söz  konusu  olmaktadır.  Burada retrospektif (geriye dönük) bir şekilde failin kafasında neler olup bittiğinin tespit edilmesi işlemi söz konusu değildir. Nitekim bu husus bilimsel tespite kapalı bir konudur. Ceza hukuku sisteminde yer alan sorumluluk ve kusur konuları, deney ortamında ampirik olarak ispatlanabilecek kurgular değildir. Burada  gerçekleştirilen  bir  tespit  işlemi  değil,  değerlendirme  işlemidir. Değerlendirme işleminde ise, normatif (hukuki) bakış açıları ön plandadır.   1474Ankara Üni. Hukuk Fak. Dergisi, 70 (4) 2021: 1439-1478     Ceza Hukukunda Failin İrade Özgürlüğü …",
     "Kaynakça": "Apaydın Cengiz, Ceza Hukukunda Kusurluluk, Ankara, 2018. Aral Vecdi, “Hukukta İrade Özgürlüğü”, İÜHFM, C. 48, S. 1-4, 1982-1983. Bauer Fritz, Das Verbrechen und die Gesellschaft, München/Basel, 1957. Bröckers Boris, Strafrechtliche Verantwortung ohne Willensfreiheit, Baden-Baden, 2015. Burkhardt Björn, “Freiheitsbewußtsein und strafrechtliche Schuld”, FS für Theodor Lenckner zum 70. Geburtstag, München, 1998. Dönmezer  Sulhi,  “Cezaî  Sorumluluğun  Esası  Bakımından  Klâsik  Teori  ve  Bu Teorinin  Karşılaştığı  İtirazlar”,  İstanbul  Üniversitesi  Hukuk  Fakültesi Mecmuası, Y. 1945, C. 11, S. 3-4. Dönmezer Sulhi, “Cezai Sorumluluğun Esası Olarak Failin Normalliği Telâkkisi”, İÜHFM (İstanbul Üniversitesi Hukuk Fakültesi Mecmuası), Cilt. 12, Sayı. 1, 1946. Dönmezer Sulhi/ Erman Sahir, Nazarî ve Tatbikî Ceza Hukuku Cilt: II, İstanbul, 1999. Dreher  Eduard,  Die  Willensfreiheit:  Ein  zentrales  Problem  mit  vielen  Seiten, München, 1987. Ehrhardt Helmut, “Die Schuldfähigkeit psychiatrisch-psychologischer Sicht”, in: Schuld Verantwortung Strafe (Herausgegeben von: Prof. Dr. Erwin R. Frey), Zürich, 1964. Engisch Karl, Die Lehre von der Willensfreiheit in der strafrechtsphilosophischen Doktrin der Gegenwart, Berlin, 1965. Erem Faruk/ Danışman Ahmet/ Artuk Mehmet Emin, Ümanist Doktrin Açısından Türk Ceza Hukuku Genel Hükümler, 1997. Frister Helmut, Strafrecht Allgemeiner Teil, München, 2015. Griffel Anton, “Prävention und Schuldstrafe”, ZStW, 98(1986), Heft 1. Gropp Walter, Strafrecht Allgemeiner Teil, Berlin, Heidelberg, 2015. Hafızoğulları Zeki/ Özen Muharrem, Türk Ceza Hukuku Genel Hükümler, Ankara, 2018. Haft Fritjof, Strafrecht Allgemeiner Teil, 9. Auflage, München, 2004. 1475Mehmet Emre YILDIZ   Ankara Üni. Hukuk Fak. Dergisi, 70 (4) 2021: 1439-1478 Hançerlioğlu Orhan, Felsefe Ansiklopedisi Kavramlar ve Akımlar Cilt 1, İstanbul, 1976. Hançerlioğlu Orhan, Felsefe Ansiklopedisi Kavramlar ve Akımlar Cilt 2, İstanbul, 1976. Heinrich Bernd, Strafrecht Allgemeiner Teil, 5. Aktualisierte Auflage, Stuttgart, 2016. Hillenkamp  Thomas,  “Strafrecht  ohne  Willensfreiheit?  Eine  Antwort  auf  die Hirnforschung”, JZ, 7/2005. Hirsch Hans Joachim, “Das Schuldprinzip und seine Funktion im Strafrecht”, ZStW, 106(1994), Heft 4. Jäger Christian, “Willensfreiheit, Kausalität und Determination: Stirbt das moderne Schuldstrafrecht durch die moderne Gehirnforschung?”, GA 2013. Jakobs Günther,  “Individuum und Person: Strafrechtliche Zurechnung und die Ergebnisse moderner Hirnforschung”, ZStW, 117(2005), Heft 2. Jakobs Günther, Strafrecht Allgemeiner Teil, Berlin, 1991. Jescheck Hans-Heinrich/ Weigend Thomas, Lehrbuch des Strafrechts Allgemeiner Teil, 5. Auflage, Berlin, 1996. Karakehya Hakan, İradilik Unsuru Bağlamında Ceza Hukukunda Kast, Ankara, 2010. Kargl  Walter,  Kritik  des  Schuldprinzips:  Eine  rechtssoziologische  Studie  zum Strafrecht, Frankfurt/Main, 1982. Kohlrausch  Eduard,  “Sollen  und  Können  als  Grundlagen  der  strafrechtlichen Zurechnung”, Festgabe für Karl Güterbock, Berlin, 1910. Lackner Karl/ Kühl Kristian, Strafgesetzbuch Kommentar, München, 2014. Lampe Ernst-Joachim, “Willensfreiheit und strafrechtliche Unrechtslehre”, ZStW, 118(2006), Heft 1. Meraklı Serkan, Ceza Hukukunda Kusur, Ankara, 2017. Merkel  Reinhard,  “Ist  ‘Willensfreiheit   eine  Voraussetzung  strafrechtlicher Schuld?”, in: Schuld und Strafe (Roth/Hubig/Bamberger), München, 2012. Merkel Reinhard, Willensfreiheit und rechtliche Schuld, Würzburger Vorträge zur Rechtsphilosphie, Rechtstheorie und Rechtssoziologie, Heft 37, Baden-Baden, 2008. 1476Ankara Üni. Hukuk Fak. Dergisi, 70 (4) 2021: 1439-1478     Ceza Hukukunda Failin İrade Özgürlüğü …  Mezger Edmund, Über Willensfreiheit, München, 1947. Moles Abraham, Belirsizin Bilimleri: İnsan Bilimleri İçin Yeni Bir Epistemoloji, (Çev.: Nuri Bilgin), 4. Baskı, İstanbul, 2012. Müller-Dietz  Heinz,  Grundfragen  des  strafrechtlichen  Sanktionensystems, Heidelberg-Hamburg, 1979. Özen Muharrem, Ceza Hukukunda Objektif Sorumluluk, Ankara, 1998. Özgenç İzzet, “Kusur Yargısı ve Yaş Küçüklüğü”, Adliye ve Çocuk Suçluluğu Sempozyumu 26-28 Ekim 1992, Facultatis Decima Anniversaria, İstanbul, 1993. Özgenç İzzet, Türk Ceza Hukuku Genel Hükümler, Ankara, 2017. Öztürk Bahri/ Erdem Mustafa Ruhan, Uygulamalı Ceza Hukuku ve Güvenlik Tedbirleri Hukuku, Ankara, 2017. Pauen Michael/ Roth Gerhard, Freiheit, Schuld und Verantwortung Grundzüge einer naturalistischen Theorie der Willensfreiheit, Frankfurt am Main, 2008. Reinelt  Ekkehart,  “Entscheidungsfreiheit  und  Recht-  Determinismus  contra Indeterminismus”, NJW 2004. Renzikowski Joachim, “Forensische Psychiatrie und Strafrechtswissenschaft”, NJW 1990. Roth Gerhard, Fühlen, Denken, Handeln: Wie das Gehirn unser Verhalten steuert, Frankfurt am Main, 2003. Roxin Claus, “Das Schuldprinzip im Wandel”, FS für Arthur Kaufmann zum 70. Geburtstag, Heidelberg, 1993. Roxin Claus, “Zur Problematik des Schuldstrafrechts”, ZStW 96 (1984). Roxin Claus, Strafrecht Allgemeiner Teil Band I, 4. Auflage, München, 2006. Schreiber  Hans-  Ludwig,  “Ist  der  Mensch  für  sein  Verhalten  rechtlich verantwortlich?”, FS für Adolf Laufs zum 70. Geburtstag, Humaniora: MedizinRecht-Geschichte, Berlin, Heidelberg, New York, 2006. Schreiber  Hans-Ludwig,  “Hukuksal  ve  Psikiyatrik  Kategoriler  Arasında  Adli Rapor”, Çev. Yener Ünver, Karşılaştırmalı Güncel Ceza Hukuku Serisi 2: Tıp ve Ceza Hukuku, Ankara, 2004. Schreiber  Hans-Ludwig/  Rosenau  Henning,  “Rechtliche  Grundlagen  der psychiatrischen  Begutachtung”,  in:  Psychiatrische  Begutachtung:  Ein praktisches  Handbuch  für  Ärzte  und  Juristen  (Herausgegeben  von  Harald Dreßig und Elmar Habermeyer), München, 2015. 1477Mehmet Emre YILDIZ   Ankara Üni. Hukuk Fak. Dergisi, 70 (4) 2021: 1439-1478 Toroslu Haluk, Ceza Hukukunda İsnat Yeteneği, Ankara, 2015. Toroslu Nevzat/ Toroslu Haluk, Ceza Hukuku Genel Kısım, Ankara, 2019. Tümerkan Somay, “Klasik, Pozitivist Okullarda ve Toplumsal Savunma Hareketinde Ceza Sorumluluğunun Esası”, İstanbul Üniversitesi Hukuk Fakültesi Mecmuası, Y. 1983, C. 48, S. 1-4. Welzel Hans, Das Deutsche Strafrecht, Berlin, 1969. Wessels Johannes/Beulke Werner/Satzger Helmut, Strafrecht Allgemeiner Teil Die Straftat und ihr Aufbau, 45. Auflage, 2015. Wulff Agnes, Die Existenziale Schuld, Berlin, 2008. Yılmaz Tahsin, Determinizm ve Hürriyet Problemi, Ankara, 1972. Yüce Turhan Tûfan, Ceza Hukukunun Temel Kavramları, Ankara, 1985.   1478"
}