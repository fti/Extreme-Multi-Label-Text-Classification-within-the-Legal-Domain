{
     "Tip": "Makale",
     "Dergi İsmi": "",
     "Üniversite İsmi": "Ankara Üniversitesi",
     "Gün": "",
     "Ay": "",
     "Yıl": "2016",
     "Cilt": "65",
     "Sayı": "4",
     "Başlık": "FORWARD SÖZLEŞMELER VERGİDEN KAÇINMA ARACI MIDIR",
     "Title": "Are The Forward Contracts Tax Avoidance Tool",
     "Yazar İsmi": [
          "Doç.Dr. Murat BATI"
     ],
     "Danışman İsmi": "",
     "Anahtar Kelimeler": [
          "Vergi",
          "Kaçınma",
          "Forward"
     ],
     "Keywords": [
          "Tax",
          "Tax evasion",
          "Forward"
     ],
     "Özet": "Ülkemizde türev araç olarak adlandırılan bir kısım enstrümanlardan biri olan  forward  sözleşmeler  piyasada  fazlasıyla  kullanılmaktadır.  Bunlar borsada  işlem  görmemeleri  ve  sözleşme  serbestisi  kapsamında değerlendirildiğinden sıklıkla başvurulan bir araçtır. Söz konusu enstrüman özellikle finansal piyasada peçeleme aracı olarak kullanılmakta ve vergi kayıp kaçağına neden olmaktadır. Bu yazı bu özelliğe sahip olan enstrümanın özellikleri, türleri ve nasıl kullanıldığı yönünde fikirler vermektedir.",
     "Abstract": "Summary Forward contracts, one of the instruments that are called derivative instruments in our country, are used extensively in the market. These are often used as a tool because they are not traded in the stock exchange and are valued within the scope of contract liberalization. The instrument in question is used as a tax-veiling tool in the financial market and causes tax evasion. This article gives an idea of the features, types, and how to use the instrument with this feature.",
     "Metin": "Türev araçların kote edildiği türev araç borsaları, türev araç ve opsiyon sözleşmelerinin işlem gördüğü organize ve kontrollü piyasalardır.1  Türev kavramı, değerleri menkul kıymetlerden, paradan ve diğer dış değişkenlerden türetilen  finansal  enstrümanları 2  ifade  ederken,  türev  araç  türlerini  ise, forward  (alivre),  futures  (gelecek),  opsiyon  ve  swap  işlemleri  şeklinde sınıflandırmak  mümkündür.  Bunlardan  borsalarda  yani  organize  olmuş piyasalarda (örgütlenmiş piyasalar) işlem gören türev araçlar, opsiyon ve futures  sözleşmeler  iken  organize  olmamış  (örgütlenmemiş  piyasalartezgahüstü piyasalar-(Over The Counter-OTC)) piyasalarda yani borsalarda değil de banka ve aracı kurumlarda işlem gören türev araçlar ise forward ve swap olarak tasnif etmek yerinde olacaktır. Ancak opsiyon sözleşmelerin bir kısmı tezgahüstü piyasalarda da işlem görebilmektedir. Bu nedenle opsiyonlar için borsada işlem görenler ya da tezgahüstü piyasada işlem görenler diye ikiye  ayırmamız  gerekecektir.  Anılan  türev  araç  türleri  belli  bir  vadeyi içermesi nedeniyle vadeli işlem özelliği göstermektedir. Buna göre türev araç sözleşmesi; belirlenen bir tarihte, fiyatta, miktarda, kalitede ve yerde, satıcının alıcıya bir malı veya kıymeti, alıcının da satıcıya bunların nakit değerini karşılıklı olarak teslim etmesini öngören kanunen bağlayıcı bir anlaşmadır.3  Sermaye Piyasa Kurulu nun yayımladığı Seri:V 51 No.lu Tebliğ de de türev piyasalar;  Belirli bir vadede, önceden belirlenen fiyattan standart miktar ve nitelikte sermaye piyasası aracını, ticari malı, kıymetli madeni, dövizi  veya  endeksi  alma  veya  satma  hak  ve  yükümlülüğünü  veren  ve sözleşmenin yapılması esnasında söz konusu varlıkların taraflar arasında değişimine neden olmayan, vade sonunda da sözleşmeye konu varlıkların taraflar arasında değişimini, fiziki teslimatın zorunlu olduğu durumlar hariç, zorlamayan sözleşmelerden vadeli işlem borsalarında veya teşkilatlanmış diğer  piyasalarda  işlem  görenlerdir   şeklinde  tanımlanırken,  türev  araç sözleşmeler genellikle mallara (tarımsal ürün, enerji ürünleri, metaller gibi…) hisse senetlerine, hisse senedi endekslerine, faiz oranlarına ve dövize dayalı olarak düzenlenmektedir. Bunların yanı sıra hızla gelişen günümüz mali                                                  1   Robert L Mc. DONALD; Derivatives Markets, Pearson Education Inc., Boston, 2006, s. 9. 2   Marc LEVINSON; Finansal Piyasalar Kılavuzu, çev. Cengiz YAVİLİOĞLU, İlhan EGE, Gülüzar KURT, 1.Baskı, Liberte Yayınları, Ankara, 2007, s.289. 3   Yakup ERGİNCAN; Endekse Dayalı Vadeli İşlem Sözleşmeleri Portföy Yönetiminde Kullanımı ve Türkiye de Uygulanabilirliği, Sermaye Piyasası Kurulu Yayınları, Yayın No:33, Ankara, 1996, s.2. 4   27.08.2001 tarih ve 24506 sayılı Resmi Gazete'de yayımlanmıştır. 1218Ankara Üni. Hukuk Fak. Dergisi, 65 (4) 2016: 1217-1244  Batı piyasalarında değişen yatırımcı ihtiyaçlarına paralel olarak hava durumu, kredi riski gibi birçok farklı değişkene dayalı olarak düzenlenen türev araç sözleşmeleri  de  işlem  görmeye  başlamıştır.5  Konumuz  gereği  sadece bunlardan forward sözleşmeler incelenecektir. 2. Forward (Alivre) Sözleşmeler (Forward Contracts) Türev araçların en eskisi ve basiti olan  forward , kelime olarak dilimize İngilizceden  gelmiş  olup  Türkçe de   ileriye   anlamındadır.  Buna  göre; forward sözleşmeler; alıcı ve satıcı arasında imzalanan ve fiyatı bugünden belirlenen bir varlığın gelecekte belirlenen bir tarihte teslimini içeren bir anlaşmadır.6 Ülkemizde forward sözleşmeler, tezgahüstü piyasalarda (OTC) işlem görmektedirler. Tüm forward sözleşmelerin en önemli özelliği, müşteri ile banka ya da aracı kurum arasında karşılıklı görüşme sonucu ve ihtiyaca göre özel tasarlanan ürünler olmaları ve işlemin gerçekleştiği anda, alıcı ve satıcı arasında para alışverişinin olmayışıdır.7 Diğer bir ifadeyle koşulların tarafların iradeleri ile şekillendirilebilen sözleşmeler olmalarıdır. Forward ve spot işlemler arasındaki fark, alım satım işleminin yapılma zamanıyla ilgilidir. Spot işlemlerin çoğunda varlık hemen el değiştirmekte ve ödeme derhal yapılmaktadır. Uygulamada spot işlemler hemen olmasa bile, en geç iki iş günü içinde gerçekleşmektedir. Forward sözleşmeler ise bir, üç ya da altı aylık vadeler halinde düzenlenebilmektedir.8 Bu nedenle forward sözleşmeler bir spot piyasa işlemi olmakla beraber, ileri bir tarihte teslimat yapısı nedeniyle türev araç sayılmaktadır.  Buna  ilaveten  forward  sözleşmesi;  sözleşmeye  konu  olan  tarafların pazarlık güçleri doğrultusunda yaptıkları karşılıklı görüşmeleri sonucunda oluşan ve satın alan tarafı; döviz, faiz, ticari mal gibi belli bir finansal varlığı, gelecekteki belirli bir tarihte, sözleşmenin yapıldığı tarihte belirlenen belirli bir fiyattan satın almaya (satanı da satmaya) zorunlu kılan bir anlaşmadır.9                                                  5   Sermaye  Piyasası  Kurulu;  Vadeli  İşlem  ve  Opsiyon  Sözleşmeleri-SPK  Yatırımcı Bilgilendirme Kitapçıkları-8, Sermaye Piyasası Kurulu Yayınları, Ankara, 2007, s. 4. 6   Don M. CHANCE; An Introduction to Option and Futures, The Dryden Pres, Florida, 1989, s. 20. 7   Ahmet Naci ARIKAN; Dövize Dayalı Olarak Yapılan Forward İşlemlerinin İşleyişi ve Vergi Usul Kanunu Açısından Değerlemesi, Vergi Dünyası, Sayı: 259, Mart 2003, s.55. 8   Nurgül CHAMBERS; Türev Piyasalar, Beta Basım Yayım Dağıtım A.Ş., 2. Baskı, İstanbul, 2007, s. 2. 9   Yakup SELVİ; Türev Araçların Muhasebeleştirilmesi, ARC Yayınlar No:5, İstanbul, Mart 2000, s.8.   1219Forward Sözleşmeler...  Ankara Üni. Hukuk Fak. Dergisi, 65 (4) 2016: 1217-1244  Forward işlemlerinde önceden belirlenmiş yabancı paranın ileride bir tarihte alınacak  ya  da  satılacak  ise,  bu işlemlere  düz  (outright)  forward işlemi denilirken, vadeli bir alım ya da satım işlemi oluşur ve aynı anda söz konusu yabancı paranın spot piyasada alım ya da satım işlemi yapılırsa, bu işlem forward-swap olarak ifade edilebilir. Forward-swapı örneklemek gerekirse, M bankası  belli  bir  dönem  sonra  Euro  satıp, TL  almak  üzere  bir  forward sözleşmesi düzenler ve aynı anda spot piyasadan Euro alır ve TL satarsa, bu işleme forward-swap denilmektedir.10 2.1. Forward Sözleşmelerin Özellikleri Forward sözleşmelerin temel özellikleri: – Forward  işlemler,  merkezi  bir  mekânı  olmayan  ve  bankalarla müşterileri veya brokerlar arasında yapılan işlemlerdir. Taraflar, uydu haberleşme kanallarıyla sürekli bir iletişim halindedirler. İlke olarak, ödemeler, sınır ötesi fiziki mal veya döviz gönderilmesi ile yapılmaz. Bunun yerine, işlemler, ilgili ülkelerdeki banka hesaplarına borç ve alacak kayıtlarının düşülmesi ile yapılır.11 – Forward  sözleşmeler,  standart  sözleşmeler  değildirler.  Sözleşme tarafları birbirlerini çok iyi tanıyan ve birbirlerine güvenen kişilerdir. Çünkü sözleşmenin yerine getirilmesi, tarafların iyi niyetine bağlıdır. Bu nedenle, forward sözleşmeler üçüncü kişilere devredilemez. Bunun sonucu olarak, forward sözleşmelerin ikincil piyasası yoktur.12 – Forward sözleşmeler, standart sözleşmeler olmadıklarından, taraflar sözleşme ile ilgili tüm ayrıntıları serbestçe tayin edebilirler. Anlaşmayı yapan her iki taraf, sözleşmenin şartlarını pazarlık yoluyla belirler. – Forward  sözleşmelerde  işlemin  yapılabilmesi  için  aracıya  gerek yoktur. Bu nedenle aracı kuruluşlara komisyon ödemesi yapılmaz. – Forward  sözleşmelerde,  sözleşmenin  gerçekleşme  anına  kadar, tarafların birbirlerine ödeme yapmaları söz konusu değildir.13                                                  10  Ahmet Naci ARIKAN; a.g.m., s.56. 11  Yusuf  ERDEM;  Vadeli  İşlem  Piyasaları  ‘Forward  ve  Futures   ve  Türkiye de Oluşumunun  Ekonomik  Şartları,  Kalkınma  Bankası  A.Ş.  Araştırma  ve  Planlama Müdürlüğü Yayınları, Ankara, 1993, s.2-24. 12  Ihsan Uğur DELİKANLI; Forward Döviz İşlemleri Vasıtasıyla Mevduat Faiz Gelirinin Peçelenmesi, Vergi Dünyası, Sayı:200, Nisan 1998, s.115. 13  Ufuk BAŞOĞLU&Ali CEYLAN&İlker PARASIZ; Finans Teori Kurum Uygulama, Ekin Basın Yayın Dağıtım, 2. Baskı, Bursa, 2009, s. 338. 1220Ankara Üni. Hukuk Fak. Dergisi, 65 (4) 2016: 1217-1244  Batı – Sözleşmede önceden belirlenen ileri bir tarihte, alımı veya satımı yapılacak varlığın miktarı, teslim yeri ve teslim fiyatı belirtilir.14 – Forward sözleşmeler belirli bir tarihte sonuçlandırılabilirler. Bu tür sözleşmelere  sabit  forward  sözleşmeler  denir.  Ayrıca,  forward sözleşmelerde  taraflar degişim tarihi konusunda  belirli bir zaman aralığı öngörebilirler. Bunun gibi, sözleşmenin uygulanacağı zamanın iki tarih arasında olduğu sözleşmelere seçenekli forward sözleşmeler denir.15 – Forward sözleşmelerin, vadesi geldiğinde tarafların yükümlüklerini yerine getirmeleri gerekir. Ancak, sözleşme taraflarının anlaşmaları sonucu, forward sözleşmenin vadesi uzatılabilir.16 Şeklinde sıralanabilir. Forward  sözleşmelerinin  kullanılmasının  iki  temel  amacı  bulunur. Bunlar; kur, oran ya da fiyat farkından kaynaklanabilecek risklere karşı korunmak (hedging) ve spekülasyon yoluyla kar elde etmektir. Forward sözleşmelerinde  fiyat  riski  ve  kredi  riski  yani  sözleşme  edimlerinin  ifa edilmemesi riski her iki tarafta da mevcuttur.                                                    14  John HULL; Options, Futures and Other Derivatives, Prentice Hall, New Jersey, 1997, s.9. 15  Keith REDHEAD; Introduction to Financial Futures and Options, Woodhead-Faulkner, New York, 1998, s.45. 16  Ali CEYLAN; Finansal Teknikler, Ekin Basın Yayın Dağıtım, Bursa, Ekim 2003, s.371. 17  Nakit ya da spot piyasalarda olası bir fiyat artışına karşı türev araç sözleşmesinde uzun pozisyon tarafı yani satıcı olarak, olası bir fiyat düşüşünden olumsuz etkilenmemek için ise kısa  pozisyon  tarafı  yani  alıcı  olarak  sözleşmelere  taraf  olurlar.  Bu  şekilde  fiyat değişimlerinden en az şekilde etkilenerek riski minimize ederler. Buna göre hedging, türev araçların dayandığı varlığın fiyatında, faiz oranında ya da varlığın türüne dolayısıyla o varlığın fiyatında örneğin döviz fiyatı olan döviz kuru değerinde oluşacak değişimlerin yatırımcıların kendilerini olumsuz etkilememesi için karşı karşıya kalması muhtemel riski karşı tarafa transfer etmesidir. Hedge fonlar, kısa veya uzun vadeli pozisyon alabilen, arbitraj yapabilen, gerçek değerine ulaşmamış menkul kıymetleri alıp satabilen, bono, tahvil, türev piyasası araçları ticareti yapabilen, yani düşük risk seviyelerinde yüksek getiri imkânı taşıyan her türlü yatırım aracına yatırım yapabilme imkânına sahip fonlardır. (Volkan YÜKSEL&Figen Sarkın ŞAHİN; Hedge Fonlar (Yüksek Riskli Yatırım Fonları), Vergi Dünyası, Sayı 313, Eylül 2007, s.92. )   1221Forward Sözleşmeler...  Ankara Üni. Hukuk Fak. Dergisi, 65 (4) 2016: 1217-1244  2.2. Forward Sözleşmelerin Türleri Forward  sözleşmeleri,  ticari  mal  forward  sözleşmeleri  (commodity forward  contracts),  yabancı  para  (döviz)  forward  sözleşmeleri  (forward contracts on foreign currency) ve forward faiz oranı sözleşmeleri (forward rate agreement) olmak üzere üç ana başlık altında incelemek mümkün olmaktadır.  2.2.1. Ticari Mal Forward Sözleşmeleri (Commodity Forward Contracts)  Emtia, (Commodity-ticari mal) fiziksel varlıkları ifade eder. Örneğin kıymetli madenler, enerji kaynakları (doğal gaz, ham petrol gibi), rafine edilmiş ürünler (benzin gibi) ve yiyecekler (buğday ve çiftlik hayvanları) sayılabilir. 18  Yüzyıllardır  tezgahüstü  piyasalarda  işlem  gören  ticari  mal forward  sözleşmeleri;  (commodity  forward  contracts)  sahibini,  taraflarca belirlenen  sözleşme  tarihinde  bir  malı,  gelecekteki  bir  tarihte,  sözleşme tarihinde saptanan belirli bir fiyattan almaya ya da satmaya zorunlu kılan sözleşmelerdir. Teslim tarihi, yeri, mal miktarı ve niteliği anlaşma yapıldığı sırada belirlenir. Bu sözleşmelerin tarafları büyük ölçüde son kullanıcılar, mal ticareti yapan satıcılar ile üreticilerdir. Ticari mal forward sözleşmeleri mal üreticileri ve kullanıcıları tarafından değişken fiyat riskini azaltmak ya da ortadan kaldırmak amacıyla kullanılmaktadır. Sözleşmeye taraf olan alıcı, çeşitli nedenlerden dolayı gelecekte fiyatların düşmesi riskine karşı önlem almaktadır. Sözleşmenin vadesi geldiğinde spot piyasadaki fiyata göre taraflar açısından kar veya zararın oluşup oluşmadığı anlaşılır.19  2.2.2.  Yabancı  Para  (Döviz)  Forward  Sözleşmeleri  (Foreign Currency Forward Contracts) Forward döviz sözleşmesi, taraflarca sözleşme tarihinde belirlenen belirli bir döviz tutarını, belirli bir tarihte, belirli bir kurdan satın almaya ya da satmaya mecbur tutan bir sözleşmedir.20 Teslimi yapılacak döviz ile ilgili döviz kuru, sözleşmenin hazırlandığı tarihte, bu tarih ile teslim tarihi arasında kalan süre boyunca oluşabilecek döviz kuru değişiklikleri dikkate alınmadan sabit  tutularak,  döviz  kuru  değişimlerinden  en  az  derecede  etkilenme                                                  18  Robert E. WHALEY; Derivates Markets, Valuation, and Risk Management, John Wiley & Sons Inc, USA, 2006, s. xxi. 19   Timuçin BOZKURT; Finansal Araçların Muhasebeleştirilmesinin 32 Ve 39 No lu Uluslararası Finansal Raporlama Standartları Açısından İncelenmesi, Bankacılık ve Sigortacılık Enstitüsü Sermaye Piyasaları ve Borsa Anabilim Dalı, Yayımlanmamış Yüksek Lisans Tezi, İstanbul, 2006, s.10. 20  Yakup SELVİ; a.g.e., s. 9. 1222Ankara Üni. Hukuk Fak. Dergisi, 65 (4) 2016: 1217-1244  Batı sağlanmaktadır. Döviz forward sözleşmelerinde vade 30 ile 180 gün arasında değişmektedir.21 Forward kurlar spot kurlardan daha yüksek ya da düşük olabilirler. Eğer forward ve spot kur aynı ise bu durumda, forward aynı anlamda kullanılan başka bir ifadeyle  fiyat düzdür  denir. Eğer yabancı paranın değeri yerli paraya göre, forward piyasada spot piyasadan daha yüksekse, yabancı para prim yapmış demektir ki buna forward prim denir. Bu durumda yerli para yabancı paraya karşı değer kaybetmiştir. Eğer yabancı paranın forward değeri spot değerden düşükse yabancı para iskontoya uğramıştır. Buna forward iskontosu  denir.  Bu  durumda  ise  yerli  para  yabancı  paraya  karşı  prim yapmıştır. Örneğin, spot piyasada 1 EURO = 2,4370 $ ve 1 aylık forward kuru 1 EURO = 2,4320 $ ise 1 aylık forward $ primdedir. Çünkü forward $ daha değerli  hale  gelmiştir.  Forward  piyasada  1  EURO  almak  için  2,4320 $ ödenirken, spot piyasada, daha fazla, 2,4370 $ ödenmesi gerekmektedir.22 Sözleşmenin  tarafları,  forward  döviz  sözleşmesinde  başlangıçta belirledikleri koşulları ancak vade sonunda yerine getirmek zorunda olmaları nedeniyle  sadece  vadelerinde  kullanılabilirler.  Sözleşmenin  düzenlendiği tarih ve bu tarihten itibaren vadeye kadar hiçbir ödeme yapılamayacağı gibi diğer sözleşmenin vadesinin sonunda uygulanacak olan kur, ilk sözleşme ile teminat altına alındığından sözleşmenin tarafları vade sonunda sağlayacağı menfaatleri bilmektedir. Forward sözleşmeler için çok fazla paraya ihtiyaç olunmamasının yanında, bu paralar aslında olmadan tamamen hayali olarak işleme konu olur. Bu işlemler, sözleşme düzenlenirken doğru tahmin ve tespit yapan spekülatörlere ciddi boyutta kazanç sağlar. Bankalar bu işlemlerin riskli olması münasebetiyle çoğunlukla güven duydukları müşterilerine belirli miktarda marj tahsil ederek yaparlar.24                                                  21  Taeho KIM; International Money and Banking, Routledge, London, 1993, s.131. 22  Nurgül CHAMBERS; a.g.e., s. 43-44. 23  Spekülatör,  bilgisine  ve  tecrübelerine  dayanarak,  piyasa  beklentilerine  ve  menkul kıymetlerin işlem gördüğü piyasa fiyatlarına göre risk üstlenerek, menkul kıymetleri satın alan ve ileri bir tarihte satın alma fiyatının üzerinde bir fiyattan satmak suretiyle kar elde etmeyi  amaçlayan  yatırımcıdır.  Spekülatörün  genel  tanımı  böyle  olmakla  birlikte; uygulamada menkul kıymet alım satımı ile devamlı olarak uğraşan, özellikle hisse senedi piyasasında ileri derecede bilgi ve tecrübeye sahip olan, bu işlemler için sermaye tahsis eden, esas iştigal konusu hisse senedi alım satımı olan kişilere spekülatör denilmektedir. (Ahmet EHLİZ;  Borsa  Spekülatörlerine  Vergi  mi  Geldi?  İstanbul  Menkul  Kıymetler Borsası nda Devamlılık Arz Eden Menkul Kıymet Alım Satım İşlemlerinin Ticariliği, Vergi Dünyası, Sayı 360, Ağustos 2011, s.137.) 24  A. Naci ARIKAN; a.g.m., s.58.   1223Forward Sözleşmeler...  Ankara Üni. Hukuk Fak. Dergisi, 65 (4) 2016: 1217-1244  2.2.3. Forward Faiz Oranı Sözleşmeleri (Forward Rate Agreement Contracts) Forward faiz oranı sözleşmeleri, sözleşme taraflarına belirli bir süre için, belirli bir anapara üzerine uygulanacak garanti edilmiş bir faiz oranı sağlayan sözleşmelerdir.  Faiz  oranı,  taraflarca  serbestçe  belirlenebilmektedir.25 Forward faiz oranı sözleşmeleri, faiz futures sözleşmelerinin yeteri kadar esnek  olmaması  ve  muhasebeleştirilmesinde  bazı  sorunların  bulunması nedeniyle geliştirilmiş bir enstrümandır. Forward faiz oranı sözleşmeleri esas olarak para piyasası işlemlerine uygulanan değişken bazlı faizleri sabitlemeye yarayan sözleşmelerdir.26 Bu tarz sözleşmelerin yapılmasındaki amaç, alıcı taraf kendini faiz oranlarında oluşması muhtemel artışa karşı güvence altına almayı  amaçlarken,  satıcı  faiz  oranlarında  oluşması  muhtemel  düşüş ihtimalini de dikkate alarak kar elde etme amacıyla sözleşmeye taraf olur.  Bu  tür  sözleşmelerde,  taraflar  belli  bir  dönem  için  anlaşılan  tutar üzerinden ödenecek faize ilişkin bir anlaşma yaparlar. Bu işlemin sözleşme niteliği  kazanabilmesi  için  tahmini  parasal  miktarın  da  belirlenmesi gerekmektedir. Vade gününde ise faiz ödemeleri nakit olarak gerçekleşir. Vade sonunda anapara karşı tarafa verilmediği gibi taraflardan biri de diğerine nakit ödemesinde bulunur. Bu ödemenin tutarı sözleşmede anlaşılan faiz oranı ile spot piyasada gerçekleşen faiz oranı arasındaki fark kadardır. Yani faizdeki değişme kadar oluşan fark değişmeden zarar gören lehine giderilir.27 3.  Forward  Sözleşmelerinden  Elde  Edilen  Gelirin  Gelir  Vergisi Yönünden Durumu Forward sözleşmelerinde, alım-satıma konu olan varlığın başta fiyatı, miktarı, özellikleri, teslim yeri ve şartları ve ödeme tarihi olmak üzere her türlü şartlar taraflar arasında ayrıca kararlaştırılır. Bu nedenle her forward sözleşmesi  tamamen  tarafların  iradeleri  doğrultusunda  oluşan  spesifik sözleşmelerdir.28 282 Seri Nolu Gelir Vergisi Genel Tebliği uyarınca; forward                                                  25  İclal CİMİT; Vadeli İşlem Piyasaları, Vergi Sorunları Dergisi, Sayı:166, Temmuz-2002, s.152. 26  Ertuğrul AKÇAOĞLU; Finansal Türev Araçların Vergilendirilmesi, Turhan Kitabevi, Ankara, 2002, s. 20. 27  Fatih Kemal EBİÇLİOĞLU&Abdulkadir KAHRAMAN; Forward İşlemlerin İşleyişi ve Vergisel Boyutu, Türmob Yayınları, No;81, Ankara, 1999, s.17-18. 28  Selman  KOÇ;  Forward  Sözleşmelerinin  Hukuki  Mahiyeti,  Vergi  Kanunları Karşısındaki Durumu ve Muhasebeleştirmesi, Vergi Dünyası, Sayı 219, Kasım 1999, s.84. 1224Ankara Üni. Hukuk Fak. Dergisi, 65 (4) 2016: 1217-1244  Batı sözleşmelerinde, sözleşmeye konu varlığın fiyat, miktar ve teslim tarihinin sözleşme tarihinde belirlendiği forward işlemlerine ilişkin tevkifat matrahı, işlemin  karla  sonuçlanması  durumunda,  sözleşmeye  baz  alınan  kıymetin piyasa  fiyatına  göre  oluşan  değeri  ile  işlem  fiyatına  göre  oluşan  değeri arasındaki fark kadar olacaktır. Buna göre, forward sözleşmesinin hükmünden yararlanıldığı anda, sözleşmede baz alınan kıymetin piyasa fiyatına göre oluşan değeri ile işlem fiyatına göre oluşan değeri arasındaki fark üzerinden sözleşmenin sona erdiği tarih itibarıyla bankalar ve aracı kurumlar tarafından %10 tevkifat yapılacaktır.  4. Forward Sözleşmelerinden Elde Edilen Gelirin Kurumlar Vergisi Yönünden Durumu Tezgahüstü bir işlem olan forward sözleşmelerinden elde edilen gelir tevkifata maruz kalmadan doğrudan kurum kazancına ilave edilerek Kurumlar Vergisi kapsamında vergilendirilmesi sağlanır. Taraflardan birinin sözleşmeyi bozmama şartıyla forward işlemi sadece vadede hüküm ifade edeceğini vade tarihine kadar herhangi bir işlemin yapılmayacağı da açıktır. Mevcut durumu Maliye Bakanlığı İstanbul Vergi Dairesi Başkanlığı Mükellef Hizmetleri Gelir Vergileri Grup Müdürlüğü nün verdiği B.07.4.DEF.0.34.11/KVK-13-6976 sayılı özelgede de net şekilde açıklanmıştır.29 Söz konusu özelgeye göre, forward işleminde gelir-gider tahakkuku sözleşme sonucunda oluşacağından, söz konusu işlem neticesinde 31/12 itibariyle gelir-gider tahakkukundan söz edilemeyecek olup, sözleşme sonunda oluşacağı kabul edilen gelir ve giderler ise ilgili dönem (sözleşmenin bitim tarihine ilişkin dönem) kurum kazancının tespitinde dikkate alınacaktır.  5. Forward Sözleşmelerinden Elde Edilen Gelirin Ticari Kazanç Yönünden Analizi Ülkemizde tezgahüstü piyasalarda işlem gören forward sözleşmelerin koşulları  Anayasa nın  40 ıncı  maddesi  ve  Borçlar  Kanunu nun  19 uncu maddesinde yer alan sözleşme serbestisi ilkesi çerçevesinde tarafların iradesi ile şekillendirile bilmektedir. Uygulamada yazılı olarak yapılabilen forward sözleşmeler sözlü olarak da yapılabilmektedir. Gelir Vergisi Kanunu nun 37 nci maddesi  Her türlü ticari ve sınai faaliyetlerden doğan kazançlar ticari                                                  29  Mehmet MAÇ; Forward İşlemi Kar veya Zararının Ait Olduğu Dönem, İşlemin Sonuçlandığı Dönemdir, Vergi Dünyası, Sayı: 306, Şubat 2007, s.11.   1225Forward Sözleşmeler...  Ankara Üni. Hukuk Fak. Dergisi, 65 (4) 2016: 1217-1244  kazançtır.  hükmünün yanında 6762 sayılı Türk Ticaret Kanunu nun 11 inci maddesi ticari işletmeyi, ticarethane, fabrika ve ticari şekilde işletilen benzeri kurumları  ticari  işletme  sayarak  ticari  işletme  bünyesinde  Türk  Ticaret Kanunu nun 12 nci maddesinin (1) inci bendi;  menkul malların satılmak veya kiraya verilmek üzere tedariki ve bunların aynen veya başka bir şekle sokularak satılması yahut kiraya verilmesi , (2) nci bendi; Kıymetli evrakın satılmak üzere tedariki ve bunların satılması  ve (8) inci bendi ise;  Borsa ve kambiyo  işleri,  sarraflık,  bankacılık   gibi  faaliyetleri  yapan  kurumlar, TTK nın 11 inci maddesinde de hüküm altına alınan ticari işletme olarak kabul edilmiştir. Ticari organizasyon biçiminde yapılan her türlü faaliyetleri de ticari kazanç kabul edip bunlara ticari kazanç hükümlerinin uygulanması gerekmektedir.  Bu  kapsamda  değerlendirilen  ve  ticari  mal  forward sözleşmeleri,  yabancı  para  forward  sözleşmeleri  ve  forward  faiz  oranı sözleşmelerinin tamamını, ticari kazanç olarak kabul edip bunlardan elde edilecek gelirlere ticari kazanç hükümlerinin uygulanması gerekmektedir.  Gelir Vergisi Kanunu nun 37 nci maddesinin (2) nci bendi;  Coberlik işlerinden  ve (5) inci bendi ise  Kendi nam ve hesaplarına menkul kıymet alım-satımı ile devamlı olarak uğraşanların bu faaliyetlerinden  elde edilen kazancı  ticari  kazanç  olarak  değerlendirilmiştir.  Coberlik  terimi,  borsa uzmanı olarak tanımlanmaktadır. Tezgahüstü piyasada işlem gören forward, swap ve bir kısım opsiyon sözleşmeleri kıymetli evrakın özelliklerini haiz olmamaları nedeniyle menkul kıymet olarak da değerlendirilemeyeceğinden GVK  madde  37/5 te  geçen   menkul  kıymet   ifadesi  kapsamında  da değerlendirilemeyecektir.  Anılan  bende  istinaden  alım  satım  faaliyetinin organize bir piyasada yapılıp yapılmaması konusunda herhangi bir açıklama mevcut  değildir.  Mevcut  vergi  kanunları  ve  uygulamalarında  yapılan düzenlemelerde kanımca çok dikkat edilmeden tüm türev araç sözleşmeleri ve Sermaye Piyasası Kanunu nun ilgili maddelerinde yer alan menkul kıymet olma kriterlerini gözetmeksizin tüm alım satıma konu olan kağıtları menkul kıymet olarak düzenlemektedir.  Şayet forward sözleşmeler menkul kıymet olarak kabul edilmez ise bu çerçevede elde edilen geliri de ticari kazanç olarak kabul etmek mümkün                                                  30  29.06.1956 kabul tarihli, 09.07.1956 tarih ve 9353 sayılı Resmi Gazete de yayımlanmıştır. 31  Nuretttin BİLİCİ; Türk Vergi Sistemi, Savaş Yayınevi, 36. Bası, Ankara, 2016, s.15. 32  Tüm menkul kıymetler kıymetli evraktır ancak her kıymetli evrakın menkul kıymet değildir. Tezgahüstü piyasada işlem gören forward sözleşmeler kıymetli evrakın özelliklerini haiz olmamaları nedeniyle menkul kıymet olarak da değerlendirilemezler.  1226Ankara Üni. Hukuk Fak. Dergisi, 65 (4) 2016: 1217-1244  Batı değildir. Ancak mevcut uygulamada alım satıma konu olan tüm sözleşmeleri menkul kıymet kabul eden yasa koyucunun bakış açısı ile değerlendirecek olursak GVK madde 37/5 kapsamında ele almak mümkün olmakla birlikte bir diğer koşul olan  devamlılık  unsurunun da varlığı halinde ticari kazanç                                                  33  Süreklilik,  ticari  ve  sınai  faaliyetin  kar  amacıyla  yapılması  ve  bunun  zaman  içinde yinelenmesidir. Doktrinde süreklilikten kasıt belli bir zaman süresince yapılan faaliyetin en az iki ya da fazla yapılması yönünde görüşler olmakla birlikte, Danıştay ın 3. Dairesi nin 11.06.2009 tarih ve 2007/3751 Esas Nolu, 2009/2092 Karar Nolu sayılı kararında 2003 yılında satın alınan 4 taşıtı 2004 ve 2005 yıllarında, 2004 yılında alınan 2 taşıtı 2005 ve 2006 yıllarında, 2006 yılında satın alınan 4 taşıttan üçünü 2007 yılında sattığı ve adına kayıtlı 2 taşıt daha bulunduğu saptanan davacının bu alım-satım faaliyeti sonucunda elde ettiği kazancı, ticari kazanç olarak kabul edilmemiştir. Yargı kararları ise yine  devamlılığı  tanımlamamakla birlikte mevcut olayları devamlılık unsuruna göre yargılamıştır. Buna göre Danıştay 7. Dairesi nin 18.06.2003 tarih ve E. 2000/7374, K. 2003/3622 sayılı kararında devamlı olmaması münasebetiyle faaliyeti ticari faaliyet olarak değerlendirmemiş olup Danıştay Vergi Dava Daireleri nin 14.04.2006 tarih ve E. 2006/45, K.2006/108 sayılı kararı ile  de  29  adet  binanın  satışını  devamlı  kabul  ederek  faaliyeti  ticari  faaliyet  olarak değerlendirmiştir. Danıştay Vergi Dava Daireleri nin 14.11.2003 tarih ve E.2003/233, K.2003/414 sayılı kararı da, gayrimenkul alım, satım ve inşaasından elde edilen kazançların ticari kazanç sayılarak vergilendirilmesi için devamlılık koşulunun arandığı, bir işlemin devamlılık taşıdığının ise işlemin aynı vergilendirme döneminde yinelenmesi ya da önceki vergilendirme döneminde de yapılmış olmasına göre belirlenebileceği, maddi ve şekli anlamda bir ticari organizasyonun belirgin olmadığı durumlarda, kazanç doğuran işlemin çokluğunun, devamlılık unsurunu belirleyen en nesnel ölçü olduğu, devamlılık unsurunun gerçekleşmesi halinde, bu işlemlerin kazanç sağlamak amacıyla yapılmadığını kanıtlama yükünün vergi mükelleflerine düşeceğini belirtmiştir. Danıştay ın Vergi Dava Daireleri nin 07.05.2004 tarih ve E.2004/20 K.2004/53 ve Danıştay 3. Dairesi nin 11.06.2009 tarih ve E.2007/3751 K. 2009/2092 sayılı kararlarında da;  devamlılık unsurunu belirleyen en nesnel ölçü, kazanç doğuran işlemlerin çokluğu  olarak ifade edilmiştir. Ancak birden çok işlemin yapılması, devamlılık unsurunun ve ticari organizasyonun varlığına karine oluşturmayacaktır. Danıştay ın son yıllardaki tavrı bunu destekler mahiyettedir. Dokuzuncu Dairenin 09.02.2005 tarih, 1414/2003 Esas Nolu ve 2005/226 Karar No sayılı kararını kabul etmiş  ve  Danıştay  Dördüncü  Dairesinin  24.05.2004  tarih,  1832/2003  Esas  Nolu  ve 1132/2004 Karar No sayılı kararıyla da aynı sonuca hizmet edecek şekilde kararlar vermiştir. Danıştay ın son yıllarda ki kararları görüldüğü üzere  devamlılık  kavramını bir ticari organizasyon  kapsamında  değerlendirme  yönündedir.  Devamlılık   kavramı  vergi kanunlarında Katma Değer Vergisi Kanunu, Gelir Vergisi Kanunu ve Kurumlar Vergisi Kanunlarında muhtelif maddelerde hüküm altına alınmıştır. Buna göre Kurumlar Vergisi Kanunu nun 2. maddesinin (3) ve (5). bentleri ile iktisadi kamu kuruluşları ile dernek ve vakıflara ait iktisadi işletmelerin kurumlar vergisi mükellefiyetini, devamlılık kavramı ışığında açıklamaktadır. GVK nın 18 ve 82. maddelerinde de devamlık önemli bir kriter olarak hüküm altına alınmıştır. İşlemlerin tekrarlanma seviyesi ise devamlılığın tespitinde önemli bir karine olabilmektedir.  Devamlılık  teriminin ne anlama geldiği yönünde net bir tanım görüldüğü üzere bulunmamaktadır. Ancak mevzuatın kanun, tebliğ ya da benzer kaynaklarında birer cümle ile varlığından söz edilmiştir. Buna göre; 104 Seri No.lu Gelir   1227Forward Sözleşmeler...  Ankara Üni. Hukuk Fak. Dergisi, 65 (4) 2016: 1217-1244  kabul  etmek  gerekecektir.  Devamlılık  unsuru  için  bir  ticari  işletmenin varlığına gerek kalmaksızın sürekli şekilde yapılması halinde kanun koyucu ve Yargı nın verdiği kararlar doğrultusunda  devamlı  olarak kabul edilmesi gerekmektedir. Gerçek kişilerin kendi nam ve hesaplarına yaptıkları forward sözleşmelerinin, GVK madde 37/5 kapsamında değerlendirilmesi sonucunda devamlılık unsurunun da varlığı halinde ticari kazanç sayılması kaçınılmazdır. Ancak anılan faaliyetin devamlı surette yapılmaması halinde Gelir Vergisi Kanunu nun  Arızi Kazançlar  başlıklı 82 nci maddesinin (1) inci bendi uyarınca değerlendirilmesi gerekmektedir. Ancak, Danıştay ın Dördüncü Dairesinin 07.11.2001 tarih, 4150 Karar No ve 2854 Esas Nolu kararı bu durumun aksine hüküm vermiştir. Söz konusu karara göre; 1996-1998 yılı işlemlerinin incelenmesi sonucu, 1996 yılından itibaren vadeli döviz alım ya da satımından kaynaklanan ticari kazanç ve 1996 yılında sahip olduğu devlet tahvili- hazine bonolarını elden çıkarmak suretiyle değer artış kazancı elde etmesi nedeniyle 1996 yılından itibaren mükellefiyet tesisi ile 1996-1998 yıllarında elde ettiği söz konusu kazançları ile Gelir Vergisi Kanunu'nun 75/5 ve 75/14 üncü maddesinde belirtilen kazanç unsurlarının tespitine yönelik olarak düzenlenen vergi tekniği raporuna göre, 1998 yılı için döviz forward işlemleri dolayısıyla elde ettiği ticari kazancı ile menkul sermaye iradı gelirlerini beyanına dâhil etmediği yolunda düzenlenen vergi inceleme raporuna dayanılarak davacı adına re'sen gelir vergisi salınmış, fon payı hesaplanmış, ağır kusur cezası kesilmiştir. Verilen karar da ise, yasada  tanımı  yapılmayan  ve  vergilendirilecek  kazançlar  arasında  yer almayan vadeli döviz alım ya da satımı (forward) işlemlerinden elde edilen kazancın kıyas yoluyla ticari kazanç olarak kabulü verginin kanuniliği ilkesine aykırı olduğu yönündedir.  6. Forward Sözleşmelerinden Elde Edilen Gelirin Menkul Sermaye İradı Yönünden Analizi Forward  sözleşmelerinin  türlerinden  olan  faize  dayalı  forward sözleşmelerinden elde edilen gelir bir faiz geliri olması münasebetiyle ve                                                  Vergisi Kanunu Genel Tebliği nin  1-a Ticari Kazanç Sayılacak Haller  bölümünde yer alan hükmü ile  devamlılığı  tanımlamakla yetinmiş olup Kurumlar Vergisi Kanunu 1 Seri Nolu Genel Tebliği nin 2/4 bölümünde ise; bir organizasyon içinde bir takvim yılında veya iki veya üç yılda tek bir işlem yapılmış olsa dahi ticari faaliyetin varlığı kabul edilmiştir. (Murat BATI; Gelir Vergisi Kanunu nda Devamlılık Kavramının İdari ve Yargı Kararları Işığında İrdelenmesi, Yaklaşım, Sayı 241, Ocak 2013, s.524-525.) 34  http://www.danistay.gov.tr (www.kazanci.com.tr (çevrimiçi) (13.05.2016) 1228Ankara Üni. Hukuk Fak. Dergisi, 65 (4) 2016: 1217-1244  Batı devamlı suretle  yapılmaması şartıyla  Gelir Vergisi Kanunu nun 75/7 nci maddesi kapsamında değerlendirilmesi gerekmektedir. Diğer taraftan dövize dayalı  forward  sözleşmeleri  için  de  benzer  bir  yaklaşım  yapmak  yanlış olmayacaktır. Çünkü dövize dayalı forward sözleşmelerinden elde edilen gelir unsuru bir döviz kuru artışından kaynaklanmaması nedeniyle Gelir Vergisi Kanunu nun 75/7 nci maddesi kapsamında değerlendirilmesi gerekmektedir. Forward sözleşmelerinin şartları tarafların kendi iradeleri ile belirlendiğinden ortaya çıkan kur farkı da yine tarafların iradesi ile saptanmaktadır ki bunu döviz kuru artışı olarak değerlendirmek yanlış olacaktır. Bu nedenle elde edilen gelir menkul sermaye iradı sayılmalı ve Gelir Vergisi Kanunu nun 75/7 nci maddesi kapsamında değerlendirilmesi gerekmekte olup elde edilen gelire  menkul  sermaye  iradı  hükümleri  uygulanarak  vergilendirilmesi gerekmektedir.  7. Forward Sözleşmelerinden Elde Edilen Gelirin Diğer Kazanç ve İratlar Yönünden Analizi  Mevcut uygulamada ticari maksatla yapılanlar hariç olmak üzere türev araç sözleşmelerinden elde edilen gelirlerin tamamı değer artış kazancı olarak tevkifat  suretiyle  vergilendirilmektedir.  Ancak  önceki  bölümlerde  de incelendiği üzere türev araç sözleşmelerinden elde edilen gelirin araçların niteliklerine  bağlı  olarak  farklı  gelir  unsurları  kapsamında  da değerlendirilebilmektedir. Gerçek kişilerin kendi nam ve hesapları nezdinde yapılan  forward  sözleşmelerinin,  GVK  madde  37/5  kapsamında değerlendirilmesi sonucunda devamlılık unsurunun da varlığı halinde ticari kazanç  olarak  değerlendirmek  gerekmektedir.  Ancak  anılan  faaliyetin devamlı  surette  yapılmaması  halinde  Gelir  Vergisi  Kanunu nun   Arızi Kazançlar  başlıklı 82 nci maddesinin (1) inci bendinde hüküm altına alınan  Arızî olarak ticarî muamelelerin icrasından veya bu nitelikteki muamelelere tavassuttan  elde  edilen  kazançlar.   kısmında  değerlendirilmesi gerekmektedir.  8. Forward Sözleşmelerinden Elde Edilen Gelirin Kurumlar Vergisi Kanunu Yönünden Analizi  Forward  sözleşmeleri  esas  itibariyle  tarafların  birbirlerine  olan taahhütlerini içeren bir sözleşmedir. Söz konusu taahhütlerden elde edilecek olan kar ya da zararın ancak sözleşmede belirtilen vadenin son bulmasıyla ve sonuçlandırılması suretiyle oluşur.  Bu nedenle forward işlemlerinden bir menfaat  sağlanması  ancak  sözleşmenin  sonuçlandırılmasıyla  mümkün   1229Forward Sözleşmeler...  Ankara Üni. Hukuk Fak. Dergisi, 65 (4) 2016: 1217-1244  olacağından  sözleşmede  belirlenen  vadeye  kadar  yapılan  herhangi  bir değerlemenin kurum kazancına dâhil edilmesi mümkün olmamaktadır. Söz konusu sonuçlandırma  nakdi uzlaşı  ve  kaydi uzlaşı  olmak üzere iki ayrı uzlaşı yöntemiyle mümkündür. Söz konusu olup, forward sözleşmelerinin sonuçlandırılmasında genellikle nakdi uzlaşı yöntemine başvurulmaktadır. Bu yönteme göre taraflarca sözleşmeye baz alınan kıymetin piyasa fiyatına göre oluşan  değeri  ile  işlem  fiyatına  göre  oluşan  değeri  karşılaştırılmakta  ve aradaki fark sözleşme tutarı da dikkate alınmak suretiyle zararda olan tarafça karda olan tarafa ödenmektedir.35 Diğer taraftan kaydi uzlaşı yöntemiyle de sözleşme  sonuçlandırılabilir.  Bu  herhangi  bir  alım-satım  işleminden farksızdır. Bu nedenle forward sözleşmesinde vade tarihi itibariyle kayda alınması gerekmektedir. Ancak vadeden önce sözleşme bozulursa oluşacak zararın da kurum kazancıyla ilişkilendirilmesi gerekmektedir.  9. Kaçınma İşlemleri Vergi  mükellefleri  ya  da  sorumlularının  daha  çok  kendi  çıkarlarını gözeterek özel hukuk biçimlerini ve kurumlarını olağan kullanımları dışında kötüye  kullanarak  vergi  kaçırma  gayesiyle  düzenlenen  sözleşmelere  peçeleme sözleşmeleri  ya da  perdeleme işlemleri  adı verilir.36 Peçeleme sözleşmesinin tarafları yasanın sözüne uygun davranıyor görünmekle birlikte, onun  özünü  ihlal  etmektedirler.  Yasanın  amacı  tamamen  bertaraf edilmektedir. Vergi yükümlüleri ya da sorumlularınca durumun gereklerine göre  doğal  olarak  başvurulmayacak  bir  hukuki  biçime  vergi  yasasını dolanmak  amacıyla  başvurulmaktadır.37  Vergi  yükümlülerinin  peçeleme işlemine başvurmasının nedeni  kanuna karşı hilenin 38 özel bir türü olmakla birlikte vergi yasasının amacına göre, vergilendirme konusu olan iktisadi sonuca, vergi yasasının doğrudan doğruya kapsamadığı bir hukuksal yöntemle ulaşılmaya çalışılmaktadır. Peçeleme yapılmasının altında yatan esas unsur                                                  35  Okan  NETEK;  Kurumların  Türev  Araçlardan  Elde  Ettiği  Kazançların Vergilendirilmesi, Vergi Dünyası, Sayı 368, Nisan 2012, s.135. 36  Mualla ÖNCEL&Ahmet KUMRULU&Nami ÇAĞAN; Vergi Hukuku, Turhan Kitabevi, 19. Baskı, Ankara, 2010, s.26. 37  Selim KANETİ; Vergi Hukuku, Filiz Kitabevi, 2 nci Baskı, İstanbul, 1989, s.49. 38  Kanun belli bir hususu, bir hukuki veya ekonomik sonucu emredici bir kuralla yasaklamışsa aynı sonuca kanunun metnine uygun olmayan başka bir yoldan giderek ulaşmak  kanuna karşı hile  niteliğindedir, hukuka aykırıdır. Emredici bir kuralı etkisiz kılmak amacını güden ve böylece kanuna karşı hilede teşkil eden bir işlem, doğrudan doğruya emredici bir kurala aykırı olarak yapılmış bir sözleşme gibidir, BK. m. 20 uyarınca batıldır, geçersizdir. (Safa REİSOĞLU; Borçlar Hukuku, Beta Basım Yayım Dağıtım A.Ş., İstanbul, 1999, s.102.) 1230Ankara Üni. Hukuk Fak. Dergisi, 65 (4) 2016: 1217-1244  Batı aslında başka bir hukuksal işlemin altında vergi dışı bırakılmak ve yasa bu yoldan dolanılmak istenmektedir.39  Peçelemeden bahsedebilmek için, mükellef ya da vergi sorumlusu, önce vergiye tabi bir işlemde özel hukukun öngördüğü bir biçim ya da kurumu yasaya uygun biçimde kullanacak, bu kullanış, iyi niyetle değil, vergiyi dolanma ya da vergiyi kaçırma amacına yönelik olacaktır. Diğer bir ifadeyle, mükellef ya da vergi sorumlusu, vergi yasasını dolanmak için hukuksal yapı ya da şekillerden yararlanma olanağını kötüye kullanmış olacak ve özel hukukun  öngördüğü  bir  biçim  veya  kurum,  görünüşe  göre  değil  gerçek ekonomik duruma göre değerlendirilip, vergilemenin buna göre yapılması gerekecektir.40 Vergilemenin biçime değil, öze dayanması gerektiği ve özün biçime uymadığının ispatı halinde  peçeli  sözleşmeden söz etmek gerektiği aşikâr olacaktır. Peçeli denilen sözleşmenin, sırf vergiyi azaltmaya yönelik olduğu ispat edilmelidir.42 Peçelemede taraf ya da taraflarca seçilen ölçüsüz işlem  yerine,  varsayımsal  olarak  ölçülü  olduğu  kabul  edilen  işlemin vergilemede esas tutulması, vergi hukukunda  gerçeklik ilkesinin  istisnasını oluşturur.43 Taraflar kendi yararlarına sonuç çıkarmak üzere iddia ettikleri şeyi ispatlama yükümlülüğündedirler.44 İspat külfeti ise 213 sayılı Vergi Usul Kanunu nun 3/b maddesi uyarınca peçeleme sözleşmesi yaptığı iddia edilen karşı tarafa aittir.  Uygulamada  peçeleme  yöntemlerinden biri olarak da bilinen pergel stratejisi  konu  itibariyle  önem  arz  etmektedir.  Straddle  ya  da  finans literatüründeki adıyla  pergel , aynı varlık üzerinden alınan denkleştirici pozisyonlar olarak tanımlanabildiği halde yatırımcının portföyünde vadesi ve                                                  39  Övül ÇÖLGEZEN; Vergi Hukukunda Yorum ve Ekonomik Yaklaşım, Vergi Dünyası, Sayı 346, Haziran 2010, s.74. 40  Hamit SARI; Örtülü Sermaye Ve Örtülü Kazanç Dağıtımı Müesseselerinin Muvazaa ve Kanuna Karşı Hile Bağlamında Değerlendirilmesi, Vergi Dünyası, Sayı 293, Ocak 2006, s.131. 41  İspat; vergiyi doğuran olayın niteliğinin deliller aracılığıyla ortaya konulmasıdır. (Salim Ateş OKTAR; a.g.e., s.61-62.)  42  Övül ÇÖLGEZEN; a.g.m., s.74. 43  Mustafa AKKAYA; Vergi Hukukunda Ekonomik Yaklaşım, Turhan Kitabevi, Ankara, 2002, s.102. 44  Salim Ateş OKTAR; Vergi Hukuku, Türkmen Kitabevi, 7. Baskı, İstanbul, 2011, s.62. 45  Finans terminolojisinde  straddle  (pergel)  kavramı  yukarıda  belirtilen  ve  opsiyonlarla oluşturulan  özel  bir  pozisyonu  ifade  etmek  için  kullanılmaktadır.  (Lawrence  G. McMILLAN; Options As a Strategic Investment, New York Institute of Finance, 4th ed., New York, 2002, s.767.)   1231Forward Sözleşmeler...  Ankara Üni. Hukuk Fak. Dergisi, 65 (4) 2016: 1217-1244  kullanım fiyatı birbiriyle aynı olan bir alış ve bir satış opsiyonu tutması olarak tanımlanabilir.46  Pergel  stratejisinde  önemlilik  arz  eden  husus,  birbiriyle ilişkili iki pozisyondan birinden kar diğerinden zarar edilirken toplamda hiç ya da hiçe yakın bir zararla pozisyonlar kapatılmaktadır. Buna bağlı olarak bir kısım yatırımcılar toplamda zarar etmemelerine rağmen, pergel pozisyonu almakta ve bir ayakta oluşan zararı vergi matrahından indirirken diğer ayaktan sağlanan  karı  bir  sonraki  yıl  dikkate  alarak  zarar doğuran  ayağı  kurum kazancıyla hiç ilişkilendirmeden vergi matrahını aşındırmaktadır. Yasalar açısından önemli olan husus uygulanan stratejilerle nasıl kar elde edildiği olmayıp, alınan pozisyonun bir ayağından zarar, diğer ayağından oluşan karın, zarar  mahsubunun  karların  realize  edildiği  döneme  kadar ertelenmesinin sağlanmasıdır. Bir kısım mükellef, pergel stratejilerini kullanarak işlemlerin bir kısmını yurtdışına  kaydırmakta  ve  bir varlığa  dayalı olarak aldıkları dengeleyici pozisyonlar ile zararları ithal etmekte, buna ilişkin karları ise dışarıda bırakmaktadır.47  Öte  taraftan  vergiden  kaçınma,  kanunlara  aykırı  hareket  etmeksizin vergiyi doğuran olaya neden olunmaması suretiyle vergi yükünün dışında kalma çabalarını ifade ederken aynı zamanda bilinçli bir eyleme dayanır. Vergiden  kaçınma  hukuk  sözlüğünde;  vergi  yasalarının,  vergi  borcunun doğumunu  bağladıkları  olaylarla  bağlılık  kurulmaması  ve  bu  olayların bireyler bakımından ortaya çıkmaması şeklinde tanımlanmıştır.48 Vergiden kaçınma birçok yazar tarafından da iddia edildiği üzere yasal bir hak olduğu ve bu nedenle de vergi kaçakçılığından tamamen farklı olduğu görüşü mevcuttur. Söz konusu bakış açısına göre vergiden kaçınma, vergiyi doğuran olaya neden olmaması münasebetiyle vergi borcundan kurtulmayı ifade  eder.  Vergi  yasalarındaki  istisna  ve  muafiyet  hükümlerinden yararlanmak, örneğin, yükümlülerin vergi konusuna girmeyen kaynaklardan kazanç ve irat sağlaması ya da vergiye tabi olmayan mal ve hizmetleri satın almamak suretiyle vergiden kaçınmaları mümkündür. Bu durum herhangi bir                                                  46  www.investopedia.com/terms/s/straddle.asp (çevrimiçi) (01.08.2011) 47  Akın TAVUZ; Straddle Stratejisi ve Vergisel Boyutu, Vergi Dünyası, Sayı: 356, Nisan 2011, s.39-49. 48  Yusuf KILDİŞ; Türk Vergi Sisteminde Vergiden Kaçınma, Vergi Dünyası, Sayı 309, Mayıs 2007, s.124. 49  Salim Ateş OKTAR; Muhasebe Hileleri ve Bir Hukuka Uygunluk Sebebi, Vergi Sorunları  Dergisi,  Haziran  2009,  Sayı:  249,  s. 14&Cemal  İBİŞ,  İşletmelerde Vergi Planlaması, Mali Çözüm Dergisi, Temmuz-Eylül 2004, Sayı 68, s. 73. 1232Ankara Üni. Hukuk Fak. Dergisi, 65 (4) 2016: 1217-1244  Batı suç teşkil etmemektedir.50 Ancak bazı yazarlar ise, vergiden kaçınmayı mükellef ve sorumlulara tanınan bir kısım hakların kullanımıyla birlikte kanun dışı faaliyetleri dolayısıyla da vergi kaçakçılığına gönderme yapan daha geniş bir kavram olarak ifade etmiştir. Buna göre matrah azaltıcı tüm işlemler vergiden  kaçınma  olarak  değerlendirilmektedir.  Peçeleme  ile  vergiden kaçınma bu nedenle aynı şey değillerdir. Peçeleme sözleşmesinde taraflar yasaya uygun davranıyor görünmekle birlikte aslında yasanın özünü ihlal etmektedirler.  Yasanın  amacı  tamamen  bertaraf  edilmektedir.52  Vergiden kaçınma ise yasal bir hak olmakla birlikte verginin doğumunun tamamen yasal boşlukların kullanılarak engellenmesidir.  Bir başka kavram ise muvazaadır. Muvazaa; tarafların üçüncü kişileri aldatmak amacıyla, gerçek iradelerine uygun olmayan bir işlem yapmaları ancak görünüşte olan bir işlemin kendi aralarında geçerli olmadığı bir işlem olarak anlaşılmalıdır.53 Muvazaa, mutlak muvazaa ve nisbi muvazaa olarak adlandırılırken, iki işlemden oluşan mutlak muvazaa, tarafların başkalarını aldatmak,  gerçek  iradelerini  onlardan  saklamak  maksadıyla  yaptıkları işlemlerdir ki, buna  görünürdeki işlem  denilirken diğeri ise, tarafların görünürdeki bu işlemin kendi gerçek iradelerine uymadığı, bunun sadece dışa karşı başkalarını yanıltmak maksadıyla yapıldığı hususunda uyum birliği söz konusu iken buna  muvazaa anlaşması  denir.54 Nispi muvazaada ise, bu iki işleme ek olarak bir üçüncü işlem daha vardır ki o da tarafların görünürdeki işlemin  arkasına  sakladıkları  gerçek  işlemdir.55  Bu  işleme   gizli  işlem  denir.56 Sözleşmeyi düzenleyenlerin gerçek iradelerine uymayan görünüşteki işlem yani muvazaalı işlem, hem mutlak hem de nispi olmasının söz konusu sözleşmenin geçerli ya da batıl olmamasına engel teşkil etmez.57                                                   50  Övül ÇÖLGEZEN; Vergi Kaçakçılığı, Vergiden Kaçınma ve Vergi Planlaması, Vergi Dünyası, Sayı 347, Temmuz 2010, s.75-76. 51  Özhan ULUATAM; Kamu Maliyesi, İmaj Yayıncılık, Ankara, 2003, s. 298&Saygın EYÜPGİLLER; Vergiden Kaçınma ve Vergi Peçelemesi, Yaklaşım Dergisi, Sayı 113, Mayıs 2002, s.148-156. 52  Mualla ÖNCEL ve Diğerleri; a.g.e., s.28. 53  Safa REİSOĞLU; a.g.e., s.77. 54  Turgut AKINTÜRK&Derya Ateş KARAMAN; Borçlar Hukuku, Beta Basım Yayım Dağıtım A.Ş., 18 inci Baskı, İstanbul, 2012, s.55. 55  Haluk N. NOMER; Borçlar Hukuku Genel Hükümler, Beta Basım Yayım Dağıtım A.Ş., 5.Bası, İstanbul, 2007, s.43-44. 56  Övül ÇÖLGEZEN; a.g.m., s.74. 57  Safa REİSOĞLU; a.g.e., s.79.   1233Forward Sözleşmeler...  Ankara Üni. Hukuk Fak. Dergisi, 65 (4) 2016: 1217-1244  Buna göre, bir işlemin özel hukuk bakımından geçersiz olması, onun vergi yasaları uyarınca vergiyi doğuran olay olarak nitelendirilmesine engel olmamakta  ve  taraflar,  geçersiz  de  olsa,  işlemin  ekonomik  sonuçlarının oluşumunu ve devamını engellememişler ise geçersiz işlemin gereklerini de fiili  olarak  ifa  etmişler  ise  geçerli  bir  işlem  varmış  gibi  vergilendirme yapılması gerekmektedir. Diğer taraftan nisbi muvazaalı bir işlemde taraflar görünürdeki  işlemin  altına  gerçek  iradelerine  uyan  bir  gizli  işlem saklamışlarsa ve bu görünürdeki işlem ile gizli işlemin yarattığı vergisel sonuçları  saklamak  amaçlanmış  ise  ekonomik  yaklaşım  ilkesi  gereği vergilendirmede gizli işlemin esas alınacağı tabiidir.58 Muvazaa, peçelemeye nazaran daha geniş bir kavram olmakla beraber ikisi arasında temel farklar mevcuttur. Bir muvazaalı işlemde dört unsur mevcuttur.  Bunlar,  tarafların  başkalarını  aldatmak  amacıyla  yaptıkları görünürdeki işlem, yaptıkları görünürdeki işlemin kendi aralarında hüküm ifade  etmeyeceğine  dair  muvazaa  sözleşmesi,  tarafların  gerçek  iradesini gösteren gizli sözleşme ve üçüncü kişileri aldatma kastıdır. Buna göre daha önce  de  belirtildiği  üzere  tarafların  gerçek  iradeleri  ile  bağdaşmayan muvazaalı işlemler, ister mutlak muvazaa, ister nisbi muvazaa olsun geçerli olmayacağı  gibi  taraflar  arasında  hiçbir  hukuki  sonuç,  alacak  ve  borç doğurmaz. Peçeleme işlemlerinde ise görünürdeki işlem, gizli işlem, muvazaa sözleşmesi gibi çok sayıda işlem bulunmayacağı gibi esasen tek bir peçeleme sözleşmesi mevcuttur. Buna ilaveten peçeleme işlemlerinde bazen peçeleme sözleşmesine bile gerek kalmamaktadır.59  Muvazaa ve peçeleme işlemlerinin ikisinde de kasıt, aldatma niyetidir. İki durumda da vergi idaresi aldatılmaya çalışılmaktadır ki bunun suç olduğu tartışılmazdır.  Ancak  muvazaa  ile  peçeleme  işlemlerini  birbirine karıştırmamak hatta ayırt etmek gerekmektedir. Peçeleme işleminde tek bir işlem olması onun asıl niyetini gizlemeyecek olup vergi idaresini yanıltmak olması  hesabiyle  suç  teşkil  etmesi  gerekmektedir.  Muvazaada  taraflar görünürdeki  işlemin  kendi  aralarında  geçerli  olmayacağı  hususunda anlaşmaya  varmışlardır  ve  özel  hukuk  açısından  görünürdeki  bu  işlem geçersizdir. Peçeleme sözleşmesi ise özel hukuk açısından geçerli iken, vergi hukuku açısından geçersizdir. Çünkü söz konusu sözleşme ile özel hukuk müesseselerinden yararlanarak vergi kanunlarının çevresinden dolaşılmakta,                                                  58  Övül ÇÖLGEZEN; a.g.m., s.75. 59  Burhan  GÜNDOĞDU;  Muvazaa  III-Peçeleme  ve  Hukuka  Aykırı  İşlemler,  Vergi Dünyası, Sayı 289, Eylül 2005, s.106-110 1234Ankara Üni. Hukuk Fak. Dergisi, 65 (4) 2016: 1217-1244  Batı böylece  vergi kanunlarının vergilendirmeyi amaçladığı kazanç vergi dışı bırakılmaktadır.60  Öte taraftan  kısmi muvazaada  tarafların görünürdeki işlemden başka bir gizli işlemin varlığı mevcuttur ve  asıl iktisadi sonuçlarını istedikleri işlemdir.  Bu  nedenle  bu  gizli  işlem  vergilendirilmektedir.  Muvazaalı işlemlerde vergi yasaları doğrudan doğruya gizli işleme uygulanmaktadır. Muvazaalı işlemde, vergilendirme gerçek ve gizli işlem göz önünde tutularak yapılmaktadır.  Ancak  peçeleme  işlemlerinde  vergilemenin  üzerinden yapılacağı  bir  gizli  işlem  olmamakla  birlikte  peçeleme  işlemlerine  tabi işlemler vergi kanunlarının uygulamasını sınırlandırarak matrahı azaltmak ya da matrahsız hale getirme amacıyla yapılan hukuki işlemlerdir. Peçeleme işlemlerinin  varlığının  tespiti  halinde  vergilemeye  konu  edilecek  işlem, peçeleme  işlemi  yok  sayılarak  yapılmaktadır.  Burada  vergileme  olması gereken durum gözönüne alınarak yapılır. Oysa muvazaanın varlığının tespit edildiği işlemlerde, vergileme tarafların gerçek iradelerini gösteren gizli işlem üzerinden gerçekleştirilmektedir.61 Bu itibarla özellikle bankacılık hizmetlerinin, Gelir ve Kurumlar Vergisi Kanunlarının konusuna girmesi ve bunların vergilendirilmesi gereken işlemler olması gerektiği halde türev araçların kullanılarak muvazaa ve peçeleme kapsamında vergisiz kazanç elde edilmektedir. Gelir Vergisi Kanunu nun mükerrer 80/6 maddesi uyarınca, ivazsız olarak iktisap edilenler hariç olmak üzere iktisap şekli ne olursa olsun 70 inci maddenin birinci fıkrasının (1), (2), (4) ve (7) numaralı bentlerinde yazılı mal ve hakların, iktisap tarihinden başlayarak 01.01.2007 tarihinden itibaren beş yıl içinde elden çıkarılmasından doğan kazançlar değer artış kazancı olarak değerlendirilmektedir. Söz konusu işlem, gayrimenkulün elden çıkarma bedeli ile maliyet bedeli arasındaki pozitif farktan her yıl için belirlenen istisna haddinin (2016 yılı için 11.000 TL) düşülmesi ve gayrimenkulün elden çıkarılırken kanunun izin verdiği bazı giderlerin düşülmesi sonucu kalan tutarın pozitif olması vergiye tabi tutarın varlığının göstergesidir. Söz konusu iktisap ve elden çıkarma tarihlerinin 5 yıl ve daha kısa sürede gerçekleşmesi halinde vergiye tabi tutulacak, 5 yılı aşması durumunda ise vergi kapsamı dışında kalacaktır. Buna göre söz konusu 5 yıllık süre  zarfında  elden  çıkarılması  istenilen  bir  gayrimenkulün  vergiye  tabi tutulmaması için herhangi bir banka ile Borçlar Kanunu na istinaden sözleşme serbestisi  kapsamında  gayrimenkule  dayalı  fiziki  teslimli  bir  forward                                                  60  Övül ÇÖLGEZEN; a.g.m., s.74. 61  Selim KANETİ; a.g.e., s.48-49.&Burhan GÜNDOĞDU; a.g.m., s.110.   1235Forward Sözleşmeler...  Ankara Üni. Hukuk Fak. Dergisi, 65 (4) 2016: 1217-1244  sözleşmesi düzenlenmesi ve söz konusu sözleşmenin vade tarihinin ise 5 yıllık sürenin sona erdiği tarihten sonraki bir tarih olarak belirlenmesi, yapılan işlemin esas amacın gayrimenkulün alım-satımın dışında başka bir amaca hizmet edeceği aşikardır.  Türev işlemlerinde vergiyi doğuran olay, sözleşmenin düzenlendiği tarih olmayıp sözleşmede belirtilen vadede mal tesliminin gerçekleştirildiği anda ya da malın tesliminden önce fatura düzenlenmiş ise faturanın düzenlendiği anda doğmuş olacaktır. Verginin matrahı ise, emtia alım satımına yönelik sözleşmelerde tespit edilmiş olan fiyat olacaktır. Söz konusu işlemin gelir vergisi kapsamı dışında kalmasının yanı sıra, anılan gayrimenkulün kredi ile alınması durumunda da BSMV, KKDF ve Damga Vergisinin de doğacağı ancak  söz  konusu  işlemin  bir  forward  sözleşmesine  bağlanması  sonucu işlemin gerçekleşmesi neticesinde ise türev araçların anılan vergilerden istisna edildiği de hatırlanırsa yapılan işlemin bir vergi kaybına neden olacağı ve muvazaalı bir işlemin varlığının da bir göstergesi olacağı aşikârdır. Yukarıda açıklanan işlemlerin vergisel açıdan bir kontrolünün ve bunları düzenleyen  herhangi  bir  yasanın  bulunmaması  nedeniyle  bu  işlemlerden dolayı ciddi bir vergi kaybı doğacaktır. Kanımca söz konusu kanun maddesine ve belli bir süre şartının aşılması sonucu vergi kapsamı dışında kalacağı belirtilen hükümlerin tamamına  ……..söz konusu işlemin türev araçlardan herhangi  birine  konu  edilmesi  durumunda,  anılan  istisnadan yararlanılamayacağı  ifadesinin getirilmesi söz konusu kayıp ve kaçağın asgariye indirmesine ve bunların kontrolüne hizmet edecektir. Diğer bir kullanım şekli ise tasarruf sahiplerinin bankalarda tasarruflarını vadeli mevduata yatırarak ya da repo şeklinde değerlendirerek faiz geliri elde etme yerine esas amacı risklerden korunmak olan türev araçlar ile gelir elde edip türev araçlara getirilen vergi avantajlarından yararlanmak şeklindedir. Bankalar, mevduat faizi ödemelerini kur farkından kaynaklanan ödemeler görünümü adı altında gizlemek ve vergisiz yüksek faiz olanakları sunarak hem  vergi  kayıp  kaçağının  artmasına  hem  de  haksız  rekabete  neden olmaktadırlar.  Bu  şekilde  bir  kullanımda,  özellikle  forward  ve  swap sözleşmeler  tercih  edilirken  bu  araçlar  kullanılarak  elde  edilen  mevduat faizinden  halihazırda  vadeye  bağlı  olarak  %15-%12-%10 luk  tevkifat yapıldığı da hatırlanırsa söz konusu tevkifatın yapılmayıp reel olarak daha fazla  faiz  verildiği  görüntüsüne  karşın  benzer  kurumlar  arasında  haksız                                                  62  Ertuğrul AKÇAOĞLU; a.g.e., s.105. 1236Ankara Üni. Hukuk Fak. Dergisi, 65 (4) 2016: 1217-1244  Batı rekabet oluşacağı ve elde edilen mevduat faizi ya da repo kazancının peçeleme yoluyla vergi dışında kalmasına neden olunmaktadır.  Esas amacı riskten korunmak ya da spekülatif gelir elde etme olan forward  sözleşmelerinin  peçeleme  amaçlı  daha  fazla  kullanıldığı görülmektedir. Bu durum, bir örnekle şöyle ifade edilebilir.  Türk Lirası bulunan kişi, Türk Lirasını mevduat faizi düşük olan bir yabancı paraya dönüştürür. Vadesiz döviz tevdiat hesabına alınan yabancı para, oluşturulacak bir forward sözleşmesine dayanak oluşturularak belirlenen bir kur üzerinden ve vadede bankaya satılacağı kararlaştırılır ve bankaya yatırılır. Anlaşılan vadede  ise  ilgili  döviz  tevdiat  hesabı,  döviz  alım  belgesi  düzenlenerek kapatılmakta ve müşteriye TL olarak geri ödenmektedir. Ancak, döviz tevdiat hesabının açılmasına ilişkin döviz satışlarında, bankanın o gün ilan etmiş olduğu ilgili döviz satış kurlarının ve hatta döviz alış kurlarının oldukça altında olan bir kur uygulanmaktadır. Hesabın kapatılmasında ise, müşteriye anlaşılan faiz oranı üzerinden gelir sağlayacak şekilde hesaplanan ve o gün ilan edilen döviz alış kurlarının oldukça üzerinde olan bir kur esas alınarak TL karşılığı verilmektedir. Elde edilen gelir faiz kazancı olmayıp ve dolayısıyla da menkul sermaye iradı olarak değerlendirilmeyeceğinden vergi kapsamı dışında  tutulmakta,  vadeye  bağlı  olarak  %15-%12-%10 luk  tevkifat yapılmayıp ve dolayısıyla da BSMV ve Damga Vergisi nden de istisna olunmaktadır.  Başka bir örnekte ise, A Bankası, mudiden TL almakta ve buna karşılık yabancı para satarak söz konusu yabancı parayı mudi adına vadesiz döviz tevdiat hesabına aktarmaktadır. Mudiden alınan TL ise piyasada oluşan faizler dikkate alınarak bir oran belirlenmekte ve bu oran üzerinden TL ye faiz tahakkuk edeceği taraflarca anlaşılıp taahhütte bulunmaktadırlar. Vade sonu gelince yabancı para faiziyle birlikte kararlaştırılan kur üzerinden TL ye çevrilerek, mudiye ödenir.64 Döviz swapı olarak adlandırılan bu işlemden elde edilen gelir faiz geliri olarak değil döviz kurundan kaynaklı bir gelir olması münasebetiyle menkul sermaye iradı olarak vergilendirilmeyip değer artış kazancı  olarak  dikkate  alınarak  vergi  kapsamı  dışında  tutulmakta  ve dolayısıyla da BSMV ve Damga Vergisi nden de istisna olunmaktadır. Söz konusu örneklerde ortak olunan nokta, elde edilen gelirin bir faiz geliri olmadığı, döviz kurundan kaynaklı oluşan bir değişimin yarattığı gelir                                                  63  İhsan Uğur DELİKANLI; a.g.m., s.118. 64  Ertuğrul AKÇAOĞLU; a.g.e., s.106& İhsan Uğur DELİKANLI; a.g.m., s.119.   1237Forward Sözleşmeler...  Ankara Üni. Hukuk Fak. Dergisi, 65 (4) 2016: 1217-1244  olduğu görüntüsü sunulmaktadır. Oysa gelirin nevi aslında bir faiz geliridir ve menkul  sermaye  olarak  değerlendirilip  vadeye  bağlı  olarak  %15-%12%10 luk tevkifata tabi tutulup Damga Vergisi, BSMV ve KKDF alınmalıdır. Ancak Danıştay Üçüncü Dairesinin 11.06.1997 tarih ve E.No:1996/3485 K.No:1997/2368 No.lu kararı söz konusu işlemin menkul sermaye iradı olarak  vergilendirilmeyeceğini  karara  bağlamıştır.66  Danıştay  Dördüncü Dairesinin 1999 tarih, 3825 Karar Nolu ve 114 Esas Nolu kararı da benzer                                                  65  Danıştay 3 üncü Dairesinin 11.06.1997 tarih ve E.No:1996/3485 K.No:1997/2368 No.lu kararı; GVK nın 75 inci maddesine göre mevduat faizinin menkul sermaye iradı olarak vergilendirilebilmesi için, tevdiat kabul eden müesseselere vadeli veya vadesiz belli bir paranın yatırılması ve hesabın kapandığı tarih itibariyle üzerinde uzlaşılan oranda faiz tahakkuk ettirilmesi gerektiği, olayda müşterilere Türk parası cinsinden mevduat hesabı açılması söz konusu olmayıp, yapılan işlemin Türk Parasının Kıymetini Koruma Hakkında Kanunun  verdiği  yetkiye  dayanılarak  ilgili  mevzuat  hükümlerine  uygun  olarak gerçekleştirilen döviz alım satımından ibaret olduğu, dövizin alım satım tarihleri arasında oluşan farkın faiz olmayıp, Türk parasının yabancı paralar karşısında değer kaybetmesinden kaynaklanan fiktif bir artış olduğu, dövizin bankaca müşterilerine satılması ve belli bir süre sonra müşteriden satın alınmasında oluşan farka faiz niteliği kazandırmadığı, bu nedenle bu işlemden kaynaklanan bu fark, faiz niteliğinde olmadığından menkul sermaye iradı olarak vergilendirilemeyeceği GVK nın yabancı para ile ödenen faiz ve temettülerle ilgili 79 uncu maddesinde menkul sermaye iratları, yabancı para ile tahsil edildiği veya yabancı para olarak kayıtlara intikal ettirildiği veya bu iratlara yabancı para olarak tasarruf edildiği takdirde mezkur iratlar tahsil edildikleri veya kayıtlara intikal ettirildikleri veya tasarruf olundukları günün borsa rayici üzerinden, borsa rayici yoksa Maliye Bakanlığınca tayin olunacak kur üzerinden Türk parasına çevrilir hükmü yer almaktadır. Maliye Bakanlığı yabancı para cinsinden açılan hesabın vade tarihindeki merkez bankası döviz alış kuru esas alınarak TL ye çevrileceğini kabul etmiştir. Ancak bankaların mudiye sağladığı menfaatin (mevduat faizi) vergilendirme bakımından tam kavranabilmesi için TL ye dönüştürmede vade sonunda Döviz Tevdiat Hesaplar için tahakkuk ettirilen faizin vadeli kur ile TL ye çevrilmesiyle belirlenen tutar ile anaparaya vade tarihindeki cari kur ile vadeli kur arasındaki kur farkının uygulanması suretiyle bulunacak tutarların toplamının gelir vergisi stopaj matrahı olarak kabul edilmesi gerekmektedir. Stopaj matrahının bu şekilde olması gereken hesabı aşağıda bir örnek yardımıyla açıklanmıştır. Her ne kadar özel finans kurumlarının vadeli döviz alım-satım yapmaları 32 sayılı TPKKHK nın 6 ncı maddesi uyarınca mümkün olmasa da, bu kurumların swap ve forward sözleşmeleri ile aynı sonucu doğuracak işlemlerinde  de  vergilendirme  bakımından  yukarıda  belirtilen  esaslara  uyulması gerekmektedir. (Rıfat TOKAT; Sermaye Şirketlerinde Kar Dağıtım Tabloları, Vergi Dünyası,  Sayı  220,  Aralık  1999,  s.34-39.)  .)&  http://www.danistay.gov.tr (www.kazanci.com.tr) (Çevrimiçi) (20.05.2016) 66  Rıfat TOKAT; a.g.m., s.40. 67  http://www.danistay.gov.tr (www.kazanci.com.tr) (Çevrimiçi) (20.05.2016)  68  Davacı şirketin Çankaya Şubesi'nin 1997 yılına ilişkin işlemlerinin incelenmesi sonucu spot ve vadeli döviz alım-satım işlemi şeklinde yapılan, ancak mahiyeti itibarıyla mevduat niteliği taşıyan işlemlerle ilgili müşterilere verilen faizleri noksan göstermek suretiyle eksik vergi tevkif ettiği tespit olunarak 1997/ Haziran dönemi için davacı adına ikmalen gelir 1238Ankara Üni. Hukuk Fak. Dergisi, 65 (4) 2016: 1217-1244  Batı                                                  (stopaj)  vergisi  salınmış,  fon  payı  hesaplanıp,  kusur  cezası  kesilmiştir.  ...  Vergi Mahkemesi'nin  ...  günlü  ve  ...  sayılı  kararıyla;  olayda,  ...  Anonim  Şirketi  Genel Müdürlüğü'nce gönderilen genelge ile bankadan mevduat kaçışını önlemek ve piyasadaki bazı bankalarca sunulan faiz oranlarına yaklaşabilmek için geliştirilmiş bir yöntem hakkında bilgi verildiği, ve bu yöntem ile daha önce bildirilen brüt faiz oranlarının net olarak uygulanabilme olanağının mevcut olduğunun ifade edildiği, işlemin uygulanışıyla ilgili verilen örnekte; ... tarihinde ... Amerikan Doları olan müşteri ile 3 ay vade için % 6,50 net faiz üzerinden anlaşıldığı varsayımıyla söz konusu tutarın vade sonunda ... Amerikan Doları'na ulaşacağının belirtildiği, yapılacak işlemin ise, getirilen ... Amerikan Dolarının Fon Yönetiminden alınacak pariteye göre hesaplanacak kurlar ile, dump işlemleri yapılarak Japon Yeni'ne çevrilip 3 ay vadeli %0,3 faiz oranında Japon Yeni hesabı açılacağı, aynı anda müşteriye forward sözleşmesi ve ... tarihli virman talimatı imzalattırılarak Japon Yeni hesabına forward kontratının teminatı olarak bloke konulacağı, vade tarihinde müşterinin faizli Japon Yeni bakiyesi karşılığında ... Amerikan Dolar'lık tutarın müşterinin hesabına alacak kaydı yapılarak işlemin sonuçlandırılacağı, bunun yanında Japon Yeni'ne verilecek faizin düşüklüğü nedeniyle elde edilecek cüz'i faizin stopajının ihmal edilebilecek bir rakam olduğu şeklinde açıklamaya yer verildiği, olayda; 3 adet müşteriye muhtelif tarihlerde açılan Amerikan Doları hesapları için belirlenen vadelerde Genel Müdürlükçe tespit edilen oranlarda net faiz verilmesi konusunda anlaşıldığı ve anılan genelge çerçevesinde işlemler yapıldıktan sonra vade sonunda daha önce anlaşılan ve taahhüt edilen Amerikan Doları cinsinden hesaplanan faiz tutarının ödendiği, ancak vergi kesintisinin üzerinde anlaşılan ve ödenen Amerikan Doları cinsinden elde edilen faiz tutarı üzerinden değil, faiz oranı daha düşük olan Japon Yeni üzerinden kesildiği, yapılan işlemi bir vadeli döviz alım satım işlemi olarak  göstermek  amacıyla  müşteriye  vadeli döviz  alım-satım  taahhütnamesi imzalatılmasına karşın bazılarında bilgi hanelerinin boş bırakıldığının tespit edildiği, ayrıca müşterilerle yapılan yazışmalar ve ödenen faiz tutarlarını gösteren dekont ve diğer belgelerin Amerikan Doları cinsinden anlaşılan tutar üzerinden faiz geliri sağlandığını doğruladığı, bütün  bu  işlemler  sırasında  piyasa  gereklerine  uygun  olmayan  şekilde  Amerikan Doları/Japon Yeni paritesinin re'sen Banka Fon Müdürlüğü nce tespit edilmesi ve müşteriye Amerikan  Doları  üzerinden  anlaşılan  oranda  net  faiz  geliri  sağlamak amacıyla işlem sonunda  uygulanacak  Amerikan  Doları  kuru  olarak işlem başındaki Amerikan Doları kurunun yada daha düşük bir kurun esas alınmasının gerçek faiz gelirini gizlemeye yönelik olduğu, öte yandan geliştirilen bu yöntemle daha az vergi tevkifatı yapılarak müşterilere haksız olarak vergi avantajı sağlanmasının da hukuken mümkün olmadığı, bu durumda gelir (stopaj) vergisi matrahını müşterilere nihai olarak sağlanan faiz gelirinin oluşturacağı gerekçesiyle cezalı gelir (stopaj) vergisine ilişkin davanın reddine, ikmalen ve re'sen yapılan tarhiyatlarda fon payı hesaplanmasına olanak bulunmadığından fon  payı  ve  cezasının  kaldırılmasına  karar  verilmiştir.  Davacı  kurum,  yapılan işlemin vadeli mevduat işlemi olmayıp döviz alım-satım işlemi olduğunu, döviz kurlarının uluslararası  teamüllere  uygun  olarak  belirlendiğini, vadeli döviz  alım-satımından  elde edilen gelir menkul sermaye iradı olmadığından stopaja tabi tutulamayacağını, Vergi Dairesi Başkanlığı ise, hesaplanan fon payı ve buna ilişkin kusur cezasının yasal olduğunu ileri sürerek kararın bozulmasını istemektedirler. Taraflarca temyiz dilekçelerinde ileri sürülen iddialar, bozulması istenilen kararın dayandığı gerekçeler karşısında, yerinde ve kararın bozulmasını sağlayacak durumda görülmemiştir. Bu nedenle taraflar, temyiz isteminin reddine karar verildi.   1239Forward Sözleşmeler...  Ankara Üni. Hukuk Fak. Dergisi, 65 (4) 2016: 1217-1244  sonuçtadır.  Kanımca  Danıştay ın  bu  kararlarında  söz  konusu  işlemin peçeleme  için  yapıldığını  göz  ardı  ederek  sadece  mevcut  kanunlar çerçevesinde  karar  vermiştir.  Söz  konusu  işlemlerin  başka  bir  yönü  de işlemlerin türev araç olarak değerlendirilmesinin sonucu olarak da türev araç sözleşmelerinin tamamı BSMV ve Damga Vergisinden istisna edilerek bir vergi kayıp kaçağına  daha  sebebiyet vermeleridir. Bu nedenle  peçeleme amacıyla  yapılan  bu  tarz  işlemlerin  tamamının  istisna  kapsamından çıkarılarak peçeleme işlemini muvazaa gibi değerlendirilerek asıl amacın saptanıp  gizlenen  işlemin  vergiye  tabi  tutulması  yönünde  kanuni düzenlemelerin yapılması gerektiği kanaatindeyim.  10. Sonuç Gelişen ekonomik yapının yanı sıra nüfusun her geçen gün çoğalmasıyla eşanlı olarak teknolojik, yatırım teknikleri ve enstrümanlarının da gelişmesi ve dolayısıyla da artan risk faktörünün de etkisi dikkate alınarak alternatif yatırım araçları arasında, özellikle ülkemiz açısından en yenilerinden biri olan türev araçlar bulunmaktadır. Ülkemizde mevcut ilgili mevzuat, türev araçları açıklamada ve vergilemede ziyadesiyle yetersizdir. Özellikle hukuki boyutta türev  araç  sözleşmelerinin  menkul  kıymet  hatta  kıymetli  evrak  sayılıp sayılmadığı kesin değildir. Mevcut özellikleri nedeniyle organize piyasalarda işlem  gören  opsiyon  ve  futures  sözleşmelerinin   diğer  sermaye  piyasası araçları   olarak  kabul  edilip  kıymetli  evrak  olarak  da  değerlendirmek gerekmektedir. Forward ve swap sözleşmeler, kıymetli evrak değillerdir. Future ve bir kısım opsiyon sözleşmeleri diğer sermaye piyasası araçları olarak değerlendirmek yerinde olacaktır. Ancak forward ve swap sözleşmeleri diğer sermaye piyasası araçları olarak da değerlendirilmemekle birlikte tüm türev araçlar menkul kıymet de değildir.  Gelir  Vergisi  açısından  forward  sözleşmelerinden  ticari  kazanç  ve süreklilik arz etmemesi durumunda da arızi kazanç olarak vergilendirilmesi gerektiği  kanaati  belirmiştir.  Buna  göre  gerçek  kişilerin  kendi  nam  ve hesaplarına  yaptıkları  forward  sözleşmelerinden  elde  edecekleri  gelir unsurunun devamlılık unsurunun da varlığı halinde ticari kazanç sayılacağı, faaliyetin  devamlı  surette  yapılmaması  halinde  ise  arızi  kazanç  olarak vergilendirilmesi gerekmektedir. Forward sözleşmelerin tamamı BSMV ve Damga Vergisinden istisna edilmektedir. BSMV nin konusuna girmesi nedeniyle de forward sözleşmeler Katma Değer Vergisi nin konusuna girmemektedir. Ancak sözleşmenin sona 1240Ankara Üni. Hukuk Fak. Dergisi, 65 (4) 2016: 1217-1244  Batı erme şekline bağlı olarak ayrı ayrı belirlenmesi ve sözleşmenin fiziki teslimat ile sonuçlanması halinde vergisel sonuçlar, sözleşmenin nakit uzlaşma veya ters pozisyon ile kapatılması halinde doğan vergisel sonuçlardan ayrıştırılmış olması gerektiği ve bu nedenle de fiziki teslimlerin ayrı bir teslim olması türev araç işlemlerinin dışında bir teslim olması münasebetiyle KDV ye tabi olması gerekmektedir. Ancak KDV ye de tabi değillerdir. Forward  sözleşmelerin  tamamı  esasında  birer  sözleşme  olmaları nedeniyle damga vergisinin konusuna girmekle beraber tüm türev araçlar damga vergisinden istisna edilmekte ve bunların esasen alınsa dahi maktu tutarda değil işlemlerin büyük tutarda parasal miktarlarla yapılması nedeniyle nisbi  oranda  damga  vergisi  alınması  gerekmektedir.  Ancak  Forward sözleşmelerin  tamamı  BSMV  ve  Damga  Vergisinden  istisna  edilmesi münasebetiyle ve ülkemizdeki işlem hacmi dikkate alındığında vergi gelirleri açısından büyük oranlı bir vergi kaybı söz konusu olmaktadır. Söz  konusu  tüm  incelemeler  neticesinde  edinilen  izlenim  forward sözleşmeleri  sadece  özel  hukuk  boyutuyla  değil  özellikle  vergi  kayıp, kaçağının yanı sıra vergi inceleme ve kontrolü açısından mevcut kanunların da gözden geçirilip eksikliklerin ivedilikle tamamlanması yönünde ihtiyacın hâsıl olduğu tespit edilmiştir.",
     "Kaynakça": "AKÇAOĞLU,  Ertuğrul;  Finansal  Türev  Araçların  Vergilendirilmesi, Turhan Kitabevi, Ankara, 2002 AKINTÜRK, Turgut & KARAMAN, Derya Ateş; Borçlar Hukuku, Beta Basım Yayım Dağıtım A.Ş., 18 inci Baskı, İstanbul, 2012 AKKAYA,  Mustafa;  Vergi  Hukukunda  Ekonomik  Yaklaşım,  Turhan Kitabevi, Ankara, 2002 ARIKAN,  Ahmet  Naci;  Dövize  Dayalı  Olarak  Yapılan  Forward İşlemlerinin İşleyişi ve Vergi Usul Kanunu Açısından Değerlemesi, Vergi Dünyası, Sayı: 259, Mart 2003. BATI, Murat; Gelir Vergisi Kanunu nda Devamlılık Kavramının İdari ve Yargı Kararları Işığında İrdelenmesi, Yaklaşım, Sayı 241, Ocak 2013 BAŞOĞLU,  Ufuk  &  CEYLAN,  Ali  &  PARASIZ,  İlker;  Finans  Teori Kurum Uygulama, Ekin Basın Yayın Dağıtım, 2. Baskı, Bursa, 2009.   1241Forward Sözleşmeler...  Ankara Üni. Hukuk Fak. Dergisi, 65 (4) 2016: 1217-1244  BİLİCİ, Nuretttin; Türk Vergi Sistemi, Savaş Yayınevi, 36. Bası, Ankara, 2016 BOZKURT, Timuçin; Finansal Araçların Muhasebeleştirilmesinin 32 Ve 39 No lu Uluslararası Finansal Raporlama Standartları Açısından İncelenmesi, Bankacılık ve Sigortacılık Enstitüsü Sermaye Piyasaları ve Borsa Anabilim Dalı, Yayımlanmamış Yüksek Lisans Tezi, İstanbul, 2006 CEYLAN, Ali; Finansal Teknikler, Ekin Basın Yayın Dağıtım, Bursa, Ekim 2003 CHAMBERS, Nurgül; Türev Piyasalar, Beta Basım Yayım Dağıtım A.Ş., 2. Baskı, İstanbul, 2007 CHANCE, Don M.; An Introduction to Option and Futures, The Dryden Pres, Florida, 1989. CİMİT, İclal; Vadeli İşlem Piyasaları, Vergi Sorunları Dergisi, Sayı:166, Temmuz-2002 ÇÖLGEZEN, Övül; Vergi Hukukunda Yorum ve Ekonomik Yaklaşım, Vergi Dünyası, Sayı 346, Haziran 2010. ÇÖLGEZEN,  Övül;  Vergi  Kaçakçılığı,  Vergiden  Kaçınma  ve  Vergi Planlaması, Vergi Dünyası, Sayı 347, Temmuz 2010, DELİKANLI, Ihsan Uğur; Forward Döviz İşlemleri Vasıtasıyla Mevduat Faiz Gelirinin Peçelenmesi, Vergi Dünyası, Sayı:200, Nisan 1998. EBİÇLİOĞLU,  Fatih  Kemal  &  KAHRAMAN,  Abdulkadir;  Forward İşlemlerin  İşleyişi  ve  Vergisel  Boyutu,  Türmob  Yayınları,  No;81, Ankara, 1999 EHLİZ, Ahmet; Borsa Spekülatörlerine Vergi mi Geldi? İstanbul Menkul Kıymetler Borsası nda Devamlılık Arz Eden Menkul Kıymet Alım Satım İşlemlerinin Ticariliği, Vergi Dünyası, Sayı 360, Ağustos 2011 ERDEM,  Yusuf;  Vadeli  İşlem  Piyasaları  ‘Forward  ve  Futures   ve Türkiye de Oluşumunun Ekonomik Şartları, Kalkınma Bankası A.Ş. Araştırma ve Planlama Müdürlüğü Yayınları, Ankara, 1993 ERGİNCAN, Yakup; Endekse Dayalı Vadeli İşlem Sözleşmeleri Portföy Yönetiminde Kullanımı ve Türkiye de Uygulanabilirliği, Sermaye Piyasası Kurulu Yayınları, Yayın No:33, Ankara, 1996 1242Ankara Üni. Hukuk Fak. Dergisi, 65 (4) 2016: 1217-1244  Batı EYÜPGİLLER, Saygın; Vergiden Kaçınma ve Vergi Peçelemesi, Yaklaşım Dergisi, Sayı 113, Mayıs 2002 GÜNDOĞDU,  Burhan;  Muvazaa  III-Peçeleme  ve  Hukuka  Aykırı İşlemler, Vergi Dünyası, Sayı 289, Eylül 2005 HULL, John; Options, Futures and Other Derivatives, Prentice Hall, New Jersey, 1997. İBİŞ,  Cemal,  İşletmelerde  Vergi  Planlaması,  Mali  Çözüm  Dergisi, Temmuz-Eylül 2004, Sayı 68 KANETİ, Selim; Vergi Hukuku, Filiz Kitabevi, 2 nci Baskı, İstanbul, 1989. KILDİŞ,  Yusuf;  Türk  Vergi  Sisteminde  Vergiden  Kaçınma,  Vergi Dünyası, Sayı 309, Mayıs 2007 KIM, Taeho; International Money and Banking, Routledge, London, 1993 KOÇ,  Selman;  Forward  Sözleşmelerinin  Hukuki  Mahiyeti,  Vergi Kanunları  Karşısındaki  Durumu  ve  Muhasebeleştirmesi,  Vergi Dünyası, Sayı 219, Kasım 1999 LEVINSON,  Marc;  Finansal  Piyasalar  Kılavuzu,  çev.  Cengiz YAVİLİOĞLU, İlhan EGE, Gülüzar KURT, 1.Baskı, Liberte Yayınları, Ankara, 2007. MAÇ, Mehmet; Forward İşlemi Kar veya Zararının Ait Olduğu Dönem, İşlemin Sonuçlandığı Dönemdir, Vergi Dünyası, Sayı: 306, Şubat 2007 Mc. DONALD, Robert L; Derivatives Markets, Pearson Education Inc., Boston, 2006. McMILLAN, Lawrence G.; Options As a Strategic Investment, New York Institute of Finance, 4th ed., New York, 2002 NETEK, Okan; Kurumların Türev Araçlardan Elde Ettiği Kazançların Vergilendirilmesi, Vergi Dünyası, Sayı 368, Nisan 2012. NOMER, Haluk N.; Borçlar Hukuku Genel Hükümler, Beta Basım Yayım Dağıtım A.Ş., 5.Bası, İstanbul, 2007 OKTAR, Salim Ateş; Vergi Hukuku, Türkmen Kitabevi, 7. Baskı, İstanbul, 2011 OKTAR, Salim Ateş; Muhasebe Hileleri ve Bir Hukuka Uygunluk Sebebi, Vergi Sorunları Dergisi, Haziran 2009   1243Forward Sözleşmeler...  Ankara Üni. Hukuk Fak. Dergisi, 65 (4) 2016: 1217-1244  ÖNCEL, Mualla & KUMRULU, Ahmet & ÇAĞAN, Nami; Vergi Hukuku, Turhan Kitabevi, 19. Baskı, Ankara, 2010 REDHEAD,  Keith;  Introduction  to  Financial  Futures  and  Options, Woodhead-Faulkner, New York, 1998. REİSOĞLU, Safa; Borçlar  Hukuku, Beta  Basım Yayım Dağıtım A.Ş., İstanbul, 1999 SARI,  Hamit;  Örtülü  Sermaye  Ve  Örtülü  Kazanç  Dağıtımı Müesseselerinin  Muvazaa  ve  Kanuna  Karşı  Hile  Bağlamında Değerlendirilmesi, Vergi Dünyası, Sayı 293, Ocak 2006 SELVİ,  Yakup;  Türev  Araçların  Muhasebeleştirilmesi,  ARC  Yayınlar No:5, İstanbul, Mart 2000 Sermaye  Piyasası  Kurulu;  Vadeli  İşlem  ve  Opsiyon  Sözleşmeleri-SPK Yatırımcı  Bilgilendirme  Kitapçıkları-8,  Sermaye  Piyasası  Kurulu Yayınları, Ankara, 2007 TAVUZ, Akın; Straddle Stratejisi ve Vergisel Boyutu, Vergi Dünyası, Sayı: 356, Nisan 2011. TOKAT,  Rıfat;  Sermaye  Şirketlerinde  Kar  Dağıtım  Tabloları,  Vergi Dünyası, Sayı 220, Aralık 1999 ULUATAM, Özhan; Kamu Maliyesi, İmaj Yayıncılık, Ankara, 2003. YÜKSEL, Volkan & ŞAHİN, Figen Sarkın; Hedge Fonlar (Yüksek Riskli Yatırım Fonları), Vergi Dünyası, Sayı 313, Eylül 2007. WHALEY,  Robert  E.;  Derivates  Markets,  Valuation,  and  Risk Management, John Wiley & Sons Inc,"
}