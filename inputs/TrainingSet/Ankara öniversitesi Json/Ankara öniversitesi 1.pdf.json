{
     "Tip": "Makale",
     "Dergi İsmi": "Ankara Üni. Hukuk Fak. Dergisi",
     "Üniversite İsmi": "",
     "Gün": "01",
     "Ay": "12",
     "Yıl": "2021",
     "Cilt": "70",
     "Sayı": "04",
     "Başlık": "TÜRK VATANDAŞLIĞININ YENİDEN KAZANILMASI",
     "Title": "Reacquisition of Turkish Citizenship",
     "Yazar İsmi": [
          "Rıfat ERTEN"
     ],
     "Danışman İsmi": "",
     "Anahtar Kelimeler": [
          "Türk Vatandaşlığı Kanunu",
          "Türk vatandaşlığı",
          "Türk vatandaşlığının kazanılması",
          "Türk vatandaşlığının yeniden kazanılması",
          "yetkili makam"
     ],
     "Keywords": [
          "Turkish Citizenship Act",
          "Turkish citizenship",
          "Acquisition of Turkish citizenship",
          "recovery (reacquisition) of Turkish citizenship",
          "competent authority"
     ],
     "Özet": "Türk  hukuku,  Türk  vatandaşlığını  kaybetmiş  kişilerin,  Türk vatandaşlığını tekrar kazanmalarına olumlu yaklaşmaktadır. 5901 sayılı Türk Vatandaşlığı Kanununda vatandaşlığın tekrar kazanılmasına yönelik iki yol öngörülmüştür: Türk vatandaşlığının yetkili makam kararıyla kazanılması ve seçme  hakkıyla  kazanılması.  Bunlardan  ilkinde  Türk  Vatandaşlığı Kanununda  belirlenen  kişi,  talepte  bulunması  hâlinde  yetkili  makamın kararıyla Türk vatandaşlığını kazanabilir. Koşullarını taşıyan eski vatandaş, bu yoldan genel olarak vatandaşlık kazanmaya göre daha kolay vatandaşlık kazanabilir.  İkincisinde  Türk  Vatandaşlığı  Kanununda  belirlenen  kişinin talebi Türk vatandaşlığının kazanılması için yeterlidir. Türk vatandaşlığının yeniden  kazanılması,  Türk  Vatandaşlığı  Kanununun  13,  14  ve  43. maddelerinde  düzenlenmiştir.  Türk  Vatandaşlığı  Kanununun  13  ve  43. maddelerinde ikamet şartı aranmaksızın, 14. maddede ise ikamet şartıyla Türk vatandaşlığını kazanabilecekler belirlenmiştir. Her bir maddede ayrı ayrı bu yoldan vatandaşlığı kazanabilecek kişi grupları, yetkili makam ve vatandaşlığın  kazanılması  şartları  da  belirtilmiştir.  Makalede,  Türk Vatandaşlığı  Kanununun  söz  konusu  hükümleri  hakkında  açıklamalarda bulunulacak,  vatandaşlık  hukukunun  temel  ilkeleri  çerçevesinde  sorunlar tespit edilerek, değerlendirmeler yapılacaktır.  Anahtar  Kelimeler:  Türk  Vatandaşlığı  Kanunu,  Türk  vatandaşlığı, Türk vatandaşlığının kazanılması, Türk vatandaşlığının yeniden kazanılması, yetkili makam.                                                  Makalenin Geliş Tarihi: 30.09.2021, Makalenin Kabul Tarihi: 01.12.2021.     Prof. Dr., Ankara Üniversitesi Hukuk Fakültesi Milletlerarası Özel Hukuk Anabilim Dalı, e-posta: rerten@law.ankara.edu.tr, ORCID: 0000-0003-2528-4321.   Rıfat ERTEN    Ankara Üni. Hukuk Fak. Dergisi, 70 (4) 2021: 899-932  ABSTRACT Turkish law has a positive perspective towards foreigners who reacquire Turkish citizenship after having it lost. According to the Turkish Citizenship Act No. 5901, the reacquisition of Turkish citizenship is possible either by decision of the competent authority or by exercise of the right of option. Pursuant to the first one, a person who meet the identification criteria in the Turkish Citizenship Act can acquire Turkish citizenship upon his/her request through the decision of the competent authority. In this way, a former citizen who  meet  the  relevant  conditions  may  acquire  citizenship  more  easily compared to the way of the acquisition of citizenship in general. In the second  way, the  mere  request of the  person determined  in the Turkish Citizenship  Act  is  sufficient  for  the  acquisition  of  Turkish  citizenship. Reacquisition  of  Turkish  citizenship  by  the  decision  of  the  competent authority is regulated under articles 13, 14 and 43 of the Turkish Citizenship Act. Articles 13 and 43 set forth the individuals who may acquire Turkish citizenship  without  the  requirement  of  residence  whereas  article  14 designates the persons who may acquire the citizenship with the requirement of residence. Under each provision, groups of persons who may acquire the citizenship through this way, the competent authority and the conditions of acquisition are provided separately. In this article, explanations will be made about these provisions of the Turkish Citizenship Act, problems will be identified and evaluations will be made within the framework of the basic principles of citizenship law.  Keywords: Turkish Citizenship Act, Turkish citizenship, Acquisition of Turkish  citizenship,  recovery  (reacquisition)  of  Turkish  citizenship, competent authority.  GİRİŞ Kişiler,  çeşitli  nedenlerle  vatandaşlığından  ayrıldıkları  devletin vatandaşlığını tekrar kazanmak isteyebilmekte, devletler de buna imkân ve kolaylık sağlayan düzenlemeler yapmaktadırlar. Zira eskiden vatandaş olan yabancıların  devletle  çoğunlukla  kültürel,  sosyal  ve  hatta  ekonomik bağlarının bulunduğu bir gerçek olup; bunların topluma entegrasyonlarında büyük zorluklarla karşılaşılmamaktadır. Diğer taraftan vatandaşlığın tekrar kazanılmasına ilişkin düzenlemeler, uluslararası hukuka da uygundur. 900 Ankara Üni. Hukuk Fak. Dergisi, 70 (4) 2021: 899-932  Türk Vatandaşlığının Yeniden Kazanılması Vatandaşlığın tekrar kazanılması kanun yoluyla (irade aranmaksızın, otomatik bir şekilde) olabileceği gibi yetkili makam kararıyla ya da seçme hakkının  kullanılması  suretiyle  de  olabilir.  Yabancının,  vatandaşlığını kaybettiği yol, mevcut sosyal, politik ve ekonomik şartlar nazara alınarak bu yollardan  bir  veya  birkaçı  çerçevesinde  düzenleme  getirilebilir.  Kişinin iradesi  dışında  vatandaşlık  kazanması  kabul  görmediğinden,  modern düzenlemelerde daha çok yetkili makam kararıyla ya da seçme hakkının kullanılması  yoluyla  vatandaşlığın  tekrar  kazanılmasına  ilişkin  hükümler bulunmaktadır.  Bunun  yanında,  özellikle  savaş,  ihtilâl  gibi  dönemlerde vatandaşlıklarını iradesi dışında kaybedenlere, ülkede istikrarlı bir döneme geçirilmesi  sonrasında  kolay  yoldan  tekrar  vatandaşlık  kazanmalarını sağlayan istisnaî hükümler de kabul edilebilmektedir.  Türk  vatandaşlığını  kaybetmiş  kişilerin,  Türk  vatandaşlığını  tekrar kazanmalarına imkân veren düzenlemeler Türk hukukunda da getirilmiştir. Yetkili makam kararıyla vatandaşlığın kazanılması, 29.05.2009 tarihli ve 5901 sayılı Türk Vatandaşlığı Kanununda (TVK)1 Türk vatandaşlığının yeniden kazanılması” başlığı altında düzenlenmiş olup; bu isimlendirme, kavramın teknik adıdır. Çalışmada TVK nın bu kullanımına riayet edilerek, Türk  vatandaşlığının  tekrar  kazanılması,  Türk  vatandaşlığının  yeniden kazanılmasını da kapsayan üst başlık olarak kullanılmıştır. Türk hukukunda vatandaşlığın tekrar kazanılması yollarından bir diğeri ise seçme hakkının kullanılmasıdır.  Çalışmamız  Türk  vatandaşlığının  yeniden  kazanılması hususunda olup; seçme hakkına dair açıklamalara ve düzenlemelere, konuyu gereksiz yere genişletmemek için zorunlu hâller dışında yer verilmeyecektir.  Makalede  Türk  vatandaşlığının  yeniden  kazanılması  yoluyla  ilgili, başvuru  yapabilecekler,  yetkili  makam  ve  şartlarına  dair  açıklama  ve değerlendirmeler  yapılması  hedeflenmiştir.  Bu  kapsamda,  TVK da  ve                                                  1   RG, 12.06.2009, S. 27256. TVK m. 47(1) uyarınca, 11.02.1964 tarihli ve 403 sayılı mülga Türk Vatandaşlığı Kanunu (mülga 403 sayılı TVK) yürürlükten kaldırılmıştır. TVK, 48. maddesi uyarınca yayımlandığı tarihte yürürlüğe girmiştir.    Mülga 403 sayılı TVK için bkz. RG, 22.02.1964, S. 11638. Mülga 403 sayılı TVK da değişiklik yapan kanunlar: (1) 13.02.1981 tarih ve 2383 sayılı Kanun (RG, 17.02.1981, S. 17254); (2) 20.04.1989 tarih ve 3540 sayılı Kanun (RG, 29.04.1989, S. 20153); (3) 27.05.1992 tarih ve 3808 sayılı Kanun (RG, 04.06.1992, S. 21248); (4) 07.06.1995 tarih ve 4112 sayılı Kanun (RG, 12.06.1995, S. 22311); (5) 28.05.2003 tarih ve 4862 sayılı Kanun (RG, 03.06.2003, S. 25127); (6) 04.06.2003 tarih ve 4866 sayılı Kanun (RG, 12.06.2003, S. 25136) ve (7) 29.06.2004 tarih ve 5203 sayılı Kanun (RG, 06.07.2004, S. 25514): ERTEN,  Rifat:   Türk  Vatandaşlığı  Kanunu  Tasarısı nın  Türk  Vatandaşlığının Kazanılmasına İlişkin Hükümleri Hakkında Değerlendirmeler , Ankara Barosu Dergisi, 2008, C. 66, S. 4, s. 38, dpn. 11 (Tasarı). 901  Rıfat ERTEN    Ankara Üni. Hukuk Fak. Dergisi, 70 (4) 2021: 899-932  11.02.2010  tarihli  ve  2010/139  sayılı  Türk  Vatandaşlığı  Kanununun Uygulanmasına İlişkin Yönetmelikte2 (Yönetmelik) getirilen düzenlemeler Türk  vatandaşlık  hukukunun  genel  ilkeleri  çerçevesinde  ele  alınacak, muhtemel durumlar ortaya konmaya çalışılacaktır. Türk hukukuna ilişkin değerlendirmelere geçmeden evvel, konunun uluslararası hukuk kapsamında ele  alınışına  da  değinilecektir.  Ayrıca  Türk  hukukuna  ilişkin  gelişimi gösterebilmek için mülga kanunî düzenlemelerden ve bazı örnek olaylardan, çok fazla detaya girmeden bahsedilecektir. Aşağıda görüleceği üzere, Türk vatandaşlığının yeniden kazanılmasında aranan ortak şart, millî güvenlik bakımından engel teşkil edecek bir hâli bulunmama olup; bu şart hakkında daha  önce  yayımlanmış  eserler  bulunduğundan  değerlendirmede bulunulmayacaktır3.  Son  olarak,  vatandaşlığın  yeniden  kazanılmasının sonuçları  bakımından  özellik  arz  eden  durumlar  belirtilecek,  detaylı açıklamalara yer verilmeyecektir. I.  GENEL OLARAK A.  Uluslararası Hukukta Vatandaşlığın Tekrar Kazanılması Girişte  belirtildiği  üzere,  uluslararası  hukuk  da  vatandaşlığın  tekrar kazanılmasına  ilişkin  hükümler  getirilmesini  istemektedir.  Avrupa Vatandaşlık  Sözleşmesinin4  (AVS)  9.  maddesi,  vatandaşlığın  tekrar/geri                                                  2   RG,  05.04.2010,  S.  27544.  02.07.2018  tarihli  ve  700  sayılı  Anayasada  Yapılan Değişikliklere  Uyum  Sağlanması  Amacıyla  Bazı  Kanun  ve  Kanun  Hükmünde Kararnamelerde  Değişiklik  Yapılması  Hakkında  Kanun  Hükmünde  Kararname”  (700 sayılı  KHK)  (RG,  07.07.2018,  S.  30471  (2.  Mükerrer))  geçici  madde  1  hükmü  şu şekildedir: Bu Kanun Hükmünde Kararnamenin yürürlüğe girdiği tarihten önce, bu Kanun  Hükmünde  Kararname  ile  değişiklik yapılan  kanunların  ve  kanun hükmünde kararnamelerin  ilgili  maddeleri  gereğince  yürürlüğe  konulmuş  olan  tüzükler, nizamnameler, Başbakanlık ve Bakanlar Kurulu tarafından çıkarılan yönetmelikler ile diğer  işlemler  yürürlükten  kaldırılmadıkça  geçerliliğini  sürdürür.”  700  sayılı  KHK hükümleri m. 217 uyarınca Cumhurbaşkanının yemin ederek göreve başladığı 09.07.2018 tarihinde yürürlüğe girmiştir.  3   Bkz.  ERKAN,  Mustafa:  Türk  Vatandaşlığının  Sonradan  Kazanılmasında  ‘Milli Güvenlik  ve ‘Kamu Düzeni  Kavramlarının İncelenmesi”, Milletlerarası Özel Hukukta Güncel Meseleler Sempozyumu, Editörler Vahit DOĞAN / Alper Çağrı YILMAZ / Lale AYHAN İZMİRLİ, Ankara: Savaş Yayınevi 2019, s. 17 vd (Millî Güvenlik ve Kamu Düzeni); ERTEN, Rifat:  Türk Vatandaşlığının Yeniden Kazanılması Yollarında Aranan Ortak Şart: Millî Güvenlik Bakımından Engel Teşkil Edecek Bir Hâli Bulunmamak , Public and Private International Law Bulletin, 2020, C. 40, S. 2, s. 1351 vd (Millî Güvenlik). 4   AVS  (European  Convention  on  Nationality,  ETS  No.  166)  06.11.1997  tarihinde Strazburg ta imzaya açılmış; 01.03.2000 yılında yürürlüğe girmiştir. Türkiye, AVS ye taraf değildir. AVS nin metni, gayri resmî Türkçe çevirisi, taraf devletler ve sair genel 902 Ankara Üni. Hukuk Fak. Dergisi, 70 (4) 2021: 899-932  Türk Vatandaşlığının Yeniden Kazanılması kazanılması  (recovery  of  nationality)  başlığını  taşımakta  olup;  âkit devletlerin, millî hukuklarında öngörülen durum ve şartlarda, ülkelerinde yasal  ve  mutaden  sakin bulunan5  eski  vatandaşlarına,  tekrar  vatandaşlık kazanma  imkânı  sağlayacağını  hükme  bağlamıştır.  Söz  konusu  kişilerin vatandaşlığı  kazanmalarını  kolaylaştırmayı  amaçlayan  bu  hüküm,  ülkede mutaden  sakin  bulunmayan  eski  vatandaşların  tekrar  vatandaşlığa alınmalarını yasaklayan bir yoruma da müsait değildir6. Sözleşmenin  Açıklayıcı  Raporunda7,  bu  maddeyle  ilgili  olarak,  âkit devletlerin, 7 ve 8. maddeler uyarınca vatandaşlığı kaybetmiş kişilerin8, iç hukuklarında  tekrar  vatandaşlık  kazanmalarını  kolaylaştıracakları;  9. maddenin  vatandaşlığı  tekrar/geri  kazanma  hakkı  bahşetmediği;  âkit devletlerin eskiden vatandaşı olan belli gruplar için kolaylık sağlamasının m. 9 bakımından yeterli olduğu; ilgili tüm koşullar ve özellikle vatandaşlığın kazanılmasında  daha  elverişli  şartların  varlığı  ışığında  taraf  devletin kolaylaştırma sağlayıp sağlamadığının tespit edileceği belirtilmiştir9.  AVS, vatandaşlığın yeniden kazanılmasını eski vatandaşlar bakımından bir hak olarak ele almamıştır. Ancak, en azından belli grup ya da grupların daha elverişli şartlarla vatandaşlık kazanmalarının düzenlenmesini, hükmün gereğinin yerine getirilmesi için yeterli saymıştır. Dolayısıyla, devletlerin kendi  şartlarına  göre  düzenleme  yapmalarına  imkân  tanıyan  bu  hüküm, devletlerin  vatandaşlığa  ilişkin  düzenleme  yapma  hususunda mahfuz/münhasır yetkiyi haiz olduklarına ilişkin kurala da uygundur.                                                                                                                     bilgiler  için  bkz.  <https://www.coe.int/en/web/conventions/full-list//conventions/treaty/166?module=treaty-detail&treatynum=166>,  (15.09.2021).  AVS hakkında  bilgi  için  bkz.  GÜNGÖR,  Gülin:  Avrupa  Vatandaşlık  Sözleşmesi”, Milletlerarası Hukuk ve Milletlerarası Özel Hukuk Bülteni, 2000, Y. 17-18, S. 1-2 (19971998) [Prof. Dr. Yılmaz ALTUĞ a Armağan], s. 229-250 (Vatandaşlık Sözleşmesi); TANRIBİLİR,  Feriha  Bilge:  Avrupa  Vatandaşlık  Sözleşmesi  ve  Türk  Hukuku”, Milletlerarası Hukuk ve Milletlerarası Özel Hukuk Bülteni, 2002, Y. 22, S. 2 [Prof. Dr. Ergin NOMER e Armağan], s. 791-818 (Vatandaşlık Sözleşmesi).  5   GÜNGÖR, Vatandaşlık Sözleşmesi, s. 239; TANRIBİLİR, Vatandaşlık Sözleşmesi, s. 809.  6   ERTEN, Tasarı, s. 47.  7   Açıklayıcı Rapor (Explanatory Report to the European Convention on Nationality) için bkz. <https://rm.coe.int/CoERMPublicCommonSearchServices/DisplayDCTMContent?docume ntId=09000016800ccde7>, (15.09.2021). 8   Sözleşmenin 7. maddesinde vatandaşlığın irade dışı; 8. maddesinde vatandaşlığın ilgilinin iradesiyle kaybı düzenlenmiştir. 9   Açıklayıcı Rapor, parag. 82. 903  Rıfat ERTEN    Ankara Üni. Hukuk Fak. Dergisi, 70 (4) 2021: 899-932  B.  Terminoloji ve Kapsam Vatandaşlığın tekrar kazanılması, kanun yoluyla (irade aranmaksızın, otomatik  bir  şekilde),  yetkili  makam  kararıyla  veya  seçme  hakkının kullanılması  suretiyle  olabilir.  Devletler,  vatandaşlığa  ilişkin  düzenleme yapma hususunda sahip oldukları münhasır/mahfuz yetkileri çerçevesinde bunlardan bir veya birkaçını tercih edebilirler. Kanun yoluyla kazanmada, kişinin iradesi göz ardı edildiğinden, tercih edilen bir yöntem değildir; daha ziyade  yetkili  makam  kararıyla  ve/veya  seçme  hakkının  kullanılması suretiyle10  vatandaşlığın  tekrar  kazanılmasına  ilişkin  hükümler  ihdas edilmektedir. Bazen, idarî tasarruflarla da vatandaşlığın tekrar kazanılması sonucunu doğuran uygulamalara gidilebilmektedir.  Türk vatandaşlık hukuku düzenlemelerinde genel olarak, bu yollardan yetkili makam kararıyla ve seçme hakkının kullanılmasıyla vatandaşlığın tekrar  kazanılmasını  sağlayan  hükümlerin  benimsendiğini  görmekteyiz11. Buna karşılık kanun yoluyla12 ya da idarî tasarruflarla13 vatandaşlığın tekrar                                                  10  Kişiye, talebi üzerine eski vatandaşlığını tekrar kazanmasına imkân sağlayan ulusal hukuk düzenleri için bkz. DARDAĞAN KİBAR, Esra: Türk Vatandaşlık Hukukunda Seçme Hakkı”nın Gelişimi”, Prof. Dr. İlhan UNAT a Armağan, Ankara: Mülkiyeliler Birliği 2012, s. 258-259 (Seçme Hakkı).  11  Mülga  403  sayılı  TVK  dönemi  için de  aynı  yönde  bkz.  ULUOCAK,  Nihal:  Türk Vatandaşlık Hukuku, B. 3, İstanbul: Filiz Kitabevi 1989, s. 119.  12  Mülga 403 sayılı TVK m. 25 in birinci fıkrasına, 2383 sayılı Kanun m. 6 ile eklenen kaybettirme nedenlerinden biri (g) bendi olup, hüküm şu şekildedir: Yurt dışında bulunup da Türkiye Cumhuriyetinin iç ve dış güvenliği ile kanunun suç saydığı şekilde iktisadi veya mali güvenliği aleyhinde faaliyette bulunan veya yurt içinde bu tür faaliyetlerde bulunup da her ne suretle olursa olsun yurt dışına çıkan ve hakkında Türkiye'de bu nedenle kamu davası açılmasına veya ceza kovuşturmasına veya hükmün infazına olanak bulunmayan ve gelmesi için yapılan duyuruya rağmen üç ay içinde, Sıkıyönetim ve olağanüstü hallerde bir ay içinde yurda dönmeyenler”. Bend hükmü 3808 sayılı Kanun m. 1 ile yürürlükten kaldırılmış ve mülga 403 sayılı TVK ya geçici madde 3 ve geçici madde 4 eklenmiştir. Geçici madde 3 403 sayılı Türk Vatandaşlığı Kanununun 25 inci maddesinin (g) bendi uyarınca haklarında Bakanlar Kurulunca Türk vatandaşlığını kaybettirme kararı alınmış olanların nüfus kütüklerindeki kayıtları, müracaatlarına ve herhangi bir işleme gerek kalmaksızın  İçişleri  Bakanlığı  Nüfus  ve  Vatandaşlık  İşleri  Genel  Müdürlüğünce canlandırılır.”  hükmünü  içermektedir.  Madde  geçmişe  etki  edecek  şekilde  sonuç doğurmakta olup; bu yönüyle, sonuçlarını ileriye yönelik doğuran yetkili makam kararıyla veya  seçme  hakkıyla  vatandaşlığın  kazanılmasından  farklılık  göstermektedir.  Ayrıca, geçici madde 3 de ilgililerin iradesi aranmamaktadır. Hüküm geçmişe etki edecek şekilde düzenlenmiş olsa da, geçici madde 4 de bu kişilerin Hazine tarafından tasfiye edilen mallarının veya bu malların bankaya yatırılmış bedellerinin kendilerine iadesini sağlayan hüküm kabul edilmiştir. 904 Ankara Üni. Hukuk Fak. Dergisi, 70 (4) 2021: 899-932  Türk Vatandaşlığının Yeniden Kazanılması kazanılmasını sağlayan örnekler de söz konusudur; ancak bunlar istisnaî olup; vatandaşlık hukuku ilkeleri açısından tartışmalıdır.  Çalışmamız,  yetkili  makam  kararıyla  vatandaşlığın  kazanılması yollarından  biri  olan  Türk  vatandaşlığının  yeniden  kazanılması” hakkındadır. Türk vatandaşlığının yeniden kazanılması” ibaresi TVK nın (m.  13,  14,  43)  ve  Yönetmeliğin  (m.  14,  22,  23)  kullandığı teknik  bir adlandırma  olup;  vatandaşlığın  tekrar  kazanılması  başlığı  altında sayılabilecek  yollarından  birini  teşkil  etmektedir.  Şu  hâlde  Türk vatandaşlığının yeniden kazanılması, vatandaşlığın yetkili makam kararıyla tekrar kazanılmasının teknik adıdır. Dolayısıyla bu adlandırma, çoğunlukla Türk  vatandaşlığının  tekrar  kazanılması  olsa  da  seçme  hakkı  yoluyla vatandaşlığın tekrar kazanılmasını14 kapsamaz.                                                                                                                     13  Örneğin  Bakanlar  Kurulunun  05.01.2009  tarihli  ve  2009/14540  sayılı  kararı  (RG, 10.01.2009,  S.  27106)  Nazım  Hikmet  RAN  hakkında  1951  yılında  verilen  çıkarma kararının yürürlükten kaldırılmasına ilişkin olup, yürürlükten kaldırma işlemi ileriye dönük sonuç doğurduğundan, neticede tekrardan bir vatandaşlık kazanma durumu söz konusudur. Kararla ilgili yürürlükten kaldırma ve geri alma sonuçları bağlamında yapılan eleştiri için bkz. ALTIPARMAK, Kerem / KARAHANOĞULLARI, Onur: Nazım Hikmet Türk Vatandaşı Oldu mu?”, Ankara Üniversitesi Siyasal Bilgiler Fakültesi Dergisi, 2009, C. 64, S.  1,  s.  299-305.  Karardan  önce,  mahkeme  kararlarını  ve  durumu  değerlendiren, yapılabilecek işlemlere dair açıklama ve öneriler içeren görüşler için bkz. EKŞİ, Nuray / ÖZELÇİ, M. Aytaç: Nazım Hikmet in Türk Vatandaşlığından Çıkarılmasına İlişkin Kararların Değerlendirilmesi”, İstanbul Barosu Dergisi, 2008, C. 82, S. 5, s. 2299 vd.   Benzer, ancak sonuçları farklı bir diğer karar ise Bakanlar Kurulunun 26.05.2017 tarihli ve 2017/10333  sayılı  kararıdır  (RG,  03.07.2017,  S.  30113).  Kararla  Merve  Safa KAVAKÇI nın Türk vatandaşlığının kaybettirilmesine dair 13.05.1999 tarihli ve 99/12827 sayılı  Bakanlar  Kurulu  kararı  yürürlükten  kaldırılmış”  ve  bu  kararın  16.05.1995 tarihinden  geçerli  olmak  üzere  yayımı  tarihinde  yürürlüğe”  gireceği  hüküm  altına alınmıştır. Karar, Nazım Hikmet RAN hakkındaki karardan, geçmişe etki etmesi itibariyle farklılaşmaktadır. Diğer taraftan kararın, kaybettirme kararından itibaren tekrar vatandaşlık kazanma şeklinde değerlendirilmesi doğru olmayacaktır. Zira bilindiği kadarıyla, Merve Safa KAVAKÇI bu kararın alınmasından çok önce, dönemin mevzuatına uygun olarak evlenme yoluyla Türk vatandaşlığını kazanmıştır. Şu hâlde kararın, vatandaşlık açısından kaybettirme kararının hüküm ifade ettiği tarihle evlenme yoluyla vatandaşlığın kazanıldığı tarih arasındaki dönem için sonuç doğurduğunu söyleyebiliriz. Merve Safa KAVAKÇI hakkında  verilen  kaybettirme  kararıyla  ilgili  olaylar  ve  sonuçları  hakkında değerlendirmeler  için  bkz.  ONAR,  Erdal  /  TİRYAKİOĞLU,  Bilgin:  1982 Anayasasında Milletvekilliği Vatandaşlık İlişkisi (Merve Safa Kavakçı Olayı)”, Av. Dr. Faruk EREM Armağanı, Ankara: Türkiye Barolar Birliği 1999, s. 557-594. Bakanlar Kurulunun  2017/10333  sayılı  kararının  eleştirisi  için  bkz.  NOMER,  Ergin:  Türk Vatandaşlık Hukuku, B. 28, İstanbul: Filiz Kitabevi 2021, s. 96, dpn. 58. 14  Seçme hakkı yoluyla vatandaşlığın kazanılması TVK m. 21 ve 22 de düzenlenmiştir (bkz. Yönetmelik m. 34 vd). TVK m. 21 e göre, m. 27 uyarınca ana veya babalarına bağlı olarak 905  Rıfat ERTEN    Ankara Üni. Hukuk Fak. Dergisi, 70 (4) 2021: 899-932  Mülga 403 sayılı TVK da vatandaşlığa yeniden alınma”, 28.05.1928 tarih ve 1312 sayılı mülga Türk Vatandaşlığı Kanununda15 (mülga 1312 sayılı  TVK)  ise  Vatandaşlığın  Tekrar  İktisabı”  terimi  kullanılmıştır. Dolayısıyla kurumun adı hususunda son üç kanunî düzenlemede farklılık bulunmaktadır. Bu çalışmada pozitif düzenleme olması itibariyle TVK nın kullandığı16  Türk  vatandaşlığının  yeniden  kazanılması”  terimi  tercih edilmiştir.  C.   Yürürlükten  Kaldırılan  Kanunlarda  Vatandaşlığın  Yeniden Kazanılması Osmanlı Devleti Döneminde kabul edilen, Türk ve İslam hukuk tarihi açısından  vatandaşlığa  ilişkin  ilk  genel  kanunî  düzenleme  olma  niteliği taşıyan Tâbiiyet-i Osmaniye Kanunnamesi17 (TOK) yeniden vatandaşlığa alınmaya ilişkin hüküm içermemektedir18.  TOK u yürürlükten kaldıran ve Türkiye Cumhuriyetinin kuruluşundan sonra vatandaşlığa ilişkin ilk genel kanunî düzenleme olma niteliği taşıyan mülga 1312 sayılı TVK nın Vatandaşlığın Tekrar İktisabı” başlığını taşıyan 14.  maddesine  göre,  çıkma  izni  almak  suretiyle  Türk  vatandaşlığını kaybedenler, bunların çocukları ve 1312 sayılı TVK hükümleri uyarınca haklarında  ıskat  kararı  verilenlerin çocukları  talepte  bulunmaları  hâlinde Bakanlar Kurulu kararıyla ikamet şartı aranmaksızın Türk vatandaşlığını kazanabilirler.                                                                                                                     Türk vatandaşlığını kaybeden çocuklar ergin olmalarından itibaren üç yıl içinde seçme hakkını kullanmak suretiyle Türk vatandaşlığını kazanabilirler. Maddede seçme hakkının tanındığı  yabancılar,  daha  önce  Türk  vatandaşı  iken,  Türk  vatandaşlığını  kaybetmiş kişilerdir. Dolayısıyla, bu hüküm kapsamında da vatandaşlığın tekrar kazanılması durumu söz konusudur.  15  Mülga 1312 sayılı TVK için bkz. RG, 04.06.1928, S. 904. Mülga 1312 sayılı TVK nın Latin  harflerine  çevrilmiş  metni  için  bkz. <https://www.resmigazete.gov.tr/arsiv/904T.pdf>, (15.09.2021). 16  Terim  yeknesaklığı  açısından  vatandaşlığın  kazanılması”  teriminin,  vatandaşlığa alınma” terimine nazaran isabetli olduğu hakkında bkz. TİRYAKİOĞLU, Bilgin: Türk Vatandaşlığı  Kanunu  Tasarısına  Göre  Vatandaşlığın  Yetkili  Makam  Kararıyla Kazanılması”, Türk Vatandaşlığı Kanunu Tasarısı Sempozyumu (29 Şubat 2008), Editörler Vahit DOĞAN / Feriha Bilge TANRIBİLİR / Banu ŞİT, Ankara: Seçkin 2008, s. 81. 17  Metin için bkz. UNAT, İlhan: Türk Vatandaşlık Hukuku (Metinler-Mahkeme Kararları), Ankara: AÜSBF 1966, s. 8-10. 18  BERKİ, Osman Fazıl: Devletler Hususî Hukuku, C. I, Tâbiiyet ve Yabancılar Hukuku, B. 6, Ankara: Güzel Sanatlar Matbaası 1966, s. 75.  906 Ankara Üni. Hukuk Fak. Dergisi, 70 (4) 2021: 899-932  Türk Vatandaşlığının Yeniden Kazanılması Mülga 403 sayılı TVK, konuyu, 8. maddesinde düzenlemiştir. Mülga 403 sayılı TVK m. 8 in ilk hâli -4866 sayılı Kanunla değiştirilmesinden evvel-,  Türk  vatandaşlığını  yeniden  kazanma  başvurusunda bulunabilecekleri tek tek saymamış, bunun yerine, mülga 403 sayılı TVK uyarınca  Türk  vatandaşlığını  çıkarma  kararı  dışında  kaybetmiş  herkesi kapsamına almıştır. Bununla birlikte 11.02.1964 tarihli ve 403 sayılı Türk Vatandaşlığı  Kanununun  Uygulanmasına  İlişkin  Yönetmelik19  m.  42  bu yoldan vatandaşlık kazanabilecekleri üç grupta saymıştır. 4866 sayılı Kanun değişikliği ile 8. madde Bu Kanuna göre Türk vatandaşlığını kaybetmiş olanlardan; 19 uncu madde uyarınca yabancı erkekle evlenmek ve kocasının uyrukluğunu  seçmek  suretiyle  Türk  vatandaşlığını  kaybeden  ve  13  üncü maddede öngörülen süreyi geçiren kadınlar ile 20 nci madde uyarınca izin almak suretiyle Türk vatandaşlığından çıkanlar İçişleri Bakanlığınca, 25 inci  madde  uyarınca  Bakanlar  Kurulunca  Türk  vatandaşlığını kaybettiklerine karar verilenler ise Bakanlar Kurulu kararıyla, ikamet şartı aranmaksızın,  yeniden  vatandaşlığa  alınabilir.”  şeklinde  değiştirilmiştir. Değiştirilen metniyle 8. madde, vatandaşlığa yeniden alınabilecekleri genel olarak belirten niteliğinden çıkarak, sadece sayılan grupları kapsama alan bir görünüm kazanmıştır20. Hükümle getirilen en önemli yeniliklerden biri de, önceki düzenlemede her durumda Bakanlar Kurulu yetkiliyken, değişiklikle çoğu hâlde İçişleri Bakanlığının yetkili kılınmasıdır.  Ayrıca mülga 403 sayılı TVK nın orijinal hâlinde, geçici madde 2 ile haklarında TOK ve mülga 1312 sayılı TVK hükümleri uyarınca haklarında ıskat kararı verilen kişilerin Türk vatandaşlığını yeniden kazanabilmelerine imkân tanınmıştır21. Bunun için kişilerin (1) aslen Türk vatandaşı olmaları; (2) mülga 403 sayılı TVK nın yürürlüğe girmesinden itibaren bir yıl içinde talepte  bulunmaları  ve  (3)  vatandaşlığa  alınmalarında  bir  sakınca                                                  19  RG, 01.07.1964, S. 11742  20  O dönemde, kanun koyucunun, vatandaşlığı kaybedenler arasında neden böyle bir ayırım yaptığı  ve  vatandaşlığa  yeniden  alınma  yolundan  yararlanabilecekleri  sınırlandırdığı doktrinde eleştirilmiştir: SARGIN, Fügen: Türk Vatandaşlığı Kanunu nda Değişiklik Yapan 2003  Tarih  ve  4866  Sayılı  Kanun  Kapsamında  Bir Değerlendirme”,  Ankara Üniversitesi Hukuk Fakültesi Dergisi, 2004, C. 53, S. 1, s. 42.  21  Mülga 403 sayılı TVK nın Iskat edilenlere verilen talep hakkı” başlıklı geçici 2. maddesi şu şekildedir: Tabiiyeti Osmaniye Kanunnamesi ile 1312 sayılı Türk Vatandaşlığı Kanunu hükümlerine göre ıskat edilmiş doğuştan Türk vatandaşı olan kişiler bu kanunun yürürlük tarihinden  başlıyarak  bir  yıl  içinde  yeniden  Türk  vatandaşlığına  girmek  isteğinde bulundukları ve vatandaşlığa alınmalarında bir sakınca görülmediği takdirde, haklarında bu kanunun 8 inci maddesini uygulamaya Bakanlar Kurulu yetkilidir.”  907  Rıfat ERTEN    Ankara Üni. Hukuk Fak. Dergisi, 70 (4) 2021: 899-932  görülmemesi şartları getirilmiştir. Daha sonra da benzer düzenlemeler ihdas edilmiştir22.  Haklarında  ıskat  kararı  verilenlerin,  hiçbir  şekilde  Türk vatandaşlığını  kazanabilmeleri  mümkün  olmadığından,  uygulamada  af kanunu”  olarak  bilinen23  bu  düzenlemelerle  yeniden  vatandaşlık kazanmalarının  önü  açılmıştır.  Düzenlemelerin  ortak  özelliği,  kapsama doğuştan Türk vatandaşı olup haklarında ıskat kararı verilenlerin alınması ve başvuru  için  hak  düşürücü  sürenin  belirlenmesidir.  Bu  düzenlemelerde, yöntem  olarak  Türk  vatandaşlığının  yeniden  kazanılması  yolu öngörülmüştür. II.   TÜRK VATANDAŞLIĞININ YENİDEN KAZANILMASINA İLİŞKİN  HÜKÜMLER  HAKKINDA  GENEL DEĞERLENDİRMELER Türk vatandaşlığının yeniden kazanılması, TVK da, yabancıların Türk vatandaşlığını  kaybetme  nedenleri  nazara  alınarak  düzenlenmiştir.  Türk vatandaşlığını kaybetme nedenlerine göre bazı yabancılar Türkiye de ikamet şartı  aranmaksızın  Türk  vatandaşlığını  kazanabilecekken,  bazıları  için ikamet  şartı  getirilmiştir.  TVK nın  13.  maddesinde  Türk  vatandaşlığını ikamet şartı aranmaksızın, 14. maddesinde ise ikamet şartına bağlı olarak kazanabilecek  kişiler  belirtilmiştir.  Aynı  maddelerde,  vatandaşlık kazanabilecek  kişilerin  belirlenmesi  yanında,  bu  yolla  vatandaşlığın kazanılmasının  şartları  ve  yetkili  makamlar  da  açıkça  zikredilmiştir. TVK nın Çeşitli Hükümler” başlığını taşıyan beşinci bölümü içinde yer alan  m.  43  de  Türk  vatandaşlığının  yeniden  kazanılmasına  ilişkindir. Maddede, mülga 1312 sayılı TVK ve mülga 403 sayılı TVK nın yürürlüğü döneminde Türk vatandaşlığını iradesi dışında kaybetmiş bazı yabancılar için ikamet etme şartı aranmaksızın vatandaşlığı yeniden kazanma imkânı getirilmiştir.                                                   22  Bkz. 2383 sayılı Kanun m. 12 ile mülga 403 sayılı TVK ya eklenen ek geçici madde 1; 3540 sayılı Kanun geçici madde. Metinler için bkz. aşağ. dpn. 52. 23  Mülga 403 sayılı TVK m. 35/IV de yer alan Türk vatandaşlığından çıkarılanlar hiçbir şekilde yeniden Türk vatandaşlığını kazanamazlar.” hükmü nedeniyle, haklarında çıkarma kararı verilenlerin bu dönemde Türk vatandaşlığını tekrar kazanabilmesi için tek yöntem, bunlar hakkında -doktrinde af kanunu denilen- özel kanunî düzenlemeler yapılmasıdır. Buna karşılık TVK, çıkarma kurumuna yer vermediği gibi çıkarma kararı verilenlerin Türk vatandaşlığını  kazanamayacaklarına  ilişkin  de  hüküm  içermemektedir.  Dolayısıyla öncesinde haklarında çıkarma kararı verilenlerin, şartlarını taşımaları kaydıyla TVK da düzenlenmiş  vatandaşlığın  kazanılması  yollarından  biriyle  Türk  vatandaşlığını kazanabilmeleri mümkündür.  908 Ankara Üni. Hukuk Fak. Dergisi, 70 (4) 2021: 899-932  Türk Vatandaşlığının Yeniden Kazanılması Türk vatandaşlığının yeniden kazanılması TVK da, mülga 1312 sayılı TVK  ve  mülga  403  sayılı  TVK da  düzenlendiği  gibi,  yetkili  makam kararıyla  vatandaşlığın  kazanılması  yollarından  biri  olarak  ele  alınmıştır (bkz. Yönetmelik m. 14). Bunların Türk vatandaşlığını kazanması, genel olarak  vatandaşlık  kazanmanın  şartlarına  göre  daha  kolaydır.  Aşağıda görüleceği  üzere,  TVK nın  Türk  vatandaşlığının  yeniden  kazanılmasının şartları, mülga kanunlardakilerle kıyaslandığında daha kolaydır.  Bu  yoldan  vatandaşlığın  kazanılabilmesi  için,  yabancının  kanunda belirtilen  kişilerden  olması,  başvuruda  bulunması24  (irade  beyanı),  millî güvenlik  açısından  sakınca  teşkil  eden  bir  hâlinin  bulunmaması  ve başvurunun  yetkili  makam  tarafından  kabul  edilmesi  (idarî  işlem) gerekmektedir. Madde 13 ve 43 den farklı olarak m. 14 uyarınca başvuru yapanlar için Türkiye de ikamet etme şartı aranmaktadır. Bunun dışında, Türk  vatandaşlığının  genel  olarak  kazanılması  için  m.  11 de  belirlenen şartlar Türk vatandaşlığının yeniden kazanılmasında aranmaz; zira TVK, her bir  vatandaşlığın  kazanılması  yoluna  ilişkin  şartları,  ilgili  maddesinde müstakil  (diğer  maddelerden  bağımsız)  bir  şekilde  belirtmiş,  başka  bir maddeye ve bu arada 11. maddeye atıf yapmamıştır25.  Yetkili makam kararıyla vatandaşlığın kazanılması yollarında TVK nın aradığı  şartların  bulunması  vatandaşlığın  kazanılması  hususunda  kişiye mutlak  bir  hak  sağlamaz  (TVK  m.  10(1),  2.  c.).  Başvuru  sahibi,  ilgili hükümlerde  belirlenen  şartların  bulunması  kaydıyla,  yetkili  makamın takdirine bağlı olarak Türk vatandaşlığını kazanabilir.  Şartlarını taşımak, yetkili makamın vatandaşlığı kazanma işlemini tesis edebilmesi için zorunlu olmakla birlikte, bu durum, yetkili makamın, vatandaşlığı yeniden kazanma başvurusunda  bulunan  herkesin  talebini  kabul  edeceği  anlamına                                                  24  Başvuru için gerekli belgeler ve yapılacak işlemler için bkz. Yönetmelik m. 23. 25  Mülga 403 sayılı TVK döneminde, Türk vatandaşlığının yeniden kazanılmasında genel olarak vatandaşlığın kazanılmasının, ikamet şartı dışındaki diğer şartlarının arandığı kabul edilmiştir. Bu yönde bkz. BERKİ, s. 76; ULUOCAK, s. 121. Genel olarak vatandaşlığa alınmanın şartlarının aynen aranmasına yönelik eleştiriler için bkz. GÖĞER, Erdoğan: Türk Tâbiiyet Hukuku, B. 4, Ankara: AÜHF 1979, s. 83 vd. Mülga 1312 sayılı TVK döneminde de ikamet şartı dışında, genel olarak vatandaşlığının kazanılmasının şartlarının aranacağı yönünde bkz. FİŞEK, Hicri: Türk Vatandaşlık Hukuku, Ankara: AÜHF 1959, s. 153.    TVK nın vatandaşlığın yeniden kazanılmasına ilişkin m. 13 ve 14 de aranan şartların eksikliğine dair eleştiriler için bkz. REÇBER, Kamuran / ÖZGENÇ, Zeynep: 5901 Sayılı  Türk  Vatandaşlığı  Kanunundaki  Bazı  Boşluklar”,  İstanbul  Üniversitesi  Hukuk Fakültesi Mecmuası, 2016, C. 74, S. 1, s. 379-380. 909  Rıfat ERTEN    Ankara Üni. Hukuk Fak. Dergisi, 70 (4) 2021: 899-932  gelmemektedir.  İlgili  kanunî  hükümlere  bakıldığında  da  bunların  yetkili makama  takdir  yetkisi  tanıyan  bir  lafızda  kaleme  alındığını  görebilmek mümkündür.  Ancak,  hukuk  devleti  olmanın  bir  gereği  olarak,  yetkili makama  tanınan  takdir  yetkisi,  keyfîlik  anlamına  gelmemekte,  yetkinin hukuka uygun bir şekilde kullanılması zorunluluğu bulunmaktadır26.  Türkiye de  ikamet  etme  şartı,  Türk  vatandaşlığının  yeniden kazanılmasını biraz daha zorlaştırmaktadır. Kanun koyucu, bunların Türkiye ile ilgi bağlarının en azından ikamet nedeniyle bulunmasını aramıştır. Bu ayırımın, ilgili hükümler incelenmeden/okunmadan, zihinlerde doğurduğu fikir, vatandaşlığın kaybı nedenlerine göre bazılarının yeniden vatandaşlık kazanmalarının zorlaştırıldığı şeklinde olabilir. Madde 14 ün gerekçesinde yer alan -her ne kadar ayırımın temelindeki mantığı tam yansıtmasa da- Vatandaşlık, karşılıklı hak ve yükümlülüklerin varlığı ile birlikte duygu bağlantısını da temel alan hukuki bir bağdır” ifadesi akla gelen bu fikri destekleyebilir27. Yani Türk vatandaşlığının bazı kayıp hâllerinde, duygu bağının az olduğu kabul edilmekte ve ikamet şartı aranmaktadır. Ancak hükümlere  bakıldığında,  ayırımın  temelindeki  mantık  konusunda  yine çelişkiye düşülmektedir. Zira aşağıda görüleceği üzere, çıkma izni almak suretiyle  Türk  vatandaşlığından  ayrılanlar  için  ikamet  şartı  aranmazken, seçme  hakkını  kullanarak  Türk  vatandaşlığını  kaybedenler  ancak  ikamet şartı aranarak Türk vatandaşlığını kazanabilmektedirler. Yine, ana ve/veya babalarına  bağlı  olarak  Türk  vatandaşlığını  kaybeden  çocuklara  ergin olmalarından itibaren üç yıl içinde seçme hakkını kullanarak -yani en kolay yoldan- Türk vatandaşlığını kazanma imkânı verilmiştir. Buna rağmen bu imkândan süresi içinde yararlanmayanlar da ikamet şartı aranmaksızın Türk vatandaşlığını  yeniden  kazanabilecekler  arasında  düzenlenmiştir.  Süresi içinde seçme hakkının kullanılmasının nedeni önemli değildir. Maddelerden yola çıkıldığında, duygu bağlantısı ölçütünün de yapılan ayırımın nedenini tam belirginleştirmediğini söyleyebiliriz28.                                                   26  Ayrıntılı bilgi için bkz. GÜNGÖR, Gülin: Tâbiiyet Hukuku, B. 9, Ankara: Yetkin Yayınları 2021, s. 76 vd; DOĞAN, Vahit: Türk Vatandaşlık Hukuku, B. 17, Ankara: Savaş Yayınevi 2021, s. 57 vd. 27  TİRYAKİOĞLU, s. 89. 28  TVK tasarı hâlindeyken, ikamet şartının aranması nedeniyle ayırımcılık yapıldığı ifade edilmiştir: TİRYAKİOĞLU, s. 88, 96. Buna karşılık söz konusu yabancılar için ikamet etme şartı konulmasının vatandaşlık hukuku bakımından anlaşılabilir yerinde bir şart” olduğu da belirtilmiştir: ERDEM, B. Bahadır: Türk Vatandaşlık Hukuku, B. 7, İstanbul: Beta 2019, s. 155.  910 Ankara Üni. Hukuk Fak. Dergisi, 70 (4) 2021: 899-932  Türk Vatandaşlığının Yeniden Kazanılması Türk  vatandaşlığının  yeniden  kazanılmasında,  Türk  vatandaşlığını kaybedenlerin tamamını kapsayacak genel bir hüküm ihdas etmek yerine, mülga  403  sayılı  TVK nın  4866  sayılı  Kanunla  değişik  8.  maddesinde olduğu gibi, bunların tek tek sayılması yolu tercih edilmiştir. Dolayısıyla, kanunen sayılan gruplardan birine girmeyen kişilerin Türk vatandaşlığını bu yoldan kazanabilmeleri mümkün değildir. Örneğin TVK m. 31 uyarınca Türk  vatandaşlığını  kazanma  kararı  iptal  edilen  yabancılar  Türk vatandaşlığını bu yoldan yararlanarak yeniden kazanamazlar.  TVK  ile  mülga  403  sayılı  TVK  arasında,  yeniden  vatandaşlık kazanabilecekler yönünden iki farklılık göze çarpmaktadır. İlk olarak mülga 403 sayılı TVK nın 8. maddesinde evlenmek ve kocasının vatandaşlığını seçmek  suretiyle  Türk  vatandaşlığını  kaybeden  ve  evlenmenin  sona ermesinden  sonraki  üç  yıl  içinde  Türk  vatandaşlığını  seçme  hakkını kullanmadığı  için  kazanamayan  kadınlar,  yeniden  Türk  vatandaşlığını kazanabilecekler  arasında  sayılmakla  birlikte,  TVK da  bu  durumdaki kadınlarla  ilgili  bir  düzenleme  bulunmamaktadır29.  Kapsamı  daraltan  bu farklılığın  yanında,  (1)  ana  ve/veya  babalarına  bağlı  olarak  Türk vatandaşlığını kaybedip süresinde seçme hakkını kullanmayan çocuklar, (2) seçme hakkını kullanmak suretiyle Türk vatandaşlığından ayrılanlar ve (3) mülga  kanunî  düzenlemeler  döneminde  iradesi  dışında  vatandaşlığı kaybeden bazı kişiler Türk vatandaşlığını yeniden kazanabilecekler arasında sayılarak, bu yoldan vatandaşlık kazanabileceklerin kapsamı genişletilmiştir.  TVK,  Türk  vatandaşlığının  yeniden  kazanılmasında  başvuru  için herhangi bir süre şartı getirmediğinden, belirlenen gruplardan birine giren kişiler, istediği zaman bu yoldan Türk vatandaşlığını kazanma talebinde bulunabilirler.  TVK  Tasarısının  TBMM ye  sunulan  ilk  metninde,  yeniden vatandaşlığın  kazanılmasında  aranan  ortak  şart, millî  güvenlik  ve  kamu düzeni  açısından  engel  teşkil  edecek  bir  halin”  bulunmaması  olarak belirlenmiştir30.  Ancak,  İçişleri  Komisyonu,  vatandaşlığın  bu  yoldan kazanılmasında  kolaylık  sağlanması  amacıyla  kamu  düzeni”  ibaresini                                                  29  TVK  tasarı  hâlindeyken,  yabancıyla  evlenen  kadına  seçme  hakkını  kullanarak  Türk vatandaşlığından  ayrılma  imkânı  verilmeyeceğinden,  düzenleme  tarzı  açısından,  söz konusu  kadınların  metinden  çıkarılmasının  tutarlı  olduğu  ifade  edilmiştir: TİRYAKİOĞLU, s. 87, dpn. 11.  30  Tasarı için bkz. Türk Vatandaşlığı Kanunu Tasarısı ve İçişleri Komisyonu Raporu (1/458)”, <https://www.tbmm.gov.tr/sirasayi/donem23/yil01/ss90.pdf>, (15.09.2020). 911  Rıfat ERTEN    Ankara Üni. Hukuk Fak. Dergisi, 70 (4) 2021: 899-932  kaldırarak  şartı  hafifletmiştir31.  Komisyon  tarafından  kabul  edilen  ve sonrasında kanunlaşan hükümlere göre, vatandaşlığın yeniden kazanılması talebinde bulunan kişinin millî güvenlik açısından” engel teşkil edecek bir hâlinin bulunmaması, Türk vatandaşlığının yeniden kazanılmasına dair tüm hükümlerde (m. 13, 14 ve 43) yer almaktadır.  Yönetmelik,  şartın  gerçekleşip  gerçekleşmediğinin  nasıl  tespit edileceğine  ilişkin  düzenleme  getirmiştir.  Buna  göre,  başvuru  sahibinin millî  güvenlik  bakımından  engel  teşkil  edecek  bir  halinin  bulunup bulunmadığının tespiti için Emniyet Genel Müdürlüğünden arşiv araştırması istenir.”  (Yönetmelik  m.  35(3))32.  Yetkili  makam,  gelecek  cevaba  göre kanaatini oluşturarak başvuru hakkındaki olumlu ya da olumsuz kararını verecektir.  III. TÜRK  VATANDAŞLIĞININ  İKAMET  ŞARTI ARANMAKSIZIN YENİDEN KAZANILMASI A.   TVK  m.  13  Uyarınca  Türk  Vatandaşlığının  Yeniden Kazanılması Madde 13(1) hükmüne göre, … belirtilen kişiler Türkiye de ikamet etme süresine bakılmaksızın Türk vatandaşlığını Bakanlık kararıyla yeniden kazanabilirler.”  Maddenin  metninde  …ikamet  etme  süresine bakılmaksızın…”, başlıkta ise …ikamet şartı aranmaksızın…” ifadelerine yer verilmiştir. Metindeki ifadenin, az da olsa belli bir süre ikamet etmiş olma  şeklinde  yorumlanması  ihtimali  bulunsa  da  ilgili  hükümlerin değerlendirilmesinden amacın bu olmadığı anlaşılmaktadır. Türkiye de hiç ikamet etmemiş veya başvuru sırasında ikamet etmiyor olanlar da bu yoldan Türk  vatandaşlığını  kazanabilirler33.  Yönetmelikte  de  m.  13  kapsamında olanlarla ilgili Türkiye de ikamet etme şartı”nın aranmayacağı (Yönetmelik m.  22(1))  belirtilmiş;  ayrıca,  buna  paralel  olarak  bunlardan  Türkiye de ikametlerini gösteren bilgi veya belgeler talep edilmemiştir (bkz. Yönetmelik m. 23).                                                   31  Bkz.  Türk  Vatandaşlığı  Kanunu  Tasarısı  ve  İçişleri  Komisyonu  Raporu  (1/458)”, <https://www.tbmm.gov.tr/sirasayi/donem23/yil01/ss90.pdf>,  (15.09.2021).  ERTEN, Tasarı, s. 47. 32  Doktrinde  millî  güvenlik”  bakımından  sadece  Emniyet  Genel  Müdürlüğünden  arşiv araştırmanının istenmesinin eksik olduğu belirtilmiştir: ERKAN, Millî Güvenlik ve Kamu Düzeni, s. 30. 33  ERTEN, Tasarı, s. 47; GÜNGÖR, Tâbiiyet Hukuku, s. 125; DOĞAN, s. 79. 912 Ankara Üni. Hukuk Fak. Dergisi, 70 (4) 2021: 899-932  Türk Vatandaşlığının Yeniden Kazanılması Türk vatandaşlığının m. 13 uyarınca ikamet şartı aranmaksızın yeniden kazanılması  konusunda  yetkili  makam  İçişleri  Bakanlığı  olarak belirlenmiştir.  Madde 13 hükmüne göre ikamet şartı aranmaksızın Türk vatandaşlığını yeniden kazanabilecek yabancılar şunlardır:  1. Çıkma İzni Alarak Türk Vatandaşlığını Kaybedenler TVK  m.  13(1)(a)  hükmüne  göre,  Türk  vatandaşlığını  ikamet  izni aranmaksızın talep edebilecek ilk grup Çıkma izni almak suretiyle Türk vatandaşlığını kaybedenler”dir. Özellikle yurt dışında çalışmaya giden ve gurbetçi  olarak  adlandırılan,  hangi  nedenle  olursa  olsun  Türk vatandaşlığından izin almak suretiyle ayrılan kişiler için önem taşıyan bir hükümdür34. Çıkma izni ile Türk vatandaşlığını kayıp, vatandaşlığın normal kayıp yolu olup; TVK nın 25 ve devamı maddelerinde düzenlenmiştir.  Madde 13(1)(a), çıkma izni almak suretiyle Türk vatandaşlığından ayrılanları ifade ettiğinden,  sadece  TVK  değil,  önceki  kanunî  düzenlemeler  döneminde, bunların  hükümlerine  göre  çıkma  izni  alarak  Türk  vatandaşlığını kaybedenler de hükmün kapsamı içindedir. Aksi ile ifade edersek, bend hükmü,  mülga  kanunlar  uyarınca  çıkma  izni  almak  suretiyle  Türk vatandaşlığından ayrılanları kapsamı dışında tutan bir ifadeye sahip değildir.  Çıkma izni almak suretiyle Türk vatandaşlığından ayrılan kişinin aslen veya  sonradan  Türk  vatandaşı  olması,  vatandaşlığı  yeniden  kazanma başvurusunda bulunması açısından bir fark oluşturmamaktadır.  Çıkma izni alarak Türk vatandaşlığından ayrılanların küçük çocukları da belli şartlarla Türk vatandaşlığını kaybedebilmektedir (bkz. m. 27(2)). TVK m. 13(1)(a) hükmü, söz konusu çocukları kapsamamaktadır. TVK bu çocukların, seçme hakkını kullanarak Türk vatandaşlığını daha kolay yoldan kazanmalarına imkân tanımıştır (bkz. m. 21). Ancak, seçme hakkının ergin olmadan itibaren üç yıl içinde kullanılması gerekmekte olup, herhangi bir nedenle üç yıl içinde başvurulmadığında bu kişiler, m. 13(1)(b) kapsamında Türk vatandaşlığını yeniden kazanabilirler. Bu çocuklar, ergin olmalarından evvel ana ve/veya babası Türk vatandaşlığını yeniden kazanırsa, TVK m. 20(2) de belirtilen şartların karşılanması kaydıyla, iradelerine bakılmaksızın                                                  34  DOĞAN, s. 79-80; ERDEM, s. 151, 156. 913  Rıfat ERTEN    Ankara Üni. Hukuk Fak. Dergisi, 70 (4) 2021: 899-932  Türk vatandaşlığını kazanırlar35. Ancak, bu ihtimalde, yöntem olarak veya teknik anlamda Türk vatandaşlığının yeniden kazanılmasından değil, Türk vatandaşlığını yeniden kazanan ana ve/veya babaya bağlı olarak vatandaşlık kazanma durumundan bahsedilebilir.  2.   Ana  veya  Babalarına  Bağlı  Olarak  Türk  Vatandaşlığını Kaybedenlerden  TVK da  Öngörülen  Süre  İçerisinde  Seçme Hakkını Kullanmayanlar İkamet etme şartı aranmaksızın Türk vatandaşlığını yeniden kazanma başvurusunda  bulanabilecek  diğer  grup,  m.  13(1)(b)  uyarıca,  Ana  veya babalarına  bağlı  olarak  Türk  vatandaşlığını  kaybedenlerden  21  inci maddede öngörülen süre içerisinde seçme hakkını kullanmayanlar”dır.  Bendde  ana  ve/veya  babanın  hangi  nedenle  Türk  vatandaşlığını kaybettiğinden açıkça bahsedilmemektedir; bununla birlikte, hükümde yer alan  21.  maddeye  bakıldığında,  27.  madde  uyarınca  Türk  vatandaşlığını kaybeden ana ve/veya babalarına bağlı olarak Türk vatandaşlığından ayrılan çocuklara  seçme  hakkının  tanındığı  görülmektedir.  Madde  27  ise  Türk vatandaşlığından  çıkmanın  geçerliliği  ve  sonuçlarını  düzenlemektedir. Dolayısıyla Türk vatandaşlığından çıkma izni alarak ayrılan ana ve/veya babalarına bağlı olarak Türk vatandaşlığını kaybetmiş çocuklardan, ergin olmalarından itibaren üç yıl içinde seçme hakkını kullanmayanların Türk vatandaşlığını yeniden kazanabilecek grup içinde sayıldığına şüphe yoktur.  Madde  13(1)(b)  ve  m.  21 de  açıkça  madde  numarasının belirtilmesinden, yani m. 13(1)(b) nin 21. maddeyi, madde 21 in de 27. maddeyi  zikretmiş  bulunmasından36  kaynaklı  bazı  sorunlar  ortaya çıkabilmektedir.  Bu bağlamda ortaya çıkan ilk sorun, m. 21 in lafzı itibariyle seçme hakkını, TVK m. 27 uyarınca ana babalarına bağlı olarak Türk vatandaşlığını kaybeden çocuklara tanımış olması karşısında, TVK öncesi yürürlükte olan                                                  35  Yönetmelik m. 38(2) hükmüne göre, Türk vatandaşlığını yeniden kazanmak isteyen ana veya babaya bağlı olarak işlem gören, aile kütüğünde kayıtlı çocuk için doğum belgesi ve doğum tutanağı istenmez.” 36  Benzer yaklaşımı mülga 403 sayılı TVK m. 8 in hem orijinal hem de 4866 sayılı Kanunla değiştirilen metninde de görmek mümkündür. Orijinal madde metni yeniden vatandaşlığa alınma imkânını mülga 403 sayılı TVK hükümlerine göre kaybedenler -çıkarma kararı verilenler  hariç-  hakkında  getirmiştir.  4866  sayılı  Kanunla  değişik  metinde  ise vatandaşlığın kaybına ilişkin hâller ve kanun numaraları belirtilmiştir.  914 Ankara Üni. Hukuk Fak. Dergisi, 70 (4) 2021: 899-932  Türk Vatandaşlığının Yeniden Kazanılması kanunî  düzenlemeler  uyarınca  Türk  vatandaşlığını,  çıkma  izniyle  Türk vatandaşlığından  ayrılan  ana  ve/veya  babalarına  bağlı  olarak  kaybeden çocukların seçme hakkını kullanabilip kullanamayacakları meselesidir. Zira m.  21 in  lafzı,  herhangi  bir  geçiş  hükmünün  bulunmaması  da  nazara alındığında, mülga 403 sayılı TVK döneminde Türk vatandaşlığından çıkma izni  almak  suretiyle  ayrılan  ana  ve/veya  babalarına  bağlı  olarak  Türk vatandaşlığını kaybeden çocukları dışlar bir ifadeye sahiptir. Bu çocukların m.  21  kapsamında  sayılmaması  ihtimalinde,  akabinde  m.  13(1)(b) kapsamında olmadıkları sonucuna da varılabilecektir.  Sorun, TVK, 2009 yılının Haziran ayında yürürlüğe girdiğine göre, mülga 403 sayılı TVK döneminde Türk vatandaşlığından ayrılan ana ve/veya babalarına bağlı olarak vatandaşlığını kaybetmiş ve hâlen ergin olmamış veya ergin olmasına rağmen üç yıl geçmemiş çocuklar bulunabileceğinden güncel ve önemlidir. Madde  21 in  gerekçesinde,  herkesin  vatandaşlığını  seçmede  serbest olduğu  ilkesi  uyarınca,  ana  ve  babalarına  bağlı  olarak  iradesi  dışında vatandaşlığını  kaybetmiş  çocuklara  seçme  hakkının  tanındığı  ifade edilmiştir. Yönetmelik m. 34(1) de gerekçeye paralel şekilde, Ana veya babaya bağlı olarak iradesi dışında Türk vatandaşlığını kaybetmiş olan ve ergin olmalarından itibaren  üç  yıl içinde  Türk  vatandaşlığını kazanmak üzere yazılı bildirimde bulunan kişiler”in seçme hakkını kullanmak suretiyle Türk  vatandaşlığını  kazanabilecekleri  hükme  bağlanmıştır.  Gerekçede  ve Yönetmeliğin ilgili hükmünde, madde numarası zikredilmediğinden, TVK öncesinde ana ve/veya babalarına bağlı olarak vatandaşlığını kaybetmiş olan çocukların da kapsam içine alındığı söylenebilecektir. Ancak, gerekçe ve Yönetmeliğin çizdiği çerçevenin, kanunun çizdiğinden daha geniş olduğunu da belirtmek gerekir. Zira bu çerçeve içine vatandaşlığı kazanma kararı iptal edilenlerin  Türk  vatandaşlığını  kaybeden  çocukları  dahi  girebilecektir. Kanunîlik  ilkesi  vatandaşlığın  kaybı,  yanında  kazanılmasında  da  geçerli olup; gerekçe ve Yönetmelik hükmünün, kanunun çizdiği çerçeve içinde ele alınması gerektiğini söylemek gerekir.  Doktrinde mülga 403 sayılı TVK döneminde ana ve/veya babalarına bağlı olarak Türk vatandaşlığını kaybeden bu çocukların seçme  hakkına sahip olup olmadıklarının yine mülga 403 sayılı TVK hükümlerine göre 915  Rıfat ERTEN    Ankara Üni. Hukuk Fak. Dergisi, 70 (4) 2021: 899-932  değerlendirilmesi  gerektiği  ifade  edilmiştir37.  Görüşte,  bu  çocukların vatandaşlığı bu yolla kazanma konusundaki haklarının korunması gerektiği fikri  hâkimdir.  Hakka  sahip  olmanın  tespitinde  mülga  403  sayılı  TVK hükümleri  esas  alınırken,  bu  yoldan  vatandaşlığın  kazanılması  şartları bakımından  ise  yürürlükteki  TVK  hükümlerinin  dikkate  alınacağı belirtilmektedir38. Makale konusu itibariyle, m. 21 kapsamında sayılmaları hâlinde bu çocuklar,  ergin  olmalarından  itibaren  üç  yıl  içinde  seçme  hakkını kullanmadıklarında  m.  13(1)(b)  uyarınca  Türk  vatandaşlığını  yeniden kazanabilecekler  arasında  sayılabileceklerdir.  Buna  karşılık,  kanun hükümlerinin lafzının esas alınması hâlinde aksi durum ve uygulama söz konusu olabilecektir.  Mülga 403 sayılı TVK döneminde ana ve/veya babalarına bağlı olarak vatandaşlığını  kaybetmiş  çocukların  m.  21  ve  buna  paralel  olarak  m. 13(1)(b)  kapsamına  alınmamaları  düşüncesinin  makul  bir  gerekçesi bulunmamaktadır. Gerçekten de TVK nın yürürlüğe girdiği tarihten birkaç ay önce ana ve/veya babalarına bağlı olarak Türk vatandaşlığını kaybeden çocuklarla, TVK nın yürürlüğünden hemen sonra ana ve/veya babalarına bağlı  olarak  Türk  vatandaşlığını  kaybeden  çocuklar  arasında  ayırım yapılması, eşitlik ilkesi yanında hakkaniyet açısından da eleştiriye açıktır.  Olması  gereken,  bu  çocukları  da  içerecek  şekilde  söz  konusu maddelerde  veya  en  azından  m.  21 de  gerekli  değişikliklerin  yapılması suretiyle, muhtemel yorum ihtilâflarının önüne geçilmesidir. Madde  13(1)(b)  ile  ilgili  ikinci  sorun,  yine  madde  numaralarının belirtilmesinden  dolayı,  seçme  hakkını  kullanarak  Türk  vatandaşlığından ayrılan ana ve/veya babalarına bağlı olarak Türk vatandaşlığını kaybeden çocukların  bend  kapsamında  olup  olmadıkları  hususunda  çıkmaktadır. Sorunun çözümü, bu çocukların m. 21 uyarınca seçme hakkına sahip olup olmadıklarının  tespitine  bağlıdır.  Seçme  hakkı  ile  Türk  vatandaşlığını kaybetmenin  geçerliliği  ve  sonuçlarının  düzenlendiği  TVK nın  35. maddesinin  ikinci  fıkrasında,  seçme  hakkını  kullanarak  Türk                                                  37  GÜNGÖR, Tâbiiyet Hukuku, s. 164. Mülga 403 sayılı TVK m. 12/I/c de, çıkma izni almak veya seçme hakkını kullanmak suretiyle Türk vatandaşlığından ayrılan ana ve/veya babalarına bağlı olarak Türk vatandaşlığını kaybeden çocuklara Türk Medenî Kanununa göre ergin olmalarından itibaren bir yıl içinde seçme hakkı yoluyla Türk vatandaşlığını kazanma imkânı tanınmıştır.  38  GÜNGÖR, Tâbiiyet Hukuku, s. 164.  916 Ankara Üni. Hukuk Fak. Dergisi, 70 (4) 2021: 899-932  Türk Vatandaşlığının Yeniden Kazanılması vatandaşlığından  ayrılan  kişilerin  eşleri  ve  çocukları  hakkında  m.  27 hükümlerinin uygulanacağı hükme bağlanmıştır. Şu hâlde, bu çocuklar m. 27 uyarınca  mı  yoksa  m.  35(2)  hükmü  uyarınca  mı  Türk  vatandaşlığını kaybetmektedirler? Bu hükümler çerçevesinde,  birbirine tamamen  zıt iki düşünce ileri sürülebilir. İlk olarak, bu çocukların Türk vatandaşlığını m. 35(2)  hükmünün  atfı  dolayısıyla  m.  27(2)  hükmü  uyarınca  kaybettiği düşünülebilir ki bu durumda m. 21 uyarınca seçme hakkına sahip oldukları söylenebilir39. İkinci olarak, m. 35 de tekrara gitmemek amacıyla m. 27 nin zikredildiği; m. 27 ye atıf yapılmadığı; dolayısıyla bu çocukların sadece m. 35  hükmü  uyarınca  Türk  vatandaşlığını  kaybettiği  söylenebilir  ki  bu durumda ise söz konusu çocukların m. 21 kapsamında seçme hakkına sahip olmadıkları  sonucuna  varılabilir40.  İlk  düşünce  kabul  edildiğinde  bu çocuklar,  m.  21  uyarınca  seçme  hakkı  ile  Türk  vatandaşlığını kazanabilecekler ve bu hakkın kullanımına ilişkin süreyi geçirdiklerinde ise TVK  m.  13(1)(b)  kapsamında  Türk  vatandaşlığını  yeniden  kazanma talebinde bulunabileceklerdir. İkinci düşüncenin sonucu, bu çocukların ne seçme haklarının bulunduğu ve ne de m. 13(1)(b) kapsamında sayıldıklarıdır. Kanımızca,  ilk  düşünce doğrudur;  çünkü  bu  çocukları  seçme  hakkından                                                  39  Bu yönde görüşler için bkz. ERTEN, Tasarı, s. 59; GÜNGÖR, Tâbiiyet Hukuku, s. 165; AYBAY, Rona / ÖZBEK, Nimet / ERSEN PERÇİN, Gizem: Vatandaşlık Hukuku, Ankara: Siyasal Kitabevi 2019, s. 148; DARDAĞAN KİBAR, s. 277-278; DARDAĞAN KİBAR, Esra Gül: Türk Vatandaşlığının İradî Olarak Kazanılması”, Prof. Dr. Esin KONANÇ  Anısına  TC-KKTC  Karşılaştırmalı  Vatandaşlık  Hukuku  Sempozyumu, Bildirileri  ve  Tartışmaları  (23.12.2016),  Gazimağusa:  Kuzey  Kıbrıs:  Doğu  Akdeniz Üniversitesi Yayınevi 2018, s. 57. TVK tasarı hâlindeyken tasarının 21. maddesinin metninde  bu  konuda  açık  bir  hükme  yer  verilmesi”nin  yerinde  olacağı,  sadece vatandaşlıktan çıkan kişilerin çocuklarıyla sınırlı olarak bu hak tanınmak isteniyorsa, madde numarası vermekle yetinmeyip yolun isminin” de açıkça yazılması gerektiği ifade edilmiştir:  TANRIBİLİR,  Feriha  Bilge:  Türk  Vatandaşlığı  Kanunu  Tasarısının Vatandaşlığın Kazanılmasına İlişkin Hükümleri”, Türkiye Barolar Birliği Dergisi, 2008, S. 75, s. 54. 40  TVK  m.  21 de  seçme  hakkının  27.  madde  uyarınca  Türk  vatandaşlığından  ayrılan çocuklara hasredildiği yönündeki görüş için bkz. DOĞAN, s. 163. Madde 21 hükmüne dair sadece çıkma izni alarak Türk vatandaşlığından ayrılan ana ve/veya babalarına bağlı olarak  vatandaşlığını  kaybeden  çocuklar  kapsamında  yapılan  açıklamalar  için  bkz. ERDEM, s. 211-212; NOMER, s. 120.   TVK  m.  13 ün  gerekçesinde  …  çıkma  izni  almak  suretiyle  Türk  vatandaşlığını kaybedenler ile ana ve babalarına bağlı olarak Türk vatandaşlığını kaybeden ve kanunda belirtilen süre içinde seçme hakkını kullanmayan kişiler…” ifadesine yer verilmiştir. Bu çerçevede,  m.  13 ün  sadece  çıkma  izni  alarak  Türk  vatandaşlığından  ayrılan  Türk vatandaşları ile birlikte kendilerini takip eden çocuklarına yönelik olarak madde tasarısının hazırlandığı sonucuna varılabilir. 917  Rıfat ERTEN    Ankara Üni. Hukuk Fak. Dergisi, 70 (4) 2021: 899-932  mahrum bırakmanın bir anlamı bulunmamaktadır. Netice olarak, çıkma izni alarak veya seçme hakkını kullanarak Türk vatandaşlığından ayrılan ana ve/veya babalarına bağlı olarak vatandaşlıklarını kaybeden küçük çocukların m.  13(1)(b)  kapsamına  girdiklerini  belirtebiliriz41.  Ancak,  vatandaşlığın kazanılması gibi kişi ve devlet açısından ciddî sonuçları olan kanunî bir düzenlemenin, muhtemel böyle  bir yorum ihtilâfını engelleyecek şekilde kaleme alınması önemlidir.  Madde 13(1)(b) de yer verilen ana veya babaları” ifadesi geçmiş olsa da,  ana  ve/veya  babanın  birlikte  çıkma  izni  alarak  veya  seçme  hakkını kullanarak Türk vatandaşlığından ayrılmaları durumunda kendilerini takip eden çocukları da evleviyetle bu hükmün kapsamındadır.  Çocukların,  seçme  hakkını  kullanabilecek  olmalarına  rağmen  bu haklarını süresinde kullanmamalarının nedeni önemli değildir. Doktrinde, süresi  içinde  Türk  vatandaşlığını  kazanma  talebinde  bulunmayan  bu çocukların duygu bağından” söz etmenin zor olduğu belirtilerek, bunlar için ikamet şartının neden aranmadığının anlaşılamadığı ifade edilmiştir42.  B.   TVK  m.  43  Uyarınca  Türk  Vatandaşlığının  Yeniden Kazanılması TVK nın Çeşitli Hükümler” başlıklı beşinci bölümü içinde düzenlenen m.  43 de,  Türk  vatandaşlığını  ikamet  şartı  aranmaksızın  yeniden kazanabilecek iki gruba  daha yer verilmiştir. Genel olarak bakıldığında, mülga  403  sayılı  TVK  döneminde  haklarında  kaybettirme  kararı verilenlerden bazıları ve mülga 1312 sayılı TVK döneminde haklarında ıskat kararı verilenlerin kapsama alındığı görülmektedir.  Madde  43 ün  orijinal  metni,  403  sayılı  Kanuna  göre  Türk vatandaşlığını  kaybedenler”  başlığı  altında  mülga  403  sayılı  TVK döneminde haklarında kaybettirme kararı verilen bazı kişilerin millî güvenlik bakımından engel teşkil edecek bir hâli bulunmamak kaydıyla ikamet şartı aranmaksızın Bakanlar Kurulu kararıyla vatandaşlığı yeniden kazanmalarını hükme bağlamıştır. Madde 43 hükmü, daha sonra, 19.10.2017 tarihli ve 7039 sayılı Nüfus Hizmetleri Kanunu ile Bazı Kanunlarda Değişiklik Yapılmasına Dair  Kanunun43  (7039  sayılı  Kanun)  32.  maddesi  ile  değiştirilmiştir.                                                  41  GÜNGÖR, Tâbiiyet Hukuku, s. 126.  42  DOĞAN, s. 80. 43  RG,  03.11.2017,  S.  30229.  7039  sayılı  Kanunla  TVK nın  başka  hükümlerinde  de değişiklikler  yapılmıştır.  Yapılan  değişiklikler  hakkında  değerlendirmeler  için  bkz. 918 Ankara Üni. Hukuk Fak. Dergisi, 70 (4) 2021: 899-932  Türk Vatandaşlığının Yeniden Kazanılması Değişiklikle madde başlığı, metne uyumlu bir şekilde Türk vatandaşlığını kaybedenler  veya  vatandaşlıktan  ıskat  edilenler”  olarak  yeniden düzenlenmiştir. Değişik metnin ilk fıkrasında, orijinal metin büyük oranda korunmuş,  ancak  yetkili  makam  İçişleri  Bakanlığı  olarak  belirlenmiştir. İkinci ve üçüncü fıkra, maddenin orijinalinde olmayan yeni hükümlerdir.  İkinci  fıkra,  aşağıda  değinileceği  üzere,  mülga  1312  sayılı  TVK döneminde  haklarında  ıskat  kararı  verilen  kişilerin  Türk  vatandaşlığını yeniden kazanmalarına ilişkindir. Madde 43 ün değişik üçüncü fıkrası ise, millî  güvenlik  bakımından  engel  teşkil  edecek  hâli  bulunmayanların taleplerinin  İçişleri  Bakanlığı  tarafından  reddedileceğini  hükme bağlamaktadır.  Millî  güvenlik  bakımından  engel  teşkil  edecek  bir  hâli bulunmama  şartı, vatandaşlığın yeniden  kazanılmasında  aranan  ortak bir şarttır.  Şartın  bulunup  bulunmadığını  tespit  edecek  mercii,  başvuruyu değerlendirerek karar verecek yetkili makamdır. Bu şartın gerçekleşmemesi hâlinde,  ilgilinin  Türk  vatandaşlığını  kazanması  mümkün  değildir.  Yani ilgilinin millî güvenlik bakımından engel teşkil edecek bir hâli bulunmasına rağmen vatandaşlığı yeniden kazanma kararı verilemez. Şu hâlde, m. 43(1) ve (2) uyarınca yetkili kılınan ve millî güvenlik açısından da değerlendirme yapacak olan İçişleri Bakanlığının yetkisine dair üçüncü fıkrada belirtilen hüküm, olanın teyidinden öte bir yenilik getirmemektedir44.  Aşağıda  görüleceği  üzere  TVK  hükümleri  uyarınca  haklarında kaybettirme kararı verilenler için Türkiye de üç yıl ikamet şartı aranırken, mülga  403  sayılı  TVK nın  belirtilen  hükümleri  kapsamında  haklarında kaybettirme  kararı  verilenler  ile  mülga  1312  sayılı  TVK  döneminde haklarında  ıskat  kararı  verilenlerin  Türk  vatandaşlığını  yeniden kazanmasında ikamet şartı aranmamaktadır.  Yönetmeliğin  38.  maddesinin  sekizinci  fıkrasında,  TVK nın  43. maddesine göre yeniden Türk vatandaşlığını kazanmak isteyen kişilerden aranan şartları taşıyanların Bakanlığın teklifi ve Bakanlar Kurulunun kararı ile Türk vatandaşlığını yeniden” kazanabilecekleri belirtilmiştir. Bakanlığın                                                                                                                    ERKAN,  Mustafa:  Türk  Vatandaşlığı  Kanununda  7039  Sayılı  Kanun  ile  Yapılan Değişikliklerin İncelenmesi”, Public and Private International Law Bulletin, Y. 29, S. 2, s. 415 vd (Değişiklikler). 44  Madde  43(3)  düzenlemesine  gerek  olmadığı;  düzenlemenin  faydalı  fazlalık  olarak değerlendirilebileceği yönünde görüş için bkz. ERKAN, Değişiklikler, s. 433. Hükmün, bu hususta idareye hiçbir takdir hakkı tanınmadığını açıkça düzenlediği yönündeki görüş için bkz. ERDEM, s. 154. 919  Rıfat ERTEN    Ankara Üni. Hukuk Fak. Dergisi, 70 (4) 2021: 899-932  teklifi”nin, TVK da yer almaması itibariyle kanunîlik ilkesi çerçevesinde eleştiri getirilebilirse de 7309 sayılı Kanun değişikliği ile m. 43 uyarınca Türk  vatandaşlığının  yeniden  kazanılmasında  İçişleri  Bakanlığı  yetkili makam  olarak  tayin  edilmiştir.  Kanuna  uygun  şekilde  değiştirilmeyen Yönetmelik m. 38(8) hükmünün bu şekliyle m. 43 kapsamında uygulanma kabiliyeti bulunmamaktadır.  Madde 43 hükmüne göre ikamet şartı aranmaksızın Türk vatandaşlığını yeniden kazanabilecek yabancılar şunlardır: 1.   Mülga 403 sayılı TVK m. 25 in (a), (ç), (d) ve (e) Bentleri Uyarınca Türk Vatandaşlığını Kaybetmiş Kişiler TVK m. 43(1) hükmüne göre, Mülga 403 sayılı Türk Vatandaşlığı Kanununun 25 inci maddesinin (a), (ç), (d) ve (e) bentleri uyarınca Türk vatandaşlığını kaybetmiş olan kişiler, başvurmaları halinde, millî güvenlik bakımından engel teşkil edecek bir hali bulunmamak kaydıyla, Türkiye de ikamet  etme  şartı  aranmaksızın  Bakanlık  kararı  ile  yeniden  Türk vatandaşlığına  alınabilirler.”  Bu  fıkra  7039  sayılı  Kanunla  yeniden düzenlenmiştir.  Fıkra  metinde  ufak  bazı  değişiklikler  yapılmıştır;  ama öncesiyle çok önemli bir farklılık da mevcuttur. Yetkili makam değişiklik öncesinde Bakanlar Kurulu iken, İçişleri Bakanlığı olarak belirlenmiştir.  Mülga  403  sayılı  TVK  uyarınca  haklarında  kaybettirme  kararı verilenlerden  TVK  m.  43(1)  kapsamında  Türk  vatandaşlığını  yeniden kazanma talebinde bulunabilecek olanlar şunlardır: a) İzin almaksızın kendi istekleriyle yabancı bir Devlet vatandaşlığını kazananlar… ç) Yurt dışında bulunup da muvazzaf askerlik görevini yapmak veya Türkiye`de savaş ilanı üzerine, yurt dışında bulunup da, yurt savunmasına katılmak için yetkili kılınmış makamlar tarafından usulen yapılacak çağrıya mazeretsiz olarak üç ay içinde icabet etmiyenler, d) Sevk sırasında veya kıtalarına katıldıktan sonra  yurt  dışına  kaçıp  da  kanuni  süre  içinde  dönmiyenler,  e)  Silahlı Kuvvetler mensupları ile askerlik görevini yapmakta olanlardan görev, izin, hava değişimi veya tedavi için yurt dışında bulunup da süresi bittiği halde mazeretsiz olarak üç ay içinde geri dönmiyenler,… 45”  TVK nın en olumlu yönlerinden biri, vatandaşlığın irade dışı kaybına neden olabilecek eylem tiplerini azaltmış olmasıdır. Gerçekten de mülga 403                                                  45  Mülga 403 sayılı TVK m. 25 son hükmüne göre, (ç), (d) ve (e) bendlerine göre karar verilebilmesi için Milli Savunma Bakanlığının teklifi” aranmıştır. 920 Ankara Üni. Hukuk Fak. Dergisi, 70 (4) 2021: 899-932  Türk Vatandaşlığının Yeniden Kazanılması sayılı TVK nın 25. maddesinde, sekiz bendde sayılan kaybettirme kararına neden  olabilecek  eylem  tiplerinden  sadece  ikisi  (m.  25/I,  b  ve  c)  bazı değişikliklerle TVK m. 29 a alınmış; bunlara yeni bir neden eklenmiştir46. Kaybettirmeye neden olabilecek eylem tipleri azaltılırken, diğer taraftan ağır sonuçları olan çıkarma kurumuna da TVK da yer verilmemiştir. Daha sonra, aşağıda değinileceği üzere,  2017 yılında  eklenen ikinci fıkra ile  birlikte kaybettirme nedeni sayısının dörde çıktığını ifade edelim.  Madde 43(1) de, mülga 403 sayılı TVK nın kaybettirme nedenlerini düzenleyen 25. maddesinde yer almakla birlikte, TVK ya alınmayan bazı nedenlere  göre  haklarında  kaybettirme  kararı  verilmiş  kişilere  Türk vatandaşlığını yeniden kazanma imkânı getirilmiştir. Hükmün açık ifadesi karşısında, mülga 403 sayılı TVK nın 25. maddesinin, birinci fıkrasının (a), (ç), (d) ve (e) bendlerine göre haklarında kaybettirme kararı verilenler için böyle  bir  imkân  tanınmış;  ancak,  (f)  ve  (h)  bendleri47  ile  çıkarmanın düzenlendiği 26. madde, kapsama dâhil edilmemiştir. Hariç bırakılan bu gruplarla  ilgili  TVK nın  başka  herhangi  bir  maddesinde  de  hüküm bulunmamaktadır.  Mülga  403  sayılı  TVK nın  yürürlüğü  döneminde  bu hükümlere göre vatandaşlığın kaybı söz konusu olmadığından bu bendlere ve maddeye TVK m. 43 de yer verilmediği düşünülebilir48 ya da kanun koyucu,  Türkiye  ile  ilgi  ve  bağlılığını  gösteren  resmî  temas  ve  işlemi bulunmadığından  haklarında  kaybettirme  kararı  verilmiş  kişilere  Türk vatandaşlığını  yeniden  kazanma  imkânı  vermemiş  olabilir49.  Maalesef maddenin  gerekçesinde  söz  konusu  nedenlerin  hariç  bırakılmasına  dair açıklayıcı bir bilgi bulunmamaktadır.                                                   46  TVK tasarı hâlindeyken kaybettirme nedenleri hakkında yapılan değerlendirmeler için bkz. TANRIBİLİR,  Feriha  Bilge:  Vatandaşlığın  İrade  Dışı  Kayıp  Halleri”,  Türk Vatandaşlığı Kanunu Tasarısı Sempozyumu (29 Şubat 2008), Editörler Vahit DOĞAN / Feriha Bilge TANRIBİLİR / Banu ŞİT, Ankara: Seçkin 2008, s. 150 vd; TANRIBİLİR, Feriha Bilge: Türk Vatandaşlığı Kanunu Tasarısının Vatandaşlığın Kaybına İlişkin Hükümleri”, Türkiye Barolar Birliği Dergisi, 2008, S. 76, s. 41 vd.  47  Mülga 403 sayılı TVK nın m. 25/I, (f) ve (h) hükümleri şu şekildedir: f) Yetkili makam kararı ile Türk vatandaşlığını kazandıktan sonra kesintisiz olarak en az yedi yıl Türkiye dışında oturan ve Türkiye ile ilgisini ve bağlılığını kesmediğine ve Türk vatandaşlığını muhafaza ettiğine delalet edecek resmi temas ve işlemleri bulunmayanlar… h) Herhangi bir yolla yabancı bir Devlet vatandaşlığını kazanmış olup, kesintisiz olarak en az yedi yıl Türkiye  dışında  oturan  ve  Türkiye  ile  ilgisini  ve  bağlılığını  kesmediğine  ve  Türk vatandaşlığını  muhafaza  etmek  isteğine  delalet  edecek  resmi  temas  ve  işlemlerde bulunmayanlar…” 48  ERTEN, Tasarı, s. 49, dpn. 72.  49  GÜNGÖR, Tâbiiyet Hukuku, s. 127, dpn. 395.  921  Rıfat ERTEN    Ankara Üni. Hukuk Fak. Dergisi, 70 (4) 2021: 899-932  Belirtildiği üzere mülga 403 sayılı TVK nın 25. maddesinin birinci fıkrasının (b) ve (c) bendleri, kaybettirme nedeni olarak TVK ya alınmıştır (bkz. TVK m. 29(1), (a) ve (b)). Ancak mülga 403 sayılı TVK döneminde bu hükümlere  göre  -varsa-  haklarında  kaybettirme  kararı  verilenlerin  TVK uyarınca  Türk  vatandaşlığını  yeniden  kazanabilmeleri  mümkün  değildir. Bunlar madde metninde sayılmadıklarından TVK m. 43(1) kapsamında da yeniden vatandaşlığa alınamazlar. Aşağıda belirtileceği üzere bunların TVK m.  14  kapsamında  ikamet  şartıyla  Türk  vatandaşlığını  yeniden kazanabilmeleri de mümkün değildir. Zira TVK m. 14, bu imkânı, TVK m. 29 uyarınca haklarında kaybettirme kararı verilenlere tanımıştır.  2.   Mülga 1312 sayılı TVK ya Göre Vatandaşlıktan Iskat Edilmiş Kişiler TVK nın 43. maddesinin 2017 yılında 7039 sayılı Kanun değişikliği ile getirilen ikinci fıkrasına göre Mülga 28/5/1928 tarihli ve 1312 sayılı Türk Vatandaşlığı  Kanununa  göre  vatandaşlıktan  ıskat  edilmiş  kişiler, başvurmaları halinde, millî güvenlik bakımından engel teşkil edecek bir hali bulunmamak  kaydıyla,  İçişleri  Bakanlığının  kararı  ile  yeniden  Türk vatandaşlığına alınabilirler.” TOK ve Mülga 1312 sayılı TVK nın yürürlükte olduğu dönemde aslen Türk vatandaşı iken haklarında ıskat kararı verilen kişilere50, mülga 403 sayılı  TVK da  kabul  edilen  özel  bir  hükümle,  belli  bir  süre  içinde başvurmaları  hâlinde  Türk  vatandaşlığını  yeniden  kazanmalarına  imkân sağlanmıştır51. Mülga 403 sayılı TVK döneminde, mülga 1312 sayılı TVK uyarınca haklarında ıskat kararı verilen kişilere belli bir sürede başvurmaları hâlinde  vatandaşlığı  yeniden  kazanma  hakkı  veren  başka  kanunî düzenlemeler  de  yapılmıştır52.  Dolayısıyla,  Türk  vatandaşlık  hukuku                                                  50  Mülga  1312  sayılı  TVK nın  ıskata  ilişkin  hükümleri  için  bkz.  GÜNGÖR,  Tâbiiyet Hukuku, s. 127-128.  51  Metin için bkz. yuk. dpn. 21. 52  Mülga 403 sayılı TVK ya 2383 sayılı Kanunla eklenen ek geçici madde 1 şu şekildedir: 1312 sayılı Türk Vatandaşlığı Kanunu hükümlerine göre vatandaşlıktan ıskat edilmiş veya başka bir nedenle vatandaşlığımızı kaybetmiş doğuştan Türk vatandaşı olan kişilerin bu Kanunun yürürlük tarihinden başlayarak 2 yıl içinde yeniden Türk vatandaşlığına girmek isteğinde bulunmaları ve vatandaşlığa alınmalarında bir sakınca görülmemesi halinde, haklarında 403 sayılı Kanunun 8 nci maddesini uygulamaya Bakanlar Kurulu yetkilidir.” Bu hüküm 1981 yılının Şubat ayında yürürlüğe girmiştir. 3540 sayılı Kanunun geçici maddesi şu şekildedir: 1312 sayılı Türk Vatandaşlığı Kanunu hükümlerine göre vatandaşlıktan ıskat edilmiş, doğuştan Türk vatandaşı olan kişilerin bu 922 Ankara Üni. Hukuk Fak. Dergisi, 70 (4) 2021: 899-932  Türk Vatandaşlığının Yeniden Kazanılması doktrininde kısaca af kanunu olarak anılan, 1964, 1981 ve 1989 yıllarında çıkarılan  kanunlarda  belirlenen  hak  düşürücü  süreler  içinde  başvuruda bulunmayanlar  veya  başvurusu  reddedilenler  ile  sonradan  (mükteseben) Türk vatandaşı iken haklarında çıkarma kararı verildiğinden söz konusu af kanunlarından  yararlanamayanlar  TVK  m.  43(2)  uyarınca  Türk vatandaşlığını yeniden kazanma başvurusunda bulunabileceklerdir.  Kanun  koyucu,  hâlen  bu  durumda  olan  kişiler  bulunduğundan  olsa gerek, böyle bir düzenleme yapma ihtiyacı hissetmiştir. Mülga 403 sayılı TVK,  1964  yılında  yürürlüğe  girdiğine  göre,  haklarında  çıkarma  kararı verilen kişilerin de en az 18 yaşında olduğunu farz ettiğimizde, değişikliğin yapıldığı tarih itibariyle bunların 71 ve üzeri yaşlarda oldukları söylenebilir. Hükmün gerekçesinde, ihtiyaca dair bir açıklık bulunmamaktadır.  TVK, mülga 403 sayılı TVK uyarınca haklarında kaybettirme kararı verilenlerin tamamına yeniden vatandaşlığı kazanma imkânı vermediği gibi çıkarılanlara  dair  de  bir  hüküm  içermemektedir.  Bununla  birlikte,  1964 tarihinde yürürlükten kalkan 1312 sayılı TVK kapsamında haklarında ıskat kararı verilenler için, ikamet şartı aranmaksızın ve herhangi bir süre şartı getirilmeksizin  Türk  vatandaşlığını  yeniden  kazanabilmeleri  imkânı getirilmiştir53.  IV.  TÜRK  VATANDAŞLIĞININ  İKAMET  ŞARTIYLA YENİDEN KAZANILMASI TVK m. 14 hükmüne göre, 29 uncu madde uyarınca Türk vatandaşlığı kaybettirilenler Cumhurbaşkanı kararıyla, 34 üncü madde uyarınca Türk vatandaşlığını kaybedenler Bakanlık kararıyla, millî güvenlik bakımından engel teşkil edecek bir halinin bulunmaması ve Türkiye'de üç yıl ikamet etmek şartıyla Türk vatandaşlığını yeniden kazanabilirler.”  Yetkili makam kararıyla vatandaşlığın kazanılmasının bir yolu olması itibariyle, söz konusu madde kapsamında da ilgili başvuruda bulunmalıdır.                                                                                                                    Kanunun yürürlük tarihinden başlayarak iki yıl içinde yeniden Türk vatandaşlığına girmek isteğinde bulunmaları ve vatandaşlığa alınmalarında bir sakınca görülmemesi halinde, haklarında 403 sayılı Kanunun 8 inci maddesi hükümlerini uygulamaya Bakanlar Kurulu yetkilidir.” Bu hüküm 1989 yılının Nisan ayında yürürlüğe girmiştir.  53  Mülga 403 sayılı TVK m. 26 kapsamında haklarında çıkarma kararı verilenlerin TVK m. 43(2) hükmünden dışlanmasının mülga 1312 sayılı TVK nın fiile kalkışmayı, mülga 403 sayılı TVK nın ise fiilin tamamlanmış olmasını müeyyilendirmesi ile ilişkilendirmenin mümkün olduğu yönünde görüş için bkz. GÜNGÖR, Tâbiiyet Hukuku, s. 130. 923  Rıfat ERTEN    Ankara Üni. Hukuk Fak. Dergisi, 70 (4) 2021: 899-932  Ek  olarak  bunların  hükümde  sayılan  kişilerden  olması,  millî  güvenlik bakımından engel teşkil edecek bir hâlinin bulunmaması ve Türkiye de üç yıl ikamet etmiş olma şartının gerçekleşmesi gerekmektedir. Bu şartların varlığı  ve  yetkili  makamın  talebi  kabul  etmesi  hâlinde  ilgili,  Türk vatandaşlığını  yeniden  kazanacaktır.  İkamet  şartı  ile  vatandaşlığın kazanılmasında  yetkili  makam,  ilgilinin  Türk  vatandaşlığını  kaybetme nedenine göre farklı belirlenmiştir. A. İkamet Şartı TVK m. 14 de sayılan kişiler, Türkiye de üç yıl ikamet etmek şartıyla” Türk vatandaşlığını yeniden kazanabilirler54. İkametten anlaşılması gereken, Türkiye de Türk hukukuna uygun şekilde bulunmaktır (TVK m. 15). Yani, Türkiye de fiilen bulunma, şartın gerçekleşmesi için yeterli değildir; başvuru sahibinin  Türkiye ye  girişinin  ve  Türkiye de  kalışının  ilgili  mevzuata aykırılık  teşkil  etmemesi  gerekir.  Aksi  takdirde  vatandaşlığı  yeniden kazanma talebi ikamet şartı sağlanamadığından reddedilecektir.  Türkiye de ikamet şartının hangi dönem için aranacağı 14. maddenin metninde  belirtilmemiştir.  Buna  göre  değişik  ihtimaller  düşünülebilir: İkamet  süresinin  başvurudan  geriye  doğru  üç  yıl  olması  gerektiği söylenebilir. Yahut Türk vatandaşlığının kaybından sonra fakat başvurudan önce, herhangi bir zaman aralığında üç yıl ikamet etmiş olmanın yeterli olduğu da savunulabilir55. Hatta işin niteliğine ters düşse bile, madde hükmü, vatandaş iken Türkiye de ikamet edilmesini yeterli sayar bir şekilde yoruma da  müsaittir56.  Maddenin  amacına  en  uygun  yorumun,  -genel  olarak vatandaşlığın kazanılmasında aranan ikamet şartı için belirtildiği gibi- şartın başvuru  tarihinden  geriye  doğru  üç  yıl  ikamet  etmiş  olma  şeklinde anlaşılmasıdır. Yönetmelik, başvurudan geriye doğru Türkiye de kesintisiz olarak üç yıl ikamet ettiğine dair il emniyet müdürlüğünden alınan yurda giriş  ve  çıkış  tarihlerini  gösteren  belge”nin  sunulmasını  arayarak (Yönetmelik m. 23(g)), bu konudaki yorum ihtilâflarının önüne geçmiştir. Yönetmeliğin  aynı  hükmünde,  ayrıca  başvuru  tarihinden  ileriye  doğru                                                  54  Türk vatandaşlığının kazanılmasında Türkiye de ikamet etme şartının arandığı diğer yol Türk vatandaşlığının genel olarak kazanılmasıdır. Genel olarak vatandaşlığı kazanma başvurusunda bulunan yabancılar için aranan şartlardan biri [b]aşvuru tarihinden geriye doğru Türkiye de kesintisiz beş yıl ikamet etmek”tir (TVK m. 11(1)(b)).  55  Bu bağlamda, Madde metninden hareketle, muhtemelen, herhangi bir zamanda üç yıllık ikametin yeterli kabul edileceği” görüşü için bkz. NOMER, s. 96.  56  ERTEN, Tasarı, s. 48.  924 Ankara Üni. Hukuk Fak. Dergisi, 70 (4) 2021: 899-932  Türk Vatandaşlığının Yeniden Kazanılması vatandaşlık  işlemlerinin  sonuçlandırılmasına  yetecek  süreli  ikamet tezkeresi”nin başvuru evrakına eklenmesi istenmiş; ancak, herhangi bir süre öngörülmemiştir57. Başvurudan itibaren yeterli süreli ikamet izni bulunması gerektiğine  dair  TVK da  bir  açıklık  bulunmamaktadır.  Muhtemelen vatandaşlığın kazanılması şartlarının karar tarihinde de bulunması gerektiği düşüncesiyle  Yönetmeliğe  söz  konusu  ifade  eklenmiş  olabilir.  Yine  de Yönetmelikle  aranan  bu  gerekliliğin  kanunîlik  açısından  eleştiriye  açık olduğunu söyleyebiliriz.  Genel olarak vatandaşlığın kazanılmasında, başvuru tarihinden geriye doğru kesintisiz beş yıl ikamet etme şartı aranırken (TVK m. 11(1)(b)), m. 14 de ikametin kesintisiz” olmasından bahsedilmemiştir. Bununla birlikte Yönetmelik m. 23(1)(g) hükmü, Türkiye de kesintisiz olarak üç yıl ikamet edildiğine  dair  belgeyi,  başvuruya  eklenmesi  gereken  evrak  arasında saymıştır.  Türk  vatandaşlığının  yeniden  kazanılmasında  yerleşme  niyeti aranmadığından, ikametin saiki önem taşımamaktadır. Yönetmelik hükmü dikkate alındığında, TVK m. 15 hükmü uyarınca, başvuru sahibinin üç yıl içinde bir defada veya farklı zamanlarda toplam on iki ayı geçmeyen süre yurt  dışında  bulunması  ikameti  kesmeyecektir58.  Şu  durumda,  başvuru sahibinin başvuru tarihinden geriye doğru üç yıllık süre içinde on iki ayı geçmeyen  bir süre  -yani aranan  sürenin yaklaşık üçte biri- yurt dışında kalması, ikamet şartının gerçekleşmesini engellemeyecektir.  B.   Türk Vatandaşlığını Türkiye de İkamet Etme Şartıyla Yeniden Kazanabilecekler 1.   Türk  Vatandaşlığını  TVK  m.  29  Uyarınca  Kaybettirme Kararıyla Kaybedenler TVK  m.  29  uyarınca  haklarında  kaybettirme  kararı  verilenler  Türk vatandaşlığını Cumhurbaşkanı kararıyla yeniden kazanabilirler (karş. m. 43). Yetkili makam TVK nın ilk hâlinde Bakanlar Kurulu iken 2018 yılında Cumhurbaşkanı olarak değiştirilmiştir59.                                                   57  Yeniden Türk Vatandaşlığının Kazanılması Başvuru Formunun (Form No. Vat-5) ilk hâlinin arka sayfasında, ikamet tezkeresinin başvuru tarihinden ileriye doğru en az altı aylık olması gerektiği belirtilmiştir. Ancak, Forumdaki bu şart daha sonra kaldırılmıştır. Vat-5 No lu Form için bkz. <https://www.nvi.gov.tr/turk-vatandasliginin-kazanilmasi>, (15.09.2021). 58  Bu yönde bkz. GÜNGÖR, Tâbiiyet Hukuku, s. 134. 59  Bkz. 700 sayılı KHK m. 188/b.  925  Rıfat ERTEN    Ankara Üni. Hukuk Fak. Dergisi, 70 (4) 2021: 899-932  Haklarında  kaybettirme  kararı  verilebilecekler,  kaybettirme  kararı vermeye  yetkili  makam  vs  hususlar  TVK  m.  29 da  düzenlenmiştir. Kaybettirme kararına neden olabilecek eylem tipleri iki fıkrada dört grupta toplanmıştır. İkinci fıkra, 02.01.2017 tarihli ve 680 sayılı Olağanüstü Hal Kapsamında  Bazı  Düzenlemeler  Yapılması  Hakkında  Kanun  Hükmünde Kararnamenin60  75.  maddesiyle  m.  29 a  eklenmiştir.  Kaybettirme  kararı verme yetkisi Cumhurbaşkanına aittir. Cumhurbaşkanının bu konuda takdir yetkisi  bulunmaktadır;  dolayısıyla,  tüm  şartları  gerçekleşmiş  olsa  dahi Cumhurbaşkanı kaybettirme kararı vermeyebilir61.  TVK m. 14 kapsamında, ancak TVK m. 29 uyarınca kaybettirme kararı verilenler yeniden vatandaşlığa alınabilirler. Zira TVK m. 14 de açıkça m. 29 zikredilmiş bulunmaktadır. Mülga 403 sayılı TVK döneminde haklarında kaybettirme kararı verilenlerin, TVK m. 14 den yararlanabilmeleri mümkün değildir. Bunlar, şartlarını taşımaları kaydıyla, TVK m. 43(1) uyarınca Türk vatandaşlığını yeniden kazanabileceklerdir. TVK m. 14 hükmü, TVK m. 29 uyarınca haklarında kaybettirme kararı verilenlerin Türk vatandaşlığını düzenlemekle birlikte, fiilî hayatta bunun gerçekleşmesinin bazı nedenlerle çok zor olduğunu da belirtmek gerekir. İlk olarak,  haklarında  kaybettirme  kararı  verilmesi  nedeni,  TVK  m.  29 da belirtilen  eylemleri  gerçekleştiren  bu  kişilerin  genelde  yurt  dışında bulunmaları, Türkiye Cumhuriyetinin yetkili makamlarının bunlar hakkında gerekli  işlemleri  yapamamasıdır.  Dolayısıyla  bunların Türkiye de  ikamet etme şartını gerçekleştirebilmeleri mümkün değildir. İkinci olarak başvuru sahibinin  millî  güvenlik  açısından  engel  teşkil  edecek  bir  hâlinin bulunmaması  Türk  vatandaşlığının  yeniden  kazanılmasında  aranan  bir şarttır.  Madde  29 da  sayılan  kaybettirme  nedenleri  de  genelde  millî güvenlikle ilgili değerlendirilebilecek fiilleri esas almaktadır62.                                                   60  RG, 06.01.2017, S. 29940 (Mükerrer). Fıkra, 01.02.2018 tarihli ve 7072 sayılı Olağanüstü Hal  Kapsamında  Bazı  Düzenlemeler  Yapılması  Hakkında  Kanun  Hükmünde Kararnamenin Değiştirilerek Kabul Edilmesine Dair Kanun (RG, 08.03.2018, S. 30354 (Mükerrer)) m. 73 le aynen kabul edilmiştir.  61  Nitekim 05.06.2017 tarih ve 30087 tarihli Resmî Gazetede İçişleri Bakanlığı tarafından TVK m. 29(2) uyarınca isimleri ve bilgileri belirtilen kişilere duyuru yapılmasına ve TVK m. 29(2) deki süreç tamamlanmasına rağmen Cumhurbaşkanı bunlar hakkında kaybettirme kararı vermemiştir.  62  TVK  m.  29  uyarınca  haklarında  kaybettirme  kararı  verilenlerin  yeniden  Türk vatandaşlığını kazanabilmelerinin, TVK m. 14 de aranan Türkiye de ikamet etme ve millî güvenlik açısından engel teşkil edecek bir hâli bulunmamak şartları nedeniyle fiilî hayatta 926 Ankara Üni. Hukuk Fak. Dergisi, 70 (4) 2021: 899-932  Türk Vatandaşlığının Yeniden Kazanılması Yönetmeliğin  35.  maddesinin  sekizinci  fıkrasında,  bu  kapsamda olanlardan şartlarını taşıyanların Bakanlığın teklifi ve Bakanlar Kurulunun kararı  ile”  Türk  vatandaşlığını  yeniden  kazanabilecekleri  hükme bağlanmıştır. Hükümdeki Bakanlar Kurulu”nu, Cumhurbaşkanı” olarak anlamak  gerekir63.  Ancak,  TVK  m.  14 de  Türk  vatandaşlığının  yeniden kazanılmasında  İçişleri  Bakanlığının  teklifine  dair  bir  açıklık bulunmamaktadır.  İçişleri  Bakanlığının  teklifinin,  Yönetmelikte  aranması kanunîlik ilkesiyle çelişen bir durumdur; bu yüzden Yönetmelikte getirilen bu şartın bir hükmünün bulunmadığı ifade edilmiştir64.  2.   Türk  Vatandaşlığını  TVK  m.  34  Uyarınca  Seçme  Hakkını Kullanmak Suretiyle Kaybedenler Türkiye de  ikamet  etmek  şartıyla  yeniden  Türk  vatandaşlığını kazanabilecek bir diğer grup TVK m. 34 uyarınca seçme hakkını kullanmak suretiyle  Türk  vatandaşlığını  kaybedenlerdir.  Seçme  hakkını  kullanmak suretiyle Türk vatandaşlığını kaybedenler mülga 403 sayılı TVK m. 8 in ilk hâlinde Türk vatandaşlığını kazanabilirken, mülga 403 sayılı TVK m. 8 in 4866  sayılı  Kanunla  değiştirilmesiyle  birlikte  bu  imkândan  yoksun kalmışlardır.  TVK,  bu  kişileri  tekrar  Türk  vatandaşlığını  yeniden kazanabilecek  yabancılar  arasına  almıştır.  Bunlar  da  millî  güvenlik bakımından engel teşkil edecek bir hâlinin bulunmaması kaydıyla İçişleri Bakanlığının kararıyla Türk vatandaşlığını yeniden kazanabilirler.  Madde 14 uyarınca yeniden vatandaşlığa alınabilecekler, metinde kanun maddesi açıkça zikredildiğinden, TVK döneminde bu yoldan vatandaşlığı kaybedenlerdir. Mülga 403 sayılı TVK döneminde seçme hakkını kullanarak Türk vatandaşlığını kaybedenler ve çocukları ile TVK döneminde m. 34 uyarınca Türk vatandaşlığını kaybeden ana ve/veya babalarına bağlı olarak Türk vatandaşlığını kaybedenlerin m. 14(1) uyarınca Türk vatandaşlığını yeniden  kazanabilmeleri mümkün  değildir.  Mülga  403  sayılı TVK  veya TVK döneminde seçme hakkını kullanarak Türk vatandaşlığından ayrılan ana  ve/veya  babalarına  bağlı  olarak  Türk  vatandaşlığını  kaybeden çocukların, Türk vatandaşlığını yeniden kazanabilmeleri, yukarıda detaylı                                                                                                                    gerçekleşmesinin çok zor olduğu hakkında ayrıntılı değerlendirmeler için bkz. ERTEN, Millî Güvenlik, s. 1365 vd. 63  Bkz. 700 sayılı KHK m. 188, m. 217; Anayasa geçici madde 21/G; 16.04.2017 tarihinde yapılan halkoylaması ile kabul edilen 6771 sayılı Türkiye Cumhuriyeti Anayasasında Değişiklik Yapılmasına Dair Kanun (RG, 11.02.2017, S. 29976) m. 18/a. 64  GÜNGÖR, Tâbiiyet Hukuku, s. 134. 927  Rıfat ERTEN    Ankara Üni. Hukuk Fak. Dergisi, 70 (4) 2021: 899-932  değerlendirildiği  üzere,  m.  21  kapsamında  sayılmaları  ihtimalinde  m. 13(1)(b) uyarınca mümkün olabilir.  V.  SONUÇLARI Yeniden  vatandaşlığın  kazanılması,  Türk  vatandaşlığının  sonradan kazanılması  yollarından  biri  olarak  düzenlenmiştir.  Başvuru  kabul edildiğinde,  başvuru  sahibi  karar  tarihinden  itibaren  Türk  vatandaşlığını kazanır (TVK m. 20(1)). Türk vatandaşlığını yeniden kazananlar, önceki Türk vatandaşlığı doğum nedeniyle (aslen) olsa dahi, sonradan (mükteseben) vatandaşlık  kazananlar  grubu  içinde  değerlendirileceklerdir.  Zira vatandaşlığı yeniden kazanma kararı, karar tarihinden ileriye doğru sonuç doğurur; geriye etkili değildir. Mavi kartlı bir yabancının Türk vatandaşlığını yeniden  kazanması  durumunda,  kimlik  kartı  düzenleyip  veren  makamın, imha etmek üzere mavi kartı alması gerekmektedir (Yönetmelik m. 55(2)). Yetkili  makam  kararıyla  vatandaşlığın  kazanılmasının  sonuçlarının düzenlendiği  TVK  m.  20(2)  hükmü  Türk  vatandaşlığının  yeniden kazanılmasında  da  uygulanacaktır.  Türk  vatandaşlığının  yeniden kazanılmasının  sonuçlarına  ilişkin  özellik  arz  eden  bir  durum bulunmamaktadır65.  SONUÇ Devletler, eski vatandaşlarının tekrar vatandaşlık kazanmalarına yönelik düzenlemeler  yapmaktadırlar.  Devletlerin  ve  kişilerin  menfaatine  hizmet eden bu düzenlemeler uluslararası hukuka da uygundur. Ancak her devletin, vatandaşlığın tekrar kazanılmasına ilişkin düzenlemeleri kendi siyasî, sosyal ve  ekonomik  şartlarına  göre  farklılıklar  taşımaktadır.  Genel  olarak bakıldığında kanun yoluyla, yetkili makam kararıyla ve/veya seçme hakkının kullanması suretiyle vatandaşlığın tekrar kazanılmasına ilişkin hükümlerin kabul edildiğini görmek mümkündür. Bunun yanında vatandaşlığın kaybına neden olan kararların geri alınması, yürürlüğünün kaldırılması gibi idarî kararlarla da aynı sonucu doğuran uygulamalar görülebilmektedir. Kanun yoluyla  veya  idarî  kararlarla  vatandaşlığın  tekrar  kazanılmasına  yönelik uygulamalar istisnaîdir. Düzenlemeler daha çok yetkili makam kararıyla ve /veya seçme hakkının kullanılması suretiyle vatandaşlığın tekrar kazanılması                                                  65  Türk vatandaşlığının yetkili makam kararıyla kazanılmasının sonuçları hakkında bkz. NOMER, s. 115 vd; GÜNGÖR, Tâbiiyet Hukuku, s. 153 vd; DOĞAN, s. 108 vd; ERDEM, s. 194 vd; AYBAY / ÖZBEK / ERSEN PERÇİN, s. 126 vd. 928 Ankara Üni. Hukuk Fak. Dergisi, 70 (4) 2021: 899-932  Türk Vatandaşlığının Yeniden Kazanılması şeklindedir.  Türk  hukukunda  da  -düzenlemelerde  şartları  değişmekle birlikte- bu iki yöntemin uzun süredir benimsendiğini görmekteyiz.  Vatandaşlığın  yeniden  kazanılması,  vatandaşlığın  yetkili  makam kararıyla  tekrar  kazanılmasıdır.  Dolayısıyla  ilgili  kişinin  talebi  yanında, yetkili  makamın  kararıyla  vatandaşlık  kazanılabilmektedir.  Kanunda belirlenen  tüm  şartları  taşıması,  kişiye  vatandaşlığı  yeniden  kazanması hususunda  mutlak  bir  hak  sağlamaz;  yetkili  makamın  takdir  yetkisi bulunmaktadır.  Türk  vatandaşlığının  yeniden  kazanılması  TVK nın  13,  14  ve  43. maddelerinde düzenlenmiştir. Madde 13 ve 43 ikamet şartı aranmaksızın, 14. madde  ise  Türkiye de  ikamet  etme  şartıyla  vatandaşlığın  kazanılması hususunda  hükümler  getirmiştir.  Bu  maddelerin  her  biri,  diğerinden  ve TVK nın  diğer  maddelerinden  bağımsız  bir  şekilde,  madde  kapsamında kimlerin  vatandaşlık  kazanabileceğini,  yetkili  makamı  ve  vatandaşlığın kazanılması  şartlarını  belirlemiştir.  Maddelerde  sayılan  gruplara bakıldığında, TVK nın iradî ya da irade dışı kaybı hâllerinin (vatandaşlığı kazanma kararının iptali hariç) tamamını kapsadığını görmekteyiz.  TVK m. 13 e  göre,  çıkma  izni almak suretiyle Türk vatandaşlığını kaybedenler  ile  ana  ve/veya  babalarına  bağlı  olarak  Türk  vatandaşlığını kaybedenlerden  m.  21 de  öngörülen  hak  düşürücü  süre  içinde  bu  hakkı kullanmayanlar  millî  güvenlik  bakımından  engel  teşkil  edecek  bir  hâli bulunmamak kaydıyla İçişleri Bakanlığının kararı ile Türk vatandaşlığını kazanabilirler. Çıkma izni almak suretiyle ayrılmanın TVK ya göre olması gereği  belirtilmediğinden,  mülga  kanunlar  döneminde  bu  yoldan vatandaşlığını kaybetmiş kişiler de başvuru yapabilir. Ancak ikinci grupla ilgili TVK m. 21 hükmüne atıf yapılmış, m. 21 de m. 27 uyarınca Türk vatandaşlığını  kaybedenleri  kapsamına  almıştır.  Madde  27,  Türk vatandaşlığından  çıkma  izni  almak  suretiyle  ayrılmanın  geçerliliği  ve sonuçlarını  düzenlemiştir.  Hükümlerde  madde  numaralarının belirtilmesinden  dolayı,  seçme  hakkını  kullanarak  Türk  vatandaşlığından ayrılan ana ve/veya babalarını takip ederek Türk vatandaşlığını kaybeden çocukların m. 21 kapsamında seçme hakkına sahip olup olmadıkları, buna paralel olarak da  yeniden vatandaşlığa  alınabilecek grup içinde  bulunup bulunmadıkları tartışma konusudur. Türk vatandaşlığının seçme hakkı ile kaybedilmesinin  sonuçları  hakkında  TVK  m.  35(2),  27.  maddenin hükümlerinin uygulanacağını belirtmiştir. Yapılan bu atıf, doktrinde genel olarak  çocukların  lehine  yorumlanmakta  ve  bunların  m.  21  kapsamında 929  Rıfat ERTEN    Ankara Üni. Hukuk Fak. Dergisi, 70 (4) 2021: 899-932  olduğu ileri sürülmektedir. Diğer yandan, konunun açık ve net bir şekilde düzenlenmemiş  olması  da  ittifakla  eleştirilmektedir.  Bu  görüş  kabul edildiğinde,  bu  çocuklar  seçme  hakkına  sahip  olacaklar,  seçme  hakkını süresinde  kullanmadıklarında  Türk  vatandaşlığını  yeniden  kazanma başvurusunda bulunabileceklerdir. Ancak, bu hükmü, sadece çıkma izniyle birlikte  işlem  gören  çocuklara  hasreden  görüşler  de  söz  konusudur.  Bu bendle ilgili ikinci sorun ise mülga kanunlar döneminde çıkma izni almak (çoğunluk  görüş  kabul  edilirse  seçme  hakkını  kullananlar  da  dâhil) ana ve/veya babalarını takip ederek Türk vatandaşlığını kaybedenlerin m. 21 ve dolayısıyla da m. 13(1)(b) kapsamında sayılıp sayılamayacaklarıdır. Böyle bir ayırımın mantığa, eşitlik ilkesine ve hakkaniyete uygunluğu haklı olarak sorulabilirse de kanunîlik ilkesi çerçevesinde bu sorunla ilgili olumsuz cevap verilebilmesi de  mümkündür. Benzer sorunları TVK m. 14 için de dile getirmek  mümkündür.  TVK  m.  14 e  göre,  m.  29  uyarınca  haklarında kaybettirme  kararı  verilenler  Cumhurbaşkanı  kararıyla,  m.  34  uyarınca seçme  hakkını  kullanmak  suretiyle  Türk  vatandaşlığını  kaybedenler  ise İçişleri Bakanlığı kararıyla, millî güvenlik bakımından engel teşkil edecek bir hâlinin bulunmaması ve Türkiye'de üç yıl ikamet etmek şartıyla Türk vatandaşlığını  yeniden  kazanabilirler.  Madde,  açıkça  TVK  hükümleri uyarınca vatandaşlığı kaybedenleri kapsamına almış; ifade tarzı itibariyle Türk  vatandaşlığını  aynı  yollardan  (kaybettirme  ve  seçme  hakkını kullanarak) mülga kanunlar döneminde kaybetmiş kişileri dışlamıştır. Ancak TVK m. 43, mülga 403 sayılı TVK döneminde haklarında kaybettirme kararı verilen bazı kişilerle mülga 1312 sayılı TVK uyarınca haklarında ıskat kararı verilenler için Türk vatandaşlığını yeniden kazanabilme imkânı getirmiştir. Mülga 403 sayılı TVK nın Türk vatandaşlığının irade dışı kaybına neden olan hükümlerinden bazılarının dışlanmasına ilişkin madde gerekçelerinde de  bir  açıklık  bulunmamaktadır.  Madde  13,  14  ve  43 de  söz  konusu eleştiriler  çerçevesinde  bazı  değişiklikler  yapılmasının  isabetli  olacağını söyleyebiliriz. Bir başka sorun ise TVK m. 14 de aranan Türkiye de üç yıl ikamet etme  şartının  başlangıcına  ve  niteliğine  ilişkindir.  TVK da  bu  konuya değinilmemekle  birlikte,  Yönetmeliğin  ilgili  hükümlerinden  başvuru tarihinden geriye doğru üç yıl kesintisiz ikametin arandığı anlaşılmaktadır. Bu  hususların  da  kanunla  düzenlenmesinin  uygun  olacağını  belirtmek gerekir.  930 Ankara Üni. Hukuk Fak. Dergisi, 70 (4) 2021: 899-932  Türk Vatandaşlığının Yeniden Kazanılması KAYNAKÇA ALTIPARMAK, Kerem / KARAHANOĞULLARI, Onur: Nazım Hikmet Türk Vatandaşı Oldu mu?”, Ankara Üniversitesi Siyasal Bilgiler Fakültesi Dergisi, 2009, C. 64, S. 1, s. 299-305. AYBAY,  Rona  /  ÖZBEK,  Nimet  /  ERSEN  PERÇİN,  Gizem:  Vatandaşlık Hukuku, Ankara: Siyasal Kitabevi 2019. BERKİ, Osman Fazıl: Devletler Hususî Hukuku, C. I, Tâbiiyet ve Yabancılar Hukuku, B. 6, Ankara: Güzel Sanatlar Matbaası 1966. DARDAĞAN  KİBAR,  Esra  Gül:  Türk  Vatandaşlığının  İradî  Olarak Kazanılması”, Prof. Dr. Esin KONANÇ Anısına TC-KKTC Karşılaştırmalı Vatandaşlık  Hukuku  Sempozyumu,  Bildirileri  ve  Tartışmaları  (23.12.2016), Gazimağusa: Kuzey Kıbrıs: Doğu Akdeniz Üniversitesi Yayınevi 2018, s. 39-60. DARDAĞAN KİBAR, Esra: Türk Vatandaşlık Hukukunda Seçme Hakkı”nın Gelişimi”, Prof. Dr. İlhan UNAT a Armağan, Ankara: Mülkiyeliler Birliği 2012, s. 255-289. (Seçme Hakkı) DOĞAN, Vahit: Türk Vatandaşlık Hukuku, B. 17, Ankara: Savaş Yayınevi 2021. EKŞİ, Nuray / ÖZELÇİ, M. Aytaç: Nazım Hikmet in Türk Vatandaşlığından Çıkarılmasına İlişkin Kararların Değerlendirilmesi”, İstanbul Barosu Dergisi, 2008, C. 82, S. 5, s. 2299-2331. ERDEM, B. Bahadır: Türk Vatandaşlık Hukuku, B. 7, İstanbul: Beta 2019. ERKAN,  Mustafa:  Türk  Vatandaşlığının  Sonradan  Kazanılmasında  ‘Milli Güvenlik  ve ‘Kamu Düzeni  Kavramlarının İncelenmesi”, Milletlerarası Özel Hukukta Güncel Meseleler Sempozyumu, Editörler Vahit DOĞAN / Alper Çağrı YILMAZ / Lale AYHAN İZMİRLİ, Ankara: Savaş Yayınevi 2019, s. 17-38. (Millî Güvenlik ve Kamu Düzeni) ERKAN, Mustafa: Türk Vatandaşlığı Kanununda 7039 Sayılı Kanun ile Yapılan Değişikliklerin İncelenmesi”, Public and Private International Law Bulletin, Y. 29, S. 2, s. 415-446. (Değişiklikler) ERTEN,  Rifat:   Türk  Vatandaşlığı  Kanunu  Tasarısı nın  Türk  Vatandaşlığının Kazanılmasına İlişkin Hükümleri Hakkında Değerlendirmeler , Ankara Barosu Dergisi, 2008, C. 66, S. 4, s. 36-61. (Tasarı) ERTEN, Rifat:  Türk Vatandaşlığının Yeniden Kazanılması Yollarında Aranan Ortak  Şart:  Millî  Güvenlik  Bakımından  Engel  Teşkil  Edecek  Bir  Hâli Bulunmamak , Public and Private International Law Bulletin, 2020, C. 40, S. 2, s. 1351-1371. (Millî Güvenlik) Explanatory  Report  to  the  European  Convention  on  Nationality, <https://rm.coe.int/CoERMPublicCommonSearchServices/DisplayDCTMCont ent?documentId=09000016800ccde7>, (15.09.2021). 931  Rıfat ERTEN    Ankara Üni. Hukuk Fak. Dergisi, 70 (4) 2021: 899-932  FİŞEK, Hicri: Türk Vatandaşlık Hukuku, Ankara: AÜHF 1959. GÖĞER, Erdoğan: Türk Tâbiiyet Hukuku, B. 4, Ankara: AÜHF 1979. GÜNGÖR,  Gülin:  Avrupa  Vatandaşlık  Sözleşmesi”,  Milletlerarası  Hukuk  ve Milletlerarası Özel Hukuk Bülteni, 2000, Y. 17-18, S. 1-2 (1997-1998) [Prof. Dr. Yılmaz ALTUĞ a Armağan], s. 229-250. (Vatandaşlık Sözleşmesi) GÜNGÖR,  Gülin:  Tâbiiyet  Hukuku,  B.  9,  Ankara:  Yetkin  Yayınları  2021. (Tâbiiyet Hukuku) NOMER, Ergin: Türk Vatandaşlık Hukuku, B. 28, İstanbul: Filiz Kitabevi 2021. ONAR,  Erdal  /  TİRYAKİOĞLU,  Bilgin:  1982  Anayasasında  Milletvekilliği Vatandaşlık  İlişkisi  (Merve  Safa  Kavakçı  Olayı)”,  Av.  Dr.  Faruk  Erem Armağanı, Ankara: Türkiye Barolar Birliği 1999, s. 557-594. REÇBER,  Kamuran  /  ÖZGENÇ,  Zeynep:  5901  Sayılı  Türk  Vatandaşlığı Kanunundaki  Bazı  Boşluklar”,  İstanbul  Üniversitesi  Hukuk  Fakültesi Mecmuası, 2016, C. 74, S. 1, s. 373-387. SARGIN, Fügen: Türk Vatandaşlığı Kanunu nda Değişiklik Yapan 2003 Tarih ve 4866  Sayılı  Kanun  Kapsamında  Bir  Değerlendirme”,  Ankara  Üniversitesi Hukuk Fakültesi Dergisi, 2004, C. 53, S. 1, s. 27-63. TANRIBİLİR, Feriha Bilge: Avrupa Vatandaşlık Sözleşmesi ve Türk Hukuku”, Milletlerarası Hukuk ve Milletlerarası Özel Hukuk Bülteni, 2002, Y. 22, S. 2 [Prof. Dr. Ergin NOMER e Armağan], s. 791-818. (Vatandaşlık Sözleşmesi) TANRIBİLİR,  Feriha  Bilge:  Türk  Vatandaşlığı  Kanunu  Tasarısının Vatandaşlığın  Kazanılmasına  İlişkin  Hükümleri”,  Türkiye  Barolar  Birliği Dergisi, 2008, S. 75, s. 27-62. (Vatandaşlığın Kazanılması) TANRIBİLİR,  Feriha  Bilge:  Vatandaşlığın  İrade  Dışı  Kayıp  Halleri”,  Türk Vatandaşlığı Kanunu Tasarısı Sempozyumu (29 Şubat 2008), Editörler Vahit DOĞAN / Feriha Bilge TANRIBİLİR / Banu ŞİT, Ankara: Seçkin 2008, s. 143-160. TANRIBİLİR,  Feriha  Bilge:  Türk  Vatandaşlığı  Kanunu  Tasarısının Vatandaşlığın Kaybına İlişkin Hükümleri”, Türkiye Barolar Birliği Dergisi, 2008, S. 76, s. 27-63. TİRYAKİOĞLU,  Bilgin:  Türk  Vatandaşlığı  Kanunu  Tasarısına  Göre Vatandaşlığın  Yetkili  Makam  Kararıyla  Kazanılması”,  Türk  Vatandaşlığı Kanunu Tasarısı Sempozyumu (29 Şubat 2008), Editörler Vahit DOĞAN / Feriha Bilge TANRIBİLİR / Banu ŞİT, Ankara: Seçkin 2008, s. 79-96. Türk  Vatandaşlığı  Kanunu  Tasarısı  ve  İçişleri  Komisyonu  Raporu  (1/458)”, <https://www.tbmm.gov.tr/sirasayi/donem23/yil01/ss90.pdf>, (15.09.2021). ULUOCAK, Nihal: Türk Vatandaşlık Hukuku, B. 3, İstanbul: Filiz Kitabevi 1989. UNAT, İlhan: Türk Vatandaşlık Hukuku (Metinler-Mahkeme Kararları), Ankara: AÜSBF 1966. 932",
     "Abstract": "Turkish law has a positive perspective towards foreigners who reacquire Turkish citizenship after having it lost. According to the Turkish Citizenship Act No. 5901, the reacquisition of Turkish citizenship is possible either by decision of the competent authority or by exercise of the right of option. Pursuant to the first one, a person who meet the identification criteria in the Turkish Citizenship Act can acquire Turkish citizenship upon his/her request through the decision of the competent authority. In this way, a former citizen who  meet  the  relevant  conditions  may  acquire  citizenship  more  easily compared to the way of the acquisition of citizenship in general. In the second  way, the  mere  request of the  person determined  in the Turkish Citizenship  Act  is  sufficient  for  the  acquisition  of  Turkish  citizenship. Reacquisition  of  Turkish  citizenship  by  the  decision  of  the  competent authority is regulated under articles 13, 14 and 43 of the Turkish Citizenship Act. Articles 13 and 43 set forth the individuals who may acquire Turkish citizenship  without  the  requirement  of  residence  whereas  article  14 designates the persons who may acquire the citizenship with the requirement of residence. Under each provision, groups of persons who may acquire the citizenship through this way, the competent authority and the conditions of acquisition are provided separately. In this article, explanations will be made about these provisions of the Turkish Citizenship Act, problems will be identified and evaluations will be made within the framework of the basic principles of citizenship law.",
     "Metin": "Kişiler,  çeşitli  nedenlerle  vatandaşlığından  ayrıldıkları  devletin vatandaşlığını tekrar kazanmak isteyebilmekte, devletler de buna imkân ve kolaylık sağlayan düzenlemeler yapmaktadırlar. Zira eskiden vatandaş olan yabancıların  devletle  çoğunlukla  kültürel,  sosyal  ve  hatta  ekonomik bağlarının bulunduğu bir gerçek olup; bunların topluma entegrasyonlarında büyük zorluklarla karşılaşılmamaktadır. Diğer taraftan vatandaşlığın tekrar kazanılmasına ilişkin düzenlemeler, uluslararası hukuka da uygundur. 900Ankara Üni. Hukuk Fak. Dergisi, 70 (4) 2021: 899-932  Türk Vatandaşlığının Yeniden Kazanılması Vatandaşlığın tekrar kazanılması kanun yoluyla (irade aranmaksızın, otomatik bir şekilde) olabileceği gibi yetkili makam kararıyla ya da seçme hakkının  kullanılması  suretiyle  de  olabilir.  Yabancının,  vatandaşlığını kaybettiği yol, mevcut sosyal, politik ve ekonomik şartlar nazara alınarak bu yollardan  bir  veya  birkaçı  çerçevesinde  düzenleme  getirilebilir.  Kişinin iradesi  dışında  vatandaşlık  kazanması  kabul  görmediğinden,  modern düzenlemelerde daha çok yetkili makam kararıyla ya da seçme hakkının kullanılması  yoluyla  vatandaşlığın  tekrar  kazanılmasına  ilişkin  hükümler bulunmaktadır.  Bunun  yanında,  özellikle  savaş,  ihtilâl  gibi  dönemlerde vatandaşlıklarını iradesi dışında kaybedenlere, ülkede istikrarlı bir döneme geçirilmesi  sonrasında  kolay  yoldan  tekrar  vatandaşlık  kazanmalarını sağlayan istisnaî hükümler de kabul edilebilmektedir.  Türk  vatandaşlığını  kaybetmiş  kişilerin,  Türk  vatandaşlığını  tekrar kazanmalarına imkân veren düzenlemeler Türk hukukunda da getirilmiştir. Yetkili makam kararıyla vatandaşlığın kazanılması, 29.05.2009 tarihli ve 5901 sayılı Türk Vatandaşlığı Kanununda (TVK)1 Türk vatandaşlığının yeniden kazanılması başlığı altında düzenlenmiş olup; bu isimlendirme, kavramın teknik adıdır. Çalışmada TVK nın bu kullanımına riayet edilerek, Türk  vatandaşlığının  tekrar  kazanılması,  Türk  vatandaşlığının  yeniden kazanılmasını da kapsayan üst başlık olarak kullanılmıştır. Türk hukukunda vatandaşlığın tekrar kazanılması yollarından bir diğeri ise seçme hakkının kullanılmasıdır.  Çalışmamız  Türk  vatandaşlığının  yeniden  kazanılması hususunda olup; seçme hakkına dair açıklamalara ve düzenlemelere, konuyu gereksiz yere genişletmemek için zorunlu hâller dışında yer verilmeyecektir.  Makalede  Türk  vatandaşlığının  yeniden  kazanılması  yoluyla  ilgili, başvuru  yapabilecekler,  yetkili  makam  ve  şartlarına  dair  açıklama  ve değerlendirmeler  yapılması  hedeflenmiştir.  Bu  kapsamda,  TVK da  ve                                                  1   RG, 12.06.2009, S. 27256. TVK m. 47(1) uyarınca, 11.02.1964 tarihli ve 403 sayılı mülga Türk Vatandaşlığı Kanunu (mülga 403 sayılı TVK) yürürlükten kaldırılmıştır. TVK, 48. maddesi uyarınca yayımlandığı tarihte yürürlüğe girmiştir.    Mülga 403 sayılı TVK için bkz. RG, 22.02.1964, S. 11638. Mülga 403 sayılı TVK da değişiklik yapan kanunlar: (1) 13.02.1981 tarih ve 2383 sayılı Kanun (RG, 17.02.1981, S. 17254); (2) 20.04.1989 tarih ve 3540 sayılı Kanun (RG, 29.04.1989, S. 20153); (3) 27.05.1992 tarih ve 3808 sayılı Kanun (RG, 04.06.1992, S. 21248); (4) 07.06.1995 tarih ve 4112 sayılı Kanun (RG, 12.06.1995, S. 22311); (5) 28.05.2003 tarih ve 4862 sayılı Kanun (RG, 03.06.2003, S. 25127); (6) 04.06.2003 tarih ve 4866 sayılı Kanun (RG, 12.06.2003, S. 25136) ve (7) 29.06.2004 tarih ve 5203 sayılı Kanun (RG, 06.07.2004, S. 25514): ERTEN,  Rifat:   Türk  Vatandaşlığı  Kanunu  Tasarısı nın  Türk  Vatandaşlığının Kazanılmasına İlişkin Hükümleri Hakkında Değerlendirmeler , Ankara Barosu Dergisi, 2008, C. 66, S. 4, s. 38, dpn. 11 (Tasarı). 901Rıfat ERTEN    Ankara Üni. Hukuk Fak. Dergisi, 70 (4) 2021: 899-932  11.02.2010  tarihli  ve  2010/139  sayılı  Türk  Vatandaşlığı  Kanununun Uygulanmasına İlişkin Yönetmelikte (Yönetmelik) getirilen düzenlemeler Türk  vatandaşlık  hukukunun  genel  ilkeleri  çerçevesinde  ele  alınacak, muhtemel durumlar ortaya konmaya çalışılacaktır. Türk hukukuna ilişkin değerlendirmelere geçmeden evvel, konunun uluslararası hukuk kapsamında ele  alınışına  da  değinilecektir.  Ayrıca  Türk  hukukuna  ilişkin  gelişimi gösterebilmek için mülga kanunî düzenlemelerden ve bazı örnek olaylardan, çok fazla detaya girmeden bahsedilecektir. Aşağıda görüleceği üzere, Türk vatandaşlığının yeniden kazanılmasında aranan ortak şart, millî güvenlik bakımından engel teşkil edecek bir hâli bulunmama olup; bu şart hakkında daha  önce  yayımlanmış  eserler  bulunduğundan  değerlendirmede bulunulmayacaktır.  Son  olarak,  vatandaşlığın  yeniden  kazanılmasının sonuçları  bakımından  özellik  arz  eden  durumlar  belirtilecek,  detaylı açıklamalara yer verilmeyecektir. I.  GENEL OLARAK A.  Uluslararası Hukukta Vatandaşlığın Tekrar Kazanılması Girişte  belirtildiği  üzere,  uluslararası  hukuk  da  vatandaşlığın  tekrar kazanılmasına  ilişkin  hükümler  getirilmesini  istemektedir.  Avrupa Vatandaşlık  Sözleşmesinin  (AVS)  9.  maddesi,  vatandaşlığın  tekrar/geri                                                  2   RG,  05.04.2010,  S.  27544.  02.07.2018  tarihli  ve  700  sayılı  Anayasada  Yapılan Değişikliklere  Uyum  Sağlanması  Amacıyla  Bazı  Kanun  ve  Kanun  Hükmünde Kararnamelerde  Değişiklik  Yapılması  Hakkında  Kanun  Hükmünde  Kararname  (700 sayılı  KHK)  (RG,  07.07.2018,  S.  30471  (2.  Mükerrer))  geçici  madde  1  hükmü  şu şekildedir: Bu Kanun Hükmünde Kararnamenin yürürlüğe girdiği tarihten önce, bu Kanun  Hükmünde  Kararname  ile  değişiklik yapılan  kanunların  ve  kanun hükmünde kararnamelerin  ilgili  maddeleri  gereğince  yürürlüğe  konulmuş  olan  tüzükler, nizamnameler, Başbakanlık ve Bakanlar Kurulu tarafından çıkarılan yönetmelikler ile diğer  işlemler  yürürlükten  kaldırılmadıkça  geçerliliğini  sürdürür.  700  sayılı  KHK hükümleri m. 217 uyarınca Cumhurbaşkanının yemin ederek göreve başladığı 09.07.2018 tarihinde yürürlüğe girmiştir.  3   Bkz.  ERKAN,  Mustafa:  Türk  Vatandaşlığının  Sonradan  Kazanılmasında  ‘Milli Güvenlik  ve ‘Kamu Düzeni  Kavramlarının İncelenmesi, Milletlerarası Özel Hukukta Güncel Meseleler Sempozyumu, Editörler Vahit DOĞAN / Alper Çağrı YILMAZ / Lale AYHAN İZMİRLİ, Ankara: Savaş Yayınevi 2019, s. 17 vd (Millî Güvenlik ve Kamu Düzeni); ERTEN, Rifat:  Türk Vatandaşlığının Yeniden Kazanılması Yollarında Aranan Ortak Şart: Millî Güvenlik Bakımından Engel Teşkil Edecek Bir Hâli Bulunmamak , Public and Private International Law Bulletin, 2020, C. 40, S. 2, s. 1351 vd (Millî Güvenlik). 4   AVS  (European  Convention  on  Nationality,  ETS  No.  166)  06.11.1997  tarihinde Strazburg ta imzaya açılmış; 01.03.2000 yılında yürürlüğe girmiştir. Türkiye, AVS ye taraf değildir. AVS nin metni, gayri resmî Türkçe çevirisi, taraf devletler ve sair genel 902Ankara Üni. Hukuk Fak. Dergisi, 70 (4) 2021: 899-932  Türk Vatandaşlığının Yeniden Kazanılması kazanılması  (recovery  of  nationality)  başlığını  taşımakta  olup;  âkit devletlerin, millî hukuklarında öngörülen durum ve şartlarda, ülkelerinde yasal  ve  mutaden  sakin bulunan  eski  vatandaşlarına,  tekrar  vatandaşlık kazanma  imkânı  sağlayacağını  hükme  bağlamıştır.  Söz  konusu  kişilerin vatandaşlığı  kazanmalarını  kolaylaştırmayı  amaçlayan  bu  hüküm,  ülkede mutaden  sakin  bulunmayan  eski  vatandaşların  tekrar  vatandaşlığa alınmalarını yasaklayan bir yoruma da müsait değildir. Sözleşmenin  Açıklayıcı  Raporunda,  bu  maddeyle  ilgili  olarak,  âkit devletlerin, 7 ve 8. maddeler uyarınca vatandaşlığı kaybetmiş kişilerin, iç hukuklarında  tekrar  vatandaşlık  kazanmalarını  kolaylaştıracakları;  9. maddenin  vatandaşlığı  tekrar/geri  kazanma  hakkı  bahşetmediği;  âkit devletlerin eskiden vatandaşı olan belli gruplar için kolaylık sağlamasının m. 9 bakımından yeterli olduğu; ilgili tüm koşullar ve özellikle vatandaşlığın kazanılmasında  daha  elverişli  şartların  varlığı  ışığında  taraf  devletin kolaylaştırma sağlayıp sağlamadığının tespit edileceği belirtilmiştir.  AVS, vatandaşlığın yeniden kazanılmasını eski vatandaşlar bakımından bir hak olarak ele almamıştır. Ancak, en azından belli grup ya da grupların daha elverişli şartlarla vatandaşlık kazanmalarının düzenlenmesini, hükmün gereğinin yerine getirilmesi için yeterli saymıştır. Dolayısıyla, devletlerin kendi  şartlarına  göre  düzenleme  yapmalarına  imkân  tanıyan  bu  hüküm, devletlerin  vatandaşlığa  ilişkin  düzenleme  yapma  hususunda mahfuz/münhasır yetkiyi haiz olduklarına ilişkin kurala da uygundur.                                                                                                                     bilgiler  için  bkz.  <https://www.coe.int/en/web/conventions/full-list//conventions/treaty/166?module=treaty-detail&treatynum=166>,  (15.09.2021).  AVS hakkında  bilgi  için  bkz.  GÜNGÖR,  Gülin:  Avrupa  Vatandaşlık  Sözleşmesi, Milletlerarası Hukuk ve Milletlerarası Özel Hukuk Bülteni, 2000, Y. 17-18, S. 1-2 (19971998) [Prof. Dr. Yılmaz ALTUĞ a Armağan], s. 229-250 (Vatandaşlık Sözleşmesi); TANRIBİLİR,  Feriha  Bilge:  Avrupa  Vatandaşlık  Sözleşmesi  ve  Türk  Hukuku, Milletlerarası Hukuk ve Milletlerarası Özel Hukuk Bülteni, 2002, Y. 22, S. 2 [Prof. Dr. Ergin NOMER e Armağan], s. 791-818 (Vatandaşlık Sözleşmesi).  5   GÜNGÖR, Vatandaşlık Sözleşmesi, s. 239; TANRIBİLİR, Vatandaşlık Sözleşmesi, s. 809.  6   ERTEN, Tasarı, s. 47.  7   Açıklayıcı Rapor (Explanatory Report to the European Convention on Nationality) için bkz. <https://rm.coe.int/CoERMPublicCommonSearchServices/DisplayDCTMContent?docume ntId=09000016800ccde>, (15.09.2021). 8   Sözleşmenin 7. maddesinde vatandaşlığın irade dışı; 8. maddesinde vatandaşlığın ilgilinin iradesiyle kaybı düzenlenmiştir. 9   Açıklayıcı Rapor, parag. 82. 903Rıfat ERTEN    Ankara Üni. Hukuk Fak. Dergisi, 70 (4) 2021: 899-932  B.  Terminoloji ve Kapsam Vatandaşlığın tekrar kazanılması, kanun yoluyla (irade aranmaksızın, otomatik  bir  şekilde),  yetkili  makam  kararıyla  veya  seçme  hakkının kullanılması  suretiyle  olabilir.  Devletler,  vatandaşlığa  ilişkin  düzenleme yapma hususunda sahip oldukları münhasır/mahfuz yetkileri çerçevesinde bunlardan bir veya birkaçını tercih edebilirler. Kanun yoluyla kazanmada, kişinin iradesi göz ardı edildiğinden, tercih edilen bir yöntem değildir; daha ziyade  yetkili  makam  kararıyla  ve/veya  seçme  hakkının  kullanılması suretiyle  vatandaşlığın  tekrar  kazanılmasına  ilişkin  hükümler  ihdas edilmektedir. Bazen, idarî tasarruflarla da vatandaşlığın tekrar kazanılması sonucunu doğuran uygulamalara gidilebilmektedir.  Türk vatandaşlık hukuku düzenlemelerinde genel olarak, bu yollardan yetkili makam kararıyla ve seçme hakkının kullanılmasıyla vatandaşlığın tekrar  kazanılmasını  sağlayan  hükümlerin  benimsendiğini  görmekteyiz. Buna karşılık kanun yoluyla ya da idarî tasarruflarla vatandaşlığın tekrar                                                  10  Kişiye, talebi üzerine eski vatandaşlığını tekrar kazanmasına imkân sağlayan ulusal hukuk düzenleri için bkz. DARDAĞAN KİBAR, Esra: Türk Vatandaşlık Hukukunda Seçme Hakkının Gelişimi, Prof. Dr. İlhan UNAT a Armağan, Ankara: Mülkiyeliler Birliği 2012, s. 258-259 (Seçme Hakkı).  11  Mülga  403  sayılı  TVK  dönemi  için de  aynı  yönde  bkz.  ULUOCAK,  Nihal:  Türk Vatandaşlık Hukuku, B. 3, İstanbul: Filiz Kitabevi 1989, s. 119.  12  Mülga 403 sayılı TVK m. 25 in birinci fıkrasına, 2383 sayılı Kanun m. 6 ile eklenen kaybettirme nedenlerinden biri (g) bendi olup, hüküm şu şekildedir: Yurt dışında bulunup da Türkiye Cumhuriyetinin iç ve dış güvenliği ile kanunun suç saydığı şekilde iktisadi veya mali güvenliği aleyhinde faaliyette bulunan veya yurt içinde bu tür faaliyetlerde bulunup da her ne suretle olursa olsun yurt dışına çıkan ve hakkında Türkiye'de bu nedenle kamu davası açılmasına veya ceza kovuşturmasına veya hükmün infazına olanak bulunmayan ve gelmesi için yapılan duyuruya rağmen üç ay içinde, Sıkıyönetim ve olağanüstü hallerde bir ay içinde yurda dönmeyenler. Bend hükmü 3808 sayılı Kanun m. 1 ile yürürlükten kaldırılmış ve mülga 403 sayılı TVK ya geçici madde 3 ve geçici madde 4 eklenmiştir. Geçici madde 3 403 sayılı Türk Vatandaşlığı Kanununun 25 inci maddesinin (g) bendi uyarınca haklarında Bakanlar Kurulunca Türk vatandaşlığını kaybettirme kararı alınmış olanların nüfus kütüklerindeki kayıtları, müracaatlarına ve herhangi bir işleme gerek kalmaksızın  İçişleri  Bakanlığı  Nüfus  ve  Vatandaşlık  İşleri  Genel  Müdürlüğünce canlandırılır.  hükmünü  içermektedir.  Madde  geçmişe  etki  edecek  şekilde  sonuç doğurmakta olup; bu yönüyle, sonuçlarını ileriye yönelik doğuran yetkili makam kararıyla veya  seçme  hakkıyla  vatandaşlığın  kazanılmasından  farklılık  göstermektedir.  Ayrıca, geçici madde 3 de ilgililerin iradesi aranmamaktadır. Hüküm geçmişe etki edecek şekilde düzenlenmiş olsa da, geçici madde 4 de bu kişilerin Hazine tarafından tasfiye edilen mallarının veya bu malların bankaya yatırılmış bedellerinin kendilerine iadesini sağlayan hüküm kabul edilmiştir. 904Ankara Üni. Hukuk Fak. Dergisi, 70 (4) 2021: 899-932  Türk Vatandaşlığının Yeniden Kazanılması kazanılmasını sağlayan örnekler de söz konusudur; ancak bunlar istisnaî olup; vatandaşlık hukuku ilkeleri açısından tartışmalıdır.  Çalışmamız,  yetkili  makam  kararıyla  vatandaşlığın  kazanılması yollarından  biri  olan  Türk  vatandaşlığının  yeniden  kazanılması hakkındadır. Türk vatandaşlığının yeniden kazanılması ibaresi TVK nın (m.  13,  14,  43)  ve  Yönetmeliğin  (m.  14,  22,  23)  kullandığı teknik  bir adlandırma  olup;  vatandaşlığın  tekrar  kazanılması  başlığı  altında sayılabilecek  yollarından  birini  teşkil  etmektedir.  Şu  hâlde  Türk vatandaşlığının yeniden kazanılması, vatandaşlığın yetkili makam kararıyla tekrar kazanılmasının teknik adıdır. Dolayısıyla bu adlandırma, çoğunlukla Türk  vatandaşlığının  tekrar  kazanılması  olsa  da  seçme  hakkı  yoluyla vatandaşlığın tekrar kazanılmasını kapsamaz.                                                                                                                     13  Örneğin  Bakanlar  Kurulunun  05.01.2009  tarihli  ve  2009/14540  sayılı  kararı  (RG, 10.01.2009,  S.  27106)  Nazım  Hikmet  RAN  hakkında  1951  yılında  verilen  çıkarma kararının yürürlükten kaldırılmasına ilişkin olup, yürürlükten kaldırma işlemi ileriye dönük sonuç doğurduğundan, neticede tekrardan bir vatandaşlık kazanma durumu söz konusudur. Kararla ilgili yürürlükten kaldırma ve geri alma sonuçları bağlamında yapılan eleştiri için bkz. ALTIPARMAK, Kerem / KARAHANOĞULLARI, Onur: Nazım Hikmet Türk Vatandaşı Oldu mu?, Ankara Üniversitesi Siyasal Bilgiler Fakültesi Dergisi, 2009, C. 64, S.  1,  s.  299-305.  Karardan  önce,  mahkeme  kararlarını  ve  durumu  değerlendiren, yapılabilecek işlemlere dair açıklama ve öneriler içeren görüşler için bkz. EKŞİ, Nuray / ÖZELÇİ, M. Aytaç: Nazım Hikmet in Türk Vatandaşlığından Çıkarılmasına İlişkin Kararların Değerlendirilmesi, İstanbul Barosu Dergisi, 2008, C. 82, S. 5, s. 2299 vd.   Benzer, ancak sonuçları farklı bir diğer karar ise Bakanlar Kurulunun 26.05.2017 tarihli ve 2017/10333  sayılı  kararıdır  (RG,  03.07.2017,  S.  30113).  Kararla  Merve  Safa KAVAKÇI nın Türk vatandaşlığının kaybettirilmesine dair 13.05.1999 tarihli ve 99/12827 sayılı  Bakanlar  Kurulu  kararı  yürürlükten  kaldırılmış  ve  bu  kararın  16.05.1995 tarihinden  geçerli  olmak  üzere  yayımı  tarihinde  yürürlüğe  gireceği  hüküm  altına alınmıştır. Karar, Nazım Hikmet RAN hakkındaki karardan, geçmişe etki etmesi itibariyle farklılaşmaktadır. Diğer taraftan kararın, kaybettirme kararından itibaren tekrar vatandaşlık kazanma şeklinde değerlendirilmesi doğru olmayacaktır. Zira bilindiği kadarıyla, Merve Safa KAVAKÇI bu kararın alınmasından çok önce, dönemin mevzuatına uygun olarak evlenme yoluyla Türk vatandaşlığını kazanmıştır. Şu hâlde kararın, vatandaşlık açısından kaybettirme kararının hüküm ifade ettiği tarihle evlenme yoluyla vatandaşlığın kazanıldığı tarih arasındaki dönem için sonuç doğurduğunu söyleyebiliriz. Merve Safa KAVAKÇI hakkında  verilen  kaybettirme  kararıyla  ilgili  olaylar  ve  sonuçları  hakkında değerlendirmeler  için  bkz.  ONAR,  Erdal  /  TİRYAKİOĞLU,  Bilgin:  1982 Anayasasında Milletvekilliği Vatandaşlık İlişkisi (Merve Safa Kavakçı Olayı), Av. Dr. Faruk EREM Armağanı, Ankara: Türkiye Barolar Birliği 1999, s. 557-594. Bakanlar Kurulunun  2017/10333  sayılı  kararının  eleştirisi  için  bkz.  NOMER,  Ergin:  Türk Vatandaşlık Hukuku, B. 28, İstanbul: Filiz Kitabevi 2021, s. 96, dpn. 58. 14  Seçme hakkı yoluyla vatandaşlığın kazanılması TVK m. 21 ve 22 de düzenlenmiştir (bkz. Yönetmelik m. 34 vd). TVK m. 21 e göre, m. 27 uyarınca ana veya babalarına bağlı olarak 905Rıfat ERTEN    Ankara Üni. Hukuk Fak. Dergisi, 70 (4) 2021: 899-932  Mülga 403 sayılı TVK da vatandaşlığa yeniden alınma, 28.05.1928 tarih ve 1312 sayılı mülga Türk Vatandaşlığı Kanununda (mülga 1312 sayılı  TVK)  ise  Vatandaşlığın  Tekrar  İktisabı  terimi  kullanılmıştır. Dolayısıyla kurumun adı hususunda son üç kanunî düzenlemede farklılık bulunmaktadır. Bu çalışmada pozitif düzenleme olması itibariyle TVK nın kullandığı  Türk  vatandaşlığının  yeniden  kazanılması  terimi  tercih edilmiştir.  C.   Yürürlükten  Kaldırılan  Kanunlarda  Vatandaşlığın  Yeniden Kazanılması Osmanlı Devleti Döneminde kabul edilen, Türk ve İslam hukuk tarihi açısından  vatandaşlığa  ilişkin  ilk  genel  kanunî  düzenleme  olma  niteliği taşıyan Tâbiiyet-i Osmaniye Kanunnamesi (TOK) yeniden vatandaşlığa alınmaya ilişkin hüküm içermemektedir.  TOK u yürürlükten kaldıran ve Türkiye Cumhuriyetinin kuruluşundan sonra vatandaşlığa ilişkin ilk genel kanunî düzenleme olma niteliği taşıyan mülga 1312 sayılı TVK nın Vatandaşlığın Tekrar İktisabı başlığını taşıyan 14.  maddesine  göre,  çıkma  izni  almak  suretiyle  Türk  vatandaşlığını kaybedenler, bunların çocukları ve 1312 sayılı TVK hükümleri uyarınca haklarında  ıskat  kararı  verilenlerin çocukları  talepte  bulunmaları  hâlinde Bakanlar Kurulu kararıyla ikamet şartı aranmaksızın Türk vatandaşlığını kazanabilirler.                                                                                                                     Türk vatandaşlığını kaybeden çocuklar ergin olmalarından itibaren üç yıl içinde seçme hakkını kullanmak suretiyle Türk vatandaşlığını kazanabilirler. Maddede seçme hakkının tanındığı  yabancılar,  daha  önce  Türk  vatandaşı  iken,  Türk  vatandaşlığını  kaybetmiş kişilerdir. Dolayısıyla, bu hüküm kapsamında da vatandaşlığın tekrar kazanılması durumu söz konusudur.  15  Mülga 1312 sayılı TVK için bkz. RG, 04.06.1928, S. 904. Mülga 1312 sayılı TVK nın Latin  harflerine  çevrilmiş  metni  için  bkz. <https://www.resmigazete.gov.tr/arsiv/904T.pdf>, (15.09.2021). 16  Terim  yeknesaklığı  açısından  vatandaşlığın  kazanılması  teriminin,  vatandaşlığa alınma terimine nazaran isabetli olduğu hakkında bkz. TİRYAKİOĞLU, Bilgin: Türk Vatandaşlığı  Kanunu  Tasarısına  Göre  Vatandaşlığın  Yetkili  Makam  Kararıyla Kazanılması, Türk Vatandaşlığı Kanunu Tasarısı Sempozyumu (29 Şubat 2008), Editörler Vahit DOĞAN / Feriha Bilge TANRIBİLİR / Banu ŞİT, Ankara: Seçkin 2008, s. 81. 17  Metin için bkz. UNAT, İlhan: Türk Vatandaşlık Hukuku (Metinler-Mahkeme Kararları), Ankara: AÜSBF 1966, s. 8-10. 18  BERKİ, Osman Fazıl: Devletler Hususî Hukuku, C. I, Tâbiiyet ve Yabancılar Hukuku, B. 6, Ankara: Güzel Sanatlar Matbaası 1966, s. 75.  906Ankara Üni. Hukuk Fak. Dergisi, 70 (4) 2021: 899-932  Türk Vatandaşlığının Yeniden Kazanılması Mülga 403 sayılı TVK, konuyu, 8. maddesinde düzenlemiştir. Mülga 403 sayılı TVK m. 8 in ilk hâli -4866 sayılı Kanunla değiştirilmesinden evvel-,  Türk  vatandaşlığını  yeniden  kazanma  başvurusunda bulunabilecekleri tek tek saymamış, bunun yerine, mülga 403 sayılı TVK uyarınca  Türk  vatandaşlığını  çıkarma  kararı  dışında  kaybetmiş  herkesi kapsamına almıştır. Bununla birlikte 11.02.1964 tarihli ve 403 sayılı Türk Vatandaşlığı  Kanununun  Uygulanmasına  İlişkin  Yönetmelik  m.  42  bu yoldan vatandaşlık kazanabilecekleri üç grupta saymıştır. 4866 sayılı Kanun değişikliği ile 8. madde Bu Kanuna göre Türk vatandaşlığını kaybetmiş olanlardan; 19 uncu madde uyarınca yabancı erkekle evlenmek ve kocasının uyrukluğunu  seçmek  suretiyle  Türk  vatandaşlığını  kaybeden  ve  13  üncü maddede öngörülen süreyi geçiren kadınlar ile 20 nci madde uyarınca izin almak suretiyle Türk vatandaşlığından çıkanlar İçişleri Bakanlığınca, 25 inci  madde  uyarınca  Bakanlar  Kurulunca  Türk  vatandaşlığını kaybettiklerine karar verilenler ise Bakanlar Kurulu kararıyla, ikamet şartı aranmaksızın,  yeniden  vatandaşlığa  alınabilir.  şeklinde  değiştirilmiştir. Değiştirilen metniyle 8. madde, vatandaşlığa yeniden alınabilecekleri genel olarak belirten niteliğinden çıkarak, sadece sayılan grupları kapsama alan bir görünüm kazanmıştır. Hükümle getirilen en önemli yeniliklerden biri de, önceki düzenlemede her durumda Bakanlar Kurulu yetkiliyken, değişiklikle çoğu hâlde İçişleri Bakanlığının yetkili kılınmasıdır.  Ayrıca mülga 403 sayılı TVK nın orijinal hâlinde, geçici madde 2 ile haklarında TOK ve mülga 1312 sayılı TVK hükümleri uyarınca haklarında ıskat kararı verilen kişilerin Türk vatandaşlığını yeniden kazanabilmelerine imkân tanınmıştır. Bunun için kişilerin (1) aslen Türk vatandaşı olmaları; (2) mülga 403 sayılı TVK nın yürürlüğe girmesinden itibaren bir yıl içinde talepte  bulunmaları  ve  (3)  vatandaşlığa  alınmalarında  bir  sakınca                                                  19  RG, 01.07.1964, S. 11742  20  O dönemde, kanun koyucunun, vatandaşlığı kaybedenler arasında neden böyle bir ayırım yaptığı  ve  vatandaşlığa  yeniden  alınma  yolundan  yararlanabilecekleri  sınırlandırdığı doktrinde eleştirilmiştir: SARGIN, Fügen: Türk Vatandaşlığı Kanunu nda Değişiklik Yapan 2003  Tarih  ve  4866  Sayılı  Kanun  Kapsamında  Bir Değerlendirme,  Ankara Üniversitesi Hukuk Fakültesi Dergisi, 2004, C. 53, S. 1, s. 42.  21  Mülga 403 sayılı TVK nın Iskat edilenlere verilen talep hakkı başlıklı geçici 2. maddesi şu şekildedir: Tabiiyeti Osmaniye Kanunnamesi ile 1312 sayılı Türk Vatandaşlığı Kanunu hükümlerine göre ıskat edilmiş doğuştan Türk vatandaşı olan kişiler bu kanunun yürürlük tarihinden  başlıyarak  bir  yıl  içinde  yeniden  Türk  vatandaşlığına  girmek  isteğinde bulundukları ve vatandaşlığa alınmalarında bir sakınca görülmediği takdirde, haklarında bu kanunun 8 inci maddesini uygulamaya Bakanlar Kurulu yetkilidir.  907Rıfat ERTEN    Ankara Üni. Hukuk Fak. Dergisi, 70 (4) 2021: 899-932  görülmemesi şartları getirilmiştir. Daha sonra da benzer düzenlemeler ihdas edilmiştir.  Haklarında  ıskat  kararı  verilenlerin,  hiçbir  şekilde  Türk vatandaşlığını  kazanabilmeleri  mümkün  olmadığından,  uygulamada  af kanunu  olarak  bilinen  bu  düzenlemelerle  yeniden  vatandaşlık kazanmalarının  önü  açılmıştır.  Düzenlemelerin  ortak  özelliği,  kapsama doğuştan Türk vatandaşı olup haklarında ıskat kararı verilenlerin alınması ve başvuru  için  hak  düşürücü  sürenin  belirlenmesidir.  Bu  düzenlemelerde, yöntem  olarak  Türk  vatandaşlığının  yeniden  kazanılması  yolu öngörülmüştür. II.   TÜRK VATANDAŞLIĞININ YENİDEN KAZANILMASINA İLİŞKİN  HÜKÜMLER  HAKKINDA  GENEL DEĞERLENDİRMELER Türk vatandaşlığının yeniden kazanılması, TVK da, yabancıların Türk vatandaşlığını  kaybetme  nedenleri  nazara  alınarak  düzenlenmiştir.  Türk vatandaşlığını kaybetme nedenlerine göre bazı yabancılar Türkiye de ikamet şartı  aranmaksızın  Türk  vatandaşlığını  kazanabilecekken,  bazıları  için ikamet  şartı  getirilmiştir.  TVK nın  13.  maddesinde  Türk  vatandaşlığını ikamet şartı aranmaksızın, 14. maddesinde ise ikamet şartına bağlı olarak kazanabilecek  kişiler  belirtilmiştir.  Aynı  maddelerde,  vatandaşlık kazanabilecek  kişilerin  belirlenmesi  yanında,  bu  yolla  vatandaşlığın kazanılmasının  şartları  ve  yetkili  makamlar  da  açıkça  zikredilmiştir. TVK nın Çeşitli Hükümler başlığını taşıyan beşinci bölümü içinde yer alan  m.  43  de  Türk  vatandaşlığının  yeniden  kazanılmasına  ilişkindir. Maddede, mülga 1312 sayılı TVK ve mülga 403 sayılı TVK nın yürürlüğü döneminde Türk vatandaşlığını iradesi dışında kaybetmiş bazı yabancılar için ikamet etme şartı aranmaksızın vatandaşlığı yeniden kazanma imkânı getirilmiştir.                                                   22  Bkz. 2383 sayılı Kanun m. 12 ile mülga 403 sayılı TVK ya eklenen ek geçici madde 1; 3540 sayılı Kanun geçici madde. Metinler için bkz. aşağ. dpn. 52. 23  Mülga 403 sayılı TVK m. 35/IV de yer alan Türk vatandaşlığından çıkarılanlar hiçbir şekilde yeniden Türk vatandaşlığını kazanamazlar. hükmü nedeniyle, haklarında çıkarma kararı verilenlerin bu dönemde Türk vatandaşlığını tekrar kazanabilmesi için tek yöntem, bunlar hakkında -doktrinde af kanunu denilen- özel kanunî düzenlemeler yapılmasıdır. Buna karşılık TVK, çıkarma kurumuna yer vermediği gibi çıkarma kararı verilenlerin Türk vatandaşlığını  kazanamayacaklarına  ilişkin  de  hüküm  içermemektedir.  Dolayısıyla öncesinde haklarında çıkarma kararı verilenlerin, şartlarını taşımaları kaydıyla TVK da düzenlenmiş  vatandaşlığın  kazanılması  yollarından  biriyle  Türk  vatandaşlığını kazanabilmeleri mümkündür.  908Ankara Üni. Hukuk Fak. Dergisi, 70 (4) 2021: 899-932  Türk Vatandaşlığının Yeniden Kazanılması Türk vatandaşlığının yeniden kazanılması TVK da, mülga 1312 sayılı TVK  ve  mülga  403  sayılı  TVK da  düzenlendiği  gibi,  yetkili  makam kararıyla  vatandaşlığın  kazanılması  yollarından  biri  olarak  ele  alınmıştır (bkz. Yönetmelik m. 14). Bunların Türk vatandaşlığını kazanması, genel olarak  vatandaşlık  kazanmanın  şartlarına  göre  daha  kolaydır.  Aşağıda görüleceği  üzere,  TVK nın  Türk  vatandaşlığının  yeniden  kazanılmasının şartları, mülga kanunlardakilerle kıyaslandığında daha kolaydır.  Bu  yoldan  vatandaşlığın  kazanılabilmesi  için,  yabancının  kanunda belirtilen  kişilerden  olması,  başvuruda  bulunması  (irade  beyanı),  millî güvenlik  açısından  sakınca  teşkil  eden  bir  hâlinin  bulunmaması  ve başvurunun  yetkili  makam  tarafından  kabul  edilmesi  (idarî  işlem) gerekmektedir. Madde 13 ve 43 den farklı olarak m. 14 uyarınca başvuru yapanlar için Türkiye de ikamet etme şartı aranmaktadır. Bunun dışında, Türk  vatandaşlığının  genel  olarak  kazanılması  için  m.  11 de  belirlenen şartlar Türk vatandaşlığının yeniden kazanılmasında aranmaz; zira TVK, her bir  vatandaşlığın  kazanılması  yoluna  ilişkin  şartları,  ilgili  maddesinde müstakil  (diğer  maddelerden  bağımsız)  bir  şekilde  belirtmiş,  başka  bir maddeye ve bu arada 11. maddeye atıf yapmamıştır.  Yetkili makam kararıyla vatandaşlığın kazanılması yollarında TVK nın aradığı  şartların  bulunması  vatandaşlığın  kazanılması  hususunda  kişiye mutlak  bir  hak  sağlamaz  (TVK  m.  10(1),  2.  c.).  Başvuru  sahibi,  ilgili hükümlerde  belirlenen  şartların  bulunması  kaydıyla,  yetkili  makamın takdirine bağlı olarak Türk vatandaşlığını kazanabilir.  Şartlarını taşımak, yetkili makamın vatandaşlığı kazanma işlemini tesis edebilmesi için zorunlu olmakla birlikte, bu durum, yetkili makamın, vatandaşlığı yeniden kazanma başvurusunda  bulunan  herkesin  talebini  kabul  edeceği  anlamına                                                  24  Başvuru için gerekli belgeler ve yapılacak işlemler için bkz. Yönetmelik m. 23. 25  Mülga 403 sayılı TVK döneminde, Türk vatandaşlığının yeniden kazanılmasında genel olarak vatandaşlığın kazanılmasının, ikamet şartı dışındaki diğer şartlarının arandığı kabul edilmiştir. Bu yönde bkz. BERKİ, s. 76; ULUOCAK, s. 121. Genel olarak vatandaşlığa alınmanın şartlarının aynen aranmasına yönelik eleştiriler için bkz. GÖĞER, Erdoğan: Türk Tâbiiyet Hukuku, B. 4, Ankara: AÜHF 1979, s. 83 vd. Mülga 1312 sayılı TVK döneminde de ikamet şartı dışında, genel olarak vatandaşlığının kazanılmasının şartlarının aranacağı yönünde bkz. FİŞEK, Hicri: Türk Vatandaşlık Hukuku, Ankara: AÜHF 1959, s. 153.    TVK nın vatandaşlığın yeniden kazanılmasına ilişkin m. 13 ve 14 de aranan şartların eksikliğine dair eleştiriler için bkz. REÇBER, Kamuran / ÖZGENÇ, Zeynep: 5901 Sayılı  Türk  Vatandaşlığı  Kanunundaki  Bazı  Boşluklar,  İstanbul  Üniversitesi  Hukuk Fakültesi Mecmuası, 2016, C. 74, S. 1, s. 379-380. 909Rıfat ERTEN    Ankara Üni. Hukuk Fak. Dergisi, 70 (4) 2021: 899-932  gelmemektedir.  İlgili  kanunî  hükümlere  bakıldığında  da  bunların  yetkili makama  takdir  yetkisi  tanıyan  bir  lafızda  kaleme  alındığını  görebilmek mümkündür.  Ancak,  hukuk  devleti  olmanın  bir  gereği  olarak,  yetkili makama  tanınan  takdir  yetkisi,  keyfîlik  anlamına  gelmemekte,  yetkinin hukuka uygun bir şekilde kullanılması zorunluluğu bulunmaktadır.  Türkiye de  ikamet  etme  şartı,  Türk  vatandaşlığının  yeniden kazanılmasını biraz daha zorlaştırmaktadır. Kanun koyucu, bunların Türkiye ile ilgi bağlarının en azından ikamet nedeniyle bulunmasını aramıştır. Bu ayırımın, ilgili hükümler incelenmeden/okunmadan, zihinlerde doğurduğu fikir, vatandaşlığın kaybı nedenlerine göre bazılarının yeniden vatandaşlık kazanmalarının zorlaştırıldığı şeklinde olabilir. Madde 14 ün gerekçesinde yer alan -her ne kadar ayırımın temelindeki mantığı tam yansıtmasa da- Vatandaşlık, karşılıklı hak ve yükümlülüklerin varlığı ile birlikte duygu bağlantısını da temel alan hukuki bir bağdır ifadesi akla gelen bu fikri destekleyebilir. Yani Türk vatandaşlığının bazı kayıp hâllerinde, duygu bağının az olduğu kabul edilmekte ve ikamet şartı aranmaktadır. Ancak hükümlere  bakıldığında,  ayırımın  temelindeki  mantık  konusunda  yine çelişkiye düşülmektedir. Zira aşağıda görüleceği üzere, çıkma izni almak suretiyle  Türk  vatandaşlığından  ayrılanlar  için  ikamet  şartı  aranmazken, seçme  hakkını  kullanarak  Türk  vatandaşlığını  kaybedenler  ancak  ikamet şartı aranarak Türk vatandaşlığını kazanabilmektedirler. Yine, ana ve/veya babalarına  bağlı  olarak  Türk  vatandaşlığını  kaybeden  çocuklara  ergin olmalarından itibaren üç yıl içinde seçme hakkını kullanarak -yani en kolay yoldan- Türk vatandaşlığını kazanma imkânı verilmiştir. Buna rağmen bu imkândan süresi içinde yararlanmayanlar da ikamet şartı aranmaksızın Türk vatandaşlığını  yeniden  kazanabilecekler  arasında  düzenlenmiştir.  Süresi içinde seçme hakkının kullanılmasının nedeni önemli değildir. Maddelerden yola çıkıldığında, duygu bağlantısı ölçütünün de yapılan ayırımın nedenini tam belirginleştirmediğini söyleyebiliriz.                                                   26  Ayrıntılı bilgi için bkz. GÜNGÖR, Gülin: Tâbiiyet Hukuku, B. 9, Ankara: Yetkin Yayınları 2021, s. 76 vd; DOĞAN, Vahit: Türk Vatandaşlık Hukuku, B. 17, Ankara: Savaş Yayınevi 2021, s. 57 vd. 27  TİRYAKİOĞLU, s. 89. 28  TVK tasarı hâlindeyken, ikamet şartının aranması nedeniyle ayırımcılık yapıldığı ifade edilmiştir: TİRYAKİOĞLU, s. 88, 96. Buna karşılık söz konusu yabancılar için ikamet etme şartı konulmasının vatandaşlık hukuku bakımından anlaşılabilir yerinde bir şart olduğu da belirtilmiştir: ERDEM, B. Bahadır: Türk Vatandaşlık Hukuku, B. 7, İstanbul: Beta 2019, s. 155.  910Ankara Üni. Hukuk Fak. Dergisi, 70 (4) 2021: 899-932  Türk Vatandaşlığının Yeniden Kazanılması Türk  vatandaşlığının  yeniden  kazanılmasında,  Türk  vatandaşlığını kaybedenlerin tamamını kapsayacak genel bir hüküm ihdas etmek yerine, mülga  403  sayılı  TVK nın  4866  sayılı  Kanunla  değişik  8.  maddesinde olduğu gibi, bunların tek tek sayılması yolu tercih edilmiştir. Dolayısıyla, kanunen sayılan gruplardan birine girmeyen kişilerin Türk vatandaşlığını bu yoldan kazanabilmeleri mümkün değildir. Örneğin TVK m. 31 uyarınca Türk  vatandaşlığını  kazanma  kararı  iptal  edilen  yabancılar  Türk vatandaşlığını bu yoldan yararlanarak yeniden kazanamazlar.  TVK  ile  mülga  403  sayılı  TVK  arasında,  yeniden  vatandaşlık kazanabilecekler yönünden iki farklılık göze çarpmaktadır. İlk olarak mülga 403 sayılı TVK nın 8. maddesinde evlenmek ve kocasının vatandaşlığını seçmek  suretiyle  Türk  vatandaşlığını  kaybeden  ve  evlenmenin  sona ermesinden  sonraki  üç  yıl  içinde  Türk  vatandaşlığını  seçme  hakkını kullanmadığı  için  kazanamayan  kadınlar,  yeniden  Türk  vatandaşlığını kazanabilecekler  arasında  sayılmakla  birlikte,  TVK da  bu  durumdaki kadınlarla  ilgili  bir  düzenleme  bulunmamaktadır.  Kapsamı  daraltan  bu farklılığın  yanında,  (1)  ana  ve/veya  babalarına  bağlı  olarak  Türk vatandaşlığını kaybedip süresinde seçme hakkını kullanmayan çocuklar, (2) seçme hakkını kullanmak suretiyle Türk vatandaşlığından ayrılanlar ve (3) mülga  kanunî  düzenlemeler  döneminde  iradesi  dışında  vatandaşlığı kaybeden bazı kişiler Türk vatandaşlığını yeniden kazanabilecekler arasında sayılarak, bu yoldan vatandaşlık kazanabileceklerin kapsamı genişletilmiştir.  TVK,  Türk  vatandaşlığının  yeniden  kazanılmasında  başvuru  için herhangi bir süre şartı getirmediğinden, belirlenen gruplardan birine giren kişiler, istediği zaman bu yoldan Türk vatandaşlığını kazanma talebinde bulunabilirler.  TVK  Tasarısının  TBMM ye  sunulan  ilk  metninde,  yeniden vatandaşlığın  kazanılmasında  aranan  ortak  şart, millî  güvenlik  ve  kamu düzeni  açısından  engel  teşkil  edecek  bir  halin  bulunmaması  olarak belirlenmiştir.  Ancak,  İçişleri  Komisyonu,  vatandaşlığın  bu  yoldan kazanılmasında  kolaylık  sağlanması  amacıyla  kamu  düzeni  ibaresini                                                  29  TVK  tasarı  hâlindeyken,  yabancıyla  evlenen  kadına  seçme  hakkını  kullanarak  Türk vatandaşlığından  ayrılma  imkânı  verilmeyeceğinden,  düzenleme  tarzı  açısından,  söz konusu  kadınların  metinden  çıkarılmasının  tutarlı  olduğu  ifade  edilmiştir: TİRYAKİOĞLU, s. 87, dpn. 11.  30  Tasarı için bkz. Türk Vatandaşlığı Kanunu Tasarısı ve İçişleri Komisyonu Raporu (1/458), <https://www.tbmm.gov.tr/sirasayi/donem/yil/ss.pdf>, (15.09.2020). 911Rıfat ERTEN    Ankara Üni. Hukuk Fak. Dergisi, 70 (4) 2021: 899-932  kaldırarak  şartı  hafifletmiştir.  Komisyon  tarafından  kabul  edilen  ve sonrasında kanunlaşan hükümlere göre, vatandaşlığın yeniden kazanılması talebinde bulunan kişinin millî güvenlik açısından engel teşkil edecek bir hâlinin bulunmaması, Türk vatandaşlığının yeniden kazanılmasına dair tüm hükümlerde (m. 13, 14 ve 43) yer almaktadır.  Yönetmelik,  şartın  gerçekleşip  gerçekleşmediğinin  nasıl  tespit edileceğine  ilişkin  düzenleme  getirmiştir.  Buna  göre,  başvuru  sahibinin millî  güvenlik  bakımından  engel  teşkil  edecek  bir  halinin  bulunup bulunmadığının tespiti için Emniyet Genel Müdürlüğünden arşiv araştırması istenir.  (Yönetmelik  m.  35(3))32.  Yetkili  makam,  gelecek  cevaba  göre kanaatini oluşturarak başvuru hakkındaki olumlu ya da olumsuz kararını verecektir.  III. TÜRK  VATANDAŞLIĞININ  İKAMET  ŞARTI ARANMAKSIZIN YENİDEN KAZANILMASI A.   TVK  m.  13  Uyarınca  Türk  Vatandaşlığının  Yeniden Kazanılması Madde 13(1) hükmüne göre, … belirtilen kişiler Türkiye de ikamet etme süresine bakılmaksızın Türk vatandaşlığını Bakanlık kararıyla yeniden kazanabilirler.  Maddenin  metninde  …ikamet  etme  süresine bakılmaksızın…, başlıkta ise …ikamet şartı aranmaksızın… ifadelerine yer verilmiştir. Metindeki ifadenin, az da olsa belli bir süre ikamet etmiş olma  şeklinde  yorumlanması  ihtimali  bulunsa  da  ilgili  hükümlerin değerlendirilmesinden amacın bu olmadığı anlaşılmaktadır. Türkiye de hiç ikamet etmemiş veya başvuru sırasında ikamet etmiyor olanlar da bu yoldan Türk  vatandaşlığını  kazanabilirler.  Yönetmelikte  de  m.  13  kapsamında olanlarla ilgili Türkiye de ikamet etme şartının aranmayacağı (Yönetmelik m.  22(1))  belirtilmiş;  ayrıca,  buna  paralel  olarak  bunlardan  Türkiye de ikametlerini gösteren bilgi veya belgeler talep edilmemiştir (bkz. Yönetmelik m. 23).                                                   31  Bkz.  Türk  Vatandaşlığı  Kanunu  Tasarısı  ve  İçişleri  Komisyonu  Raporu  (1/458), <https://www.tbmm.gov.tr/sirasayi/donem/yil/ss.pdf>,  (15.09.2021).  ERTEN, Tasarı, s. 47. 32  Doktrinde  millî  güvenlik  bakımından  sadece  Emniyet  Genel  Müdürlüğünden  arşiv araştırmanının istenmesinin eksik olduğu belirtilmiştir: ERKAN, Millî Güvenlik ve Kamu Düzeni, s. 30. 33  ERTEN, Tasarı, s. 47; GÜNGÖR, Tâbiiyet Hukuku, s. 125; DOĞAN, s. 79. 912Ankara Üni. Hukuk Fak. Dergisi, 70 (4) 2021: 899-932  Türk Vatandaşlığının Yeniden Kazanılması Türk vatandaşlığının m. 13 uyarınca ikamet şartı aranmaksızın yeniden kazanılması  konusunda  yetkili  makam  İçişleri  Bakanlığı  olarak belirlenmiştir.  Madde 13 hükmüne göre ikamet şartı aranmaksızın Türk vatandaşlığını yeniden kazanabilecek yabancılar şunlardır:  1. Çıkma İzni Alarak Türk Vatandaşlığını Kaybedenler TVK  m.  13(1)(a)  hükmüne  göre,  Türk  vatandaşlığını  ikamet  izni aranmaksızın talep edebilecek ilk grup Çıkma izni almak suretiyle Türk vatandaşlığını kaybedenlerdir. Özellikle yurt dışında çalışmaya giden ve gurbetçi  olarak  adlandırılan,  hangi  nedenle  olursa  olsun  Türk vatandaşlığından izin almak suretiyle ayrılan kişiler için önem taşıyan bir hükümdür. Çıkma izni ile Türk vatandaşlığını kayıp, vatandaşlığın normal kayıp yolu olup; TVK nın 25 ve devamı maddelerinde düzenlenmiştir.  Madde 13(1)(a), çıkma izni almak suretiyle Türk vatandaşlığından ayrılanları ifade ettiğinden,  sadece  TVK  değil,  önceki  kanunî  düzenlemeler  döneminde, bunların  hükümlerine  göre  çıkma  izni  alarak  Türk  vatandaşlığını kaybedenler de hükmün kapsamı içindedir. Aksi ile ifade edersek, bend hükmü,  mülga  kanunlar  uyarınca  çıkma  izni  almak  suretiyle  Türk vatandaşlığından ayrılanları kapsamı dışında tutan bir ifadeye sahip değildir.  Çıkma izni almak suretiyle Türk vatandaşlığından ayrılan kişinin aslen veya  sonradan  Türk  vatandaşı  olması,  vatandaşlığı  yeniden  kazanma başvurusunda bulunması açısından bir fark oluşturmamaktadır.  Çıkma izni alarak Türk vatandaşlığından ayrılanların küçük çocukları da belli şartlarla Türk vatandaşlığını kaybedebilmektedir (bkz. m. 27(2)). TVK m. 13(1)(a) hükmü, söz konusu çocukları kapsamamaktadır. TVK bu çocukların, seçme hakkını kullanarak Türk vatandaşlığını daha kolay yoldan kazanmalarına imkân tanımıştır (bkz. m. 21). Ancak, seçme hakkının ergin olmadan itibaren üç yıl içinde kullanılması gerekmekte olup, herhangi bir nedenle üç yıl içinde başvurulmadığında bu kişiler, m. 13(1)(b) kapsamında Türk vatandaşlığını yeniden kazanabilirler. Bu çocuklar, ergin olmalarından evvel ana ve/veya babası Türk vatandaşlığını yeniden kazanırsa, TVK m. 20(2) de belirtilen şartların karşılanması kaydıyla, iradelerine bakılmaksızın                                                  34  DOĞAN, s. 79-80; ERDEM, s. 151, 156. 913Rıfat ERTEN    Ankara Üni. Hukuk Fak. Dergisi, 70 (4) 2021: 899-932  Türk vatandaşlığını kazanırlar. Ancak, bu ihtimalde, yöntem olarak veya teknik anlamda Türk vatandaşlığının yeniden kazanılmasından değil, Türk vatandaşlığını yeniden kazanan ana ve/veya babaya bağlı olarak vatandaşlık kazanma durumundan bahsedilebilir.  2.   Ana  veya  Babalarına  Bağlı  Olarak  Türk  Vatandaşlığını Kaybedenlerden  TVK da  Öngörülen  Süre  İçerisinde  Seçme Hakkını Kullanmayanlar İkamet etme şartı aranmaksızın Türk vatandaşlığını yeniden kazanma başvurusunda  bulanabilecek  diğer  grup,  m.  13(1)(b)  uyarıca,  Ana  veya babalarına  bağlı  olarak  Türk  vatandaşlığını  kaybedenlerden  21  inci maddede öngörülen süre içerisinde seçme hakkını kullanmayanlardır.  Bendde  ana  ve/veya  babanın  hangi  nedenle  Türk  vatandaşlığını kaybettiğinden açıkça bahsedilmemektedir; bununla birlikte, hükümde yer alan  21.  maddeye  bakıldığında,  27.  madde  uyarınca  Türk  vatandaşlığını kaybeden ana ve/veya babalarına bağlı olarak Türk vatandaşlığından ayrılan çocuklara  seçme  hakkının  tanındığı  görülmektedir.  Madde  27  ise  Türk vatandaşlığından  çıkmanın  geçerliliği  ve  sonuçlarını  düzenlemektedir. Dolayısıyla Türk vatandaşlığından çıkma izni alarak ayrılan ana ve/veya babalarına bağlı olarak Türk vatandaşlığını kaybetmiş çocuklardan, ergin olmalarından itibaren üç yıl içinde seçme hakkını kullanmayanların Türk vatandaşlığını yeniden kazanabilecek grup içinde sayıldığına şüphe yoktur.  Madde  13(1)(b)  ve  m.  21 de  açıkça  madde  numarasının belirtilmesinden, yani m. 13(1)(b) nin 21. maddeyi, madde 21 in de 27. maddeyi  zikretmiş  bulunmasından  kaynaklı  bazı  sorunlar  ortaya çıkabilmektedir.  Bu bağlamda ortaya çıkan ilk sorun, m. 21 in lafzı itibariyle seçme hakkını, TVK m. 27 uyarınca ana babalarına bağlı olarak Türk vatandaşlığını kaybeden çocuklara tanımış olması karşısında, TVK öncesi yürürlükte olan                                                  35  Yönetmelik m. 38(2) hükmüne göre, Türk vatandaşlığını yeniden kazanmak isteyen ana veya babaya bağlı olarak işlem gören, aile kütüğünde kayıtlı çocuk için doğum belgesi ve doğum tutanağı istenmez. 36  Benzer yaklaşımı mülga 403 sayılı TVK m. 8 in hem orijinal hem de 4866 sayılı Kanunla değiştirilen metninde de görmek mümkündür. Orijinal madde metni yeniden vatandaşlığa alınma imkânını mülga 403 sayılı TVK hükümlerine göre kaybedenler -çıkarma kararı verilenler  hariç-  hakkında  getirmiştir.  4866  sayılı  Kanunla  değişik  metinde  ise vatandaşlığın kaybına ilişkin hâller ve kanun numaraları belirtilmiştir.  914Ankara Üni. Hukuk Fak. Dergisi, 70 (4) 2021: 899-932  Türk Vatandaşlığının Yeniden Kazanılması kanunî  düzenlemeler  uyarınca  Türk  vatandaşlığını,  çıkma  izniyle  Türk vatandaşlığından  ayrılan  ana  ve/veya  babalarına  bağlı  olarak  kaybeden çocukların seçme hakkını kullanabilip kullanamayacakları meselesidir. Zira m.  21 in  lafzı,  herhangi  bir  geçiş  hükmünün  bulunmaması  da  nazara alındığında, mülga 403 sayılı TVK döneminde Türk vatandaşlığından çıkma izni  almak  suretiyle  ayrılan  ana  ve/veya  babalarına  bağlı  olarak  Türk vatandaşlığını kaybeden çocukları dışlar bir ifadeye sahiptir. Bu çocukların m.  21  kapsamında  sayılmaması  ihtimalinde,  akabinde  m.  13(1)(b) kapsamında olmadıkları sonucuna da varılabilecektir.  Sorun, TVK, 2009 yılının Haziran ayında yürürlüğe girdiğine göre, mülga 403 sayılı TVK döneminde Türk vatandaşlığından ayrılan ana ve/veya babalarına bağlı olarak vatandaşlığını kaybetmiş ve hâlen ergin olmamış veya ergin olmasına rağmen üç yıl geçmemiş çocuklar bulunabileceğinden güncel ve önemlidir. Madde  21 in  gerekçesinde,  herkesin  vatandaşlığını  seçmede  serbest olduğu  ilkesi  uyarınca,  ana  ve  babalarına  bağlı  olarak  iradesi  dışında vatandaşlığını  kaybetmiş  çocuklara  seçme  hakkının  tanındığı  ifade edilmiştir. Yönetmelik m. 34(1) de gerekçeye paralel şekilde, Ana veya babaya bağlı olarak iradesi dışında Türk vatandaşlığını kaybetmiş olan ve ergin olmalarından itibaren  üç  yıl içinde  Türk  vatandaşlığını kazanmak üzere yazılı bildirimde bulunan kişilerin seçme hakkını kullanmak suretiyle Türk  vatandaşlığını  kazanabilecekleri  hükme  bağlanmıştır.  Gerekçede  ve Yönetmeliğin ilgili hükmünde, madde numarası zikredilmediğinden, TVK öncesinde ana ve/veya babalarına bağlı olarak vatandaşlığını kaybetmiş olan çocukların da kapsam içine alındığı söylenebilecektir. Ancak, gerekçe ve Yönetmeliğin çizdiği çerçevenin, kanunun çizdiğinden daha geniş olduğunu da belirtmek gerekir. Zira bu çerçeve içine vatandaşlığı kazanma kararı iptal edilenlerin  Türk  vatandaşlığını  kaybeden  çocukları  dahi  girebilecektir. Kanunîlik  ilkesi  vatandaşlığın  kaybı,  yanında  kazanılmasında  da  geçerli olup; gerekçe ve Yönetmelik hükmünün, kanunun çizdiği çerçeve içinde ele alınması gerektiğini söylemek gerekir.  Doktrinde mülga 403 sayılı TVK döneminde ana ve/veya babalarına bağlı olarak Türk vatandaşlığını kaybeden bu çocukların seçme  hakkına sahip olup olmadıklarının yine mülga 403 sayılı TVK hükümlerine göre 915Rıfat ERTEN    Ankara Üni. Hukuk Fak. Dergisi, 70 (4) 2021: 899-932  değerlendirilmesi  gerektiği  ifade  edilmiştir.  Görüşte,  bu  çocukların vatandaşlığı bu yolla kazanma konusundaki haklarının korunması gerektiği fikri  hâkimdir.  Hakka  sahip  olmanın  tespitinde  mülga  403  sayılı  TVK hükümleri  esas  alınırken,  bu  yoldan  vatandaşlığın  kazanılması  şartları bakımından  ise  yürürlükteki  TVK  hükümlerinin  dikkate  alınacağı belirtilmektedir. Makale konusu itibariyle, m. 21 kapsamında sayılmaları hâlinde bu çocuklar,  ergin  olmalarından  itibaren  üç  yıl  içinde  seçme  hakkını kullanmadıklarında  m.  13(1)(b)  uyarınca  Türk  vatandaşlığını  yeniden kazanabilecekler  arasında  sayılabileceklerdir.  Buna  karşılık,  kanun hükümlerinin lafzının esas alınması hâlinde aksi durum ve uygulama söz konusu olabilecektir.  Mülga 403 sayılı TVK döneminde ana ve/veya babalarına bağlı olarak vatandaşlığını  kaybetmiş  çocukların  m.  21  ve  buna  paralel  olarak  m. 13(1)(b)  kapsamına  alınmamaları  düşüncesinin  makul  bir  gerekçesi bulunmamaktadır. Gerçekten de TVK nın yürürlüğe girdiği tarihten birkaç ay önce ana ve/veya babalarına bağlı olarak Türk vatandaşlığını kaybeden çocuklarla, TVK nın yürürlüğünden hemen sonra ana ve/veya babalarına bağlı  olarak  Türk  vatandaşlığını  kaybeden  çocuklar  arasında  ayırım yapılması, eşitlik ilkesi yanında hakkaniyet açısından da eleştiriye açıktır.  Olması  gereken,  bu  çocukları  da  içerecek  şekilde  söz  konusu maddelerde  veya  en  azından  m.  21 de  gerekli  değişikliklerin  yapılması suretiyle, muhtemel yorum ihtilâflarının önüne geçilmesidir. Madde  13(1)(b)  ile  ilgili  ikinci  sorun,  yine  madde  numaralarının belirtilmesinden  dolayı,  seçme  hakkını  kullanarak  Türk  vatandaşlığından ayrılan ana ve/veya babalarına bağlı olarak Türk vatandaşlığını kaybeden çocukların  bend  kapsamında  olup  olmadıkları  hususunda  çıkmaktadır. Sorunun çözümü, bu çocukların m. 21 uyarınca seçme hakkına sahip olup olmadıklarının  tespitine  bağlıdır.  Seçme  hakkı  ile  Türk  vatandaşlığını kaybetmenin  geçerliliği  ve  sonuçlarının  düzenlendiği  TVK nın  35. maddesinin  ikinci  fıkrasında,  seçme  hakkını  kullanarak  Türk                                                  37  GÜNGÖR, Tâbiiyet Hukuku, s. 164. Mülga 403 sayılı TVK m. 12/I/c de, çıkma izni almak veya seçme hakkını kullanmak suretiyle Türk vatandaşlığından ayrılan ana ve/veya babalarına bağlı olarak Türk vatandaşlığını kaybeden çocuklara Türk Medenî Kanununa göre ergin olmalarından itibaren bir yıl içinde seçme hakkı yoluyla Türk vatandaşlığını kazanma imkânı tanınmıştır.  38  GÜNGÖR, Tâbiiyet Hukuku, s. 164.  916Ankara Üni. Hukuk Fak. Dergisi, 70 (4) 2021: 899-932  Türk Vatandaşlığının Yeniden Kazanılması vatandaşlığından  ayrılan  kişilerin  eşleri  ve  çocukları  hakkında  m.  27 hükümlerinin uygulanacağı hükme bağlanmıştır. Şu hâlde, bu çocuklar m. 27 uyarınca  mı  yoksa  m.  35(2)  hükmü  uyarınca  mı  Türk  vatandaşlığını kaybetmektedirler? Bu hükümler çerçevesinde,  birbirine tamamen  zıt iki düşünce ileri sürülebilir. İlk olarak, bu çocukların Türk vatandaşlığını m. 35(2)  hükmünün  atfı  dolayısıyla  m.  27(2)  hükmü  uyarınca  kaybettiği düşünülebilir ki bu durumda m. 21 uyarınca seçme hakkına sahip oldukları söylenebilir. İkinci olarak, m. 35 de tekrara gitmemek amacıyla m. 27 nin zikredildiği; m. 27 ye atıf yapılmadığı; dolayısıyla bu çocukların sadece m. 35  hükmü  uyarınca  Türk  vatandaşlığını  kaybettiği  söylenebilir  ki  bu durumda ise söz konusu çocukların m. 21 kapsamında seçme hakkına sahip olmadıkları  sonucuna  varılabilir.  İlk  düşünce  kabul  edildiğinde  bu çocuklar,  m.  21  uyarınca  seçme  hakkı  ile  Türk  vatandaşlığını kazanabilecekler ve bu hakkın kullanımına ilişkin süreyi geçirdiklerinde ise TVK  m.  13(1)(b)  kapsamında  Türk  vatandaşlığını  yeniden  kazanma talebinde bulunabileceklerdir. İkinci düşüncenin sonucu, bu çocukların ne seçme haklarının bulunduğu ve ne de m. 13(1)(b) kapsamında sayıldıklarıdır. Kanımızca,  ilk  düşünce doğrudur;  çünkü  bu  çocukları  seçme  hakkından                                                  39  Bu yönde görüşler için bkz. ERTEN, Tasarı, s. 59; GÜNGÖR, Tâbiiyet Hukuku, s. 165; AYBAY, Rona / ÖZBEK, Nimet / ERSEN PERÇİN, Gizem: Vatandaşlık Hukuku, Ankara: Siyasal Kitabevi 2019, s. 148; DARDAĞAN KİBAR, s. 277-278; DARDAĞAN KİBAR, Esra Gül: Türk Vatandaşlığının İradî Olarak Kazanılması, Prof. Dr. Esin KONANÇ  Anısına  TC-KKTC  Karşılaştırmalı  Vatandaşlık  Hukuku  Sempozyumu, Bildirileri  ve  Tartışmaları  (23.12.2016),  Gazimağusa:  Kuzey  Kıbrıs:  Doğu  Akdeniz Üniversitesi Yayınevi 2018, s. 57. TVK tasarı hâlindeyken tasarının 21. maddesinin metninde  bu  konuda  açık  bir  hükme  yer  verilmesinin  yerinde  olacağı,  sadece vatandaşlıktan çıkan kişilerin çocuklarıyla sınırlı olarak bu hak tanınmak isteniyorsa, madde numarası vermekle yetinmeyip yolun isminin de açıkça yazılması gerektiği ifade edilmiştir:  TANRIBİLİR,  Feriha  Bilge:  Türk  Vatandaşlığı  Kanunu  Tasarısının Vatandaşlığın Kazanılmasına İlişkin Hükümleri, Türkiye Barolar Birliği Dergisi, 2008, S. 75, s. 54. 40  TVK  m.  21 de  seçme  hakkının  27.  madde  uyarınca  Türk  vatandaşlığından  ayrılan çocuklara hasredildiği yönündeki görüş için bkz. DOĞAN, s. 163. Madde 21 hükmüne dair sadece çıkma izni alarak Türk vatandaşlığından ayrılan ana ve/veya babalarına bağlı olarak  vatandaşlığını  kaybeden  çocuklar  kapsamında  yapılan  açıklamalar  için  bkz. ERDEM, s. 211-212; NOMER, s. 120.   TVK  m.  13 ün  gerekçesinde  …  çıkma  izni  almak  suretiyle  Türk  vatandaşlığını kaybedenler ile ana ve babalarına bağlı olarak Türk vatandaşlığını kaybeden ve kanunda belirtilen süre içinde seçme hakkını kullanmayan kişiler… ifadesine yer verilmiştir. Bu çerçevede,  m.  13 ün  sadece  çıkma  izni  alarak  Türk  vatandaşlığından  ayrılan  Türk vatandaşları ile birlikte kendilerini takip eden çocuklarına yönelik olarak madde tasarısının hazırlandığı sonucuna varılabilir. 917Rıfat ERTEN    Ankara Üni. Hukuk Fak. Dergisi, 70 (4) 2021: 899-932  mahrum bırakmanın bir anlamı bulunmamaktadır. Netice olarak, çıkma izni alarak veya seçme hakkını kullanarak Türk vatandaşlığından ayrılan ana ve/veya babalarına bağlı olarak vatandaşlıklarını kaybeden küçük çocukların m.  13(1)(b)  kapsamına  girdiklerini  belirtebiliriz.  Ancak,  vatandaşlığın kazanılması gibi kişi ve devlet açısından ciddî sonuçları olan kanunî bir düzenlemenin, muhtemel böyle  bir yorum ihtilâfını engelleyecek şekilde kaleme alınması önemlidir.  Madde 13(1)(b) de yer verilen ana veya babaları ifadesi geçmiş olsa da,  ana  ve/veya  babanın  birlikte  çıkma  izni  alarak  veya  seçme  hakkını kullanarak Türk vatandaşlığından ayrılmaları durumunda kendilerini takip eden çocukları da evleviyetle bu hükmün kapsamındadır.  Çocukların,  seçme  hakkını  kullanabilecek  olmalarına  rağmen  bu haklarını süresinde kullanmamalarının nedeni önemli değildir. Doktrinde, süresi  içinde  Türk  vatandaşlığını  kazanma  talebinde  bulunmayan  bu çocukların duygu bağından söz etmenin zor olduğu belirtilerek, bunlar için ikamet şartının neden aranmadığının anlaşılamadığı ifade edilmiştir.  B.   TVK  m.  43  Uyarınca  Türk  Vatandaşlığının  Yeniden Kazanılması TVK nın Çeşitli Hükümler başlıklı beşinci bölümü içinde düzenlenen m.  43 de,  Türk  vatandaşlığını  ikamet  şartı  aranmaksızın  yeniden kazanabilecek iki gruba  daha yer verilmiştir. Genel olarak bakıldığında, mülga  403  sayılı  TVK  döneminde  haklarında  kaybettirme  kararı verilenlerden bazıları ve mülga 1312 sayılı TVK döneminde haklarında ıskat kararı verilenlerin kapsama alındığı görülmektedir.  Madde  43 ün  orijinal  metni,  403  sayılı  Kanuna  göre  Türk vatandaşlığını  kaybedenler  başlığı  altında  mülga  403  sayılı  TVK döneminde haklarında kaybettirme kararı verilen bazı kişilerin millî güvenlik bakımından engel teşkil edecek bir hâli bulunmamak kaydıyla ikamet şartı aranmaksızın Bakanlar Kurulu kararıyla vatandaşlığı yeniden kazanmalarını hükme bağlamıştır. Madde 43 hükmü, daha sonra, 19.10.2017 tarihli ve 7039 sayılı Nüfus Hizmetleri Kanunu ile Bazı Kanunlarda Değişiklik Yapılmasına Dair  Kanunun  (7039  sayılı  Kanun)  32.  maddesi  ile  değiştirilmiştir.                                                  41  GÜNGÖR, Tâbiiyet Hukuku, s. 126.  42  DOĞAN, s. 80. 43  RG,  03.11.2017,  S.  30229.  7039  sayılı  Kanunla  TVK nın  başka  hükümlerinde  de değişiklikler  yapılmıştır.  Yapılan  değişiklikler  hakkında  değerlendirmeler  için  bkz. 918Ankara Üni. Hukuk Fak. Dergisi, 70 (4) 2021: 899-932  Türk Vatandaşlığının Yeniden Kazanılması Değişiklikle madde başlığı, metne uyumlu bir şekilde Türk vatandaşlığını kaybedenler  veya  vatandaşlıktan  ıskat  edilenler  olarak  yeniden düzenlenmiştir. Değişik metnin ilk fıkrasında, orijinal metin büyük oranda korunmuş,  ancak  yetkili  makam  İçişleri  Bakanlığı  olarak  belirlenmiştir. İkinci ve üçüncü fıkra, maddenin orijinalinde olmayan yeni hükümlerdir.  İkinci  fıkra,  aşağıda  değinileceği  üzere,  mülga  1312  sayılı  TVK döneminde  haklarında  ıskat  kararı  verilen  kişilerin  Türk  vatandaşlığını yeniden kazanmalarına ilişkindir. Madde 43 ün değişik üçüncü fıkrası ise, millî  güvenlik  bakımından  engel  teşkil  edecek  hâli  bulunmayanların taleplerinin  İçişleri  Bakanlığı  tarafından  reddedileceğini  hükme bağlamaktadır.  Millî  güvenlik  bakımından  engel  teşkil  edecek  bir  hâli bulunmama  şartı, vatandaşlığın yeniden  kazanılmasında  aranan  ortak bir şarttır.  Şartın  bulunup  bulunmadığını  tespit  edecek  mercii,  başvuruyu değerlendirerek karar verecek yetkili makamdır. Bu şartın gerçekleşmemesi hâlinde,  ilgilinin  Türk  vatandaşlığını  kazanması  mümkün  değildir.  Yani ilgilinin millî güvenlik bakımından engel teşkil edecek bir hâli bulunmasına rağmen vatandaşlığı yeniden kazanma kararı verilemez. Şu hâlde, m. 43(1) ve (2) uyarınca yetkili kılınan ve millî güvenlik açısından da değerlendirme yapacak olan İçişleri Bakanlığının yetkisine dair üçüncü fıkrada belirtilen hüküm, olanın teyidinden öte bir yenilik getirmemektedir.  Aşağıda  görüleceği  üzere  TVK  hükümleri  uyarınca  haklarında kaybettirme kararı verilenler için Türkiye de üç yıl ikamet şartı aranırken, mülga  403  sayılı  TVK nın  belirtilen  hükümleri  kapsamında  haklarında kaybettirme  kararı  verilenler  ile  mülga  1312  sayılı  TVK  döneminde haklarında  ıskat  kararı  verilenlerin  Türk  vatandaşlığını  yeniden kazanmasında ikamet şartı aranmamaktadır.  Yönetmeliğin  38.  maddesinin  sekizinci  fıkrasında,  TVK nın  43. maddesine göre yeniden Türk vatandaşlığını kazanmak isteyen kişilerden aranan şartları taşıyanların Bakanlığın teklifi ve Bakanlar Kurulunun kararı ile Türk vatandaşlığını yeniden kazanabilecekleri belirtilmiştir. Bakanlığın                                                                                                                    ERKAN,  Mustafa:  Türk  Vatandaşlığı  Kanununda  7039  Sayılı  Kanun  ile  Yapılan Değişikliklerin İncelenmesi, Public and Private International Law Bulletin, Y. 29, S. 2, s. 415 vd (Değişiklikler). 44  Madde  43(3)  düzenlemesine  gerek  olmadığı;  düzenlemenin  faydalı  fazlalık  olarak değerlendirilebileceği yönünde görüş için bkz. ERKAN, Değişiklikler, s. 433. Hükmün, bu hususta idareye hiçbir takdir hakkı tanınmadığını açıkça düzenlediği yönündeki görüş için bkz. ERDEM, s. 154. 919Rıfat ERTEN    Ankara Üni. Hukuk Fak. Dergisi, 70 (4) 2021: 899-932  teklifinin, TVK da yer almaması itibariyle kanunîlik ilkesi çerçevesinde eleştiri getirilebilirse de 7309 sayılı Kanun değişikliği ile m. 43 uyarınca Türk  vatandaşlığının  yeniden  kazanılmasında  İçişleri  Bakanlığı  yetkili makam  olarak  tayin  edilmiştir.  Kanuna  uygun  şekilde  değiştirilmeyen Yönetmelik m. 38(8) hükmünün bu şekliyle m. 43 kapsamında uygulanma kabiliyeti bulunmamaktadır.  Madde 43 hükmüne göre ikamet şartı aranmaksızın Türk vatandaşlığını yeniden kazanabilecek yabancılar şunlardır: 1.   Mülga 403 sayılı TVK m. 25 in (a), (ç), (d) ve (e) Bentleri Uyarınca Türk Vatandaşlığını Kaybetmiş Kişiler TVK m. 43(1) hükmüne göre, Mülga 403 sayılı Türk Vatandaşlığı Kanununun 25 inci maddesinin (a), (ç), (d) ve (e) bentleri uyarınca Türk vatandaşlığını kaybetmiş olan kişiler, başvurmaları halinde, millî güvenlik bakımından engel teşkil edecek bir hali bulunmamak kaydıyla, Türkiye de ikamet  etme  şartı  aranmaksızın  Bakanlık  kararı  ile  yeniden  Türk vatandaşlığına  alınabilirler.  Bu  fıkra  7039  sayılı  Kanunla  yeniden düzenlenmiştir.  Fıkra  metinde  ufak  bazı  değişiklikler  yapılmıştır;  ama öncesiyle çok önemli bir farklılık da mevcuttur. Yetkili makam değişiklik öncesinde Bakanlar Kurulu iken, İçişleri Bakanlığı olarak belirlenmiştir.  Mülga  403  sayılı  TVK  uyarınca  haklarında  kaybettirme  kararı verilenlerden  TVK  m.  43(1)  kapsamında  Türk  vatandaşlığını  yeniden kazanma talebinde bulunabilecek olanlar şunlardır: a) İzin almaksızın kendi istekleriyle yabancı bir Devlet vatandaşlığını kazananlar… ç) Yurt dışında bulunup da muvazzaf askerlik görevini yapmak veya Türkiye`de savaş ilanı üzerine, yurt dışında bulunup da, yurt savunmasına katılmak için yetkili kılınmış makamlar tarafından usulen yapılacak çağrıya mazeretsiz olarak üç ay içinde icabet etmiyenler, d) Sevk sırasında veya kıtalarına katıldıktan sonra  yurt  dışına  kaçıp  da  kanuni  süre  içinde  dönmiyenler,  e)  Silahlı Kuvvetler mensupları ile askerlik görevini yapmakta olanlardan görev, izin, hava değişimi veya tedavi için yurt dışında bulunup da süresi bittiği halde mazeretsiz olarak üç ay içinde geri dönmiyenler,… 45  TVK nın en olumlu yönlerinden biri, vatandaşlığın irade dışı kaybına neden olabilecek eylem tiplerini azaltmış olmasıdır. Gerçekten de mülga 403                                                  45  Mülga 403 sayılı TVK m. 25 son hükmüne göre, (ç), (d) ve (e) bendlerine göre karar verilebilmesi için Milli Savunma Bakanlığının teklifi aranmıştır. 920Ankara Üni. Hukuk Fak. Dergisi, 70 (4) 2021: 899-932  Türk Vatandaşlığının Yeniden Kazanılması sayılı TVK nın 25. maddesinde, sekiz bendde sayılan kaybettirme kararına neden  olabilecek  eylem  tiplerinden  sadece  ikisi  (m.  25/I,  b  ve  c)  bazı değişikliklerle TVK m. 29 a alınmış; bunlara yeni bir neden eklenmiştir. Kaybettirmeye neden olabilecek eylem tipleri azaltılırken, diğer taraftan ağır sonuçları olan çıkarma kurumuna da TVK da yer verilmemiştir. Daha sonra, aşağıda değinileceği üzere,  2017 yılında  eklenen ikinci fıkra ile  birlikte kaybettirme nedeni sayısının dörde çıktığını ifade edelim.  Madde 43(1) de, mülga 403 sayılı TVK nın kaybettirme nedenlerini düzenleyen 25. maddesinde yer almakla birlikte, TVK ya alınmayan bazı nedenlere  göre  haklarında  kaybettirme  kararı  verilmiş  kişilere  Türk vatandaşlığını yeniden kazanma imkânı getirilmiştir. Hükmün açık ifadesi karşısında, mülga 403 sayılı TVK nın 25. maddesinin, birinci fıkrasının (a), (ç), (d) ve (e) bendlerine göre haklarında kaybettirme kararı verilenler için böyle  bir  imkân  tanınmış;  ancak,  (f)  ve  (h)  bendleri  ile  çıkarmanın düzenlendiği 26. madde, kapsama dâhil edilmemiştir. Hariç bırakılan bu gruplarla  ilgili  TVK nın  başka  herhangi  bir  maddesinde  de  hüküm bulunmamaktadır.  Mülga  403  sayılı  TVK nın  yürürlüğü  döneminde  bu hükümlere göre vatandaşlığın kaybı söz konusu olmadığından bu bendlere ve maddeye TVK m. 43 de yer verilmediği düşünülebilir ya da kanun koyucu,  Türkiye  ile  ilgi  ve  bağlılığını  gösteren  resmî  temas  ve  işlemi bulunmadığından  haklarında  kaybettirme  kararı  verilmiş  kişilere  Türk vatandaşlığını  yeniden  kazanma  imkânı  vermemiş  olabilir.  Maalesef maddenin  gerekçesinde  söz  konusu  nedenlerin  hariç  bırakılmasına  dair açıklayıcı bir bilgi bulunmamaktadır.                                                   46  TVK tasarı hâlindeyken kaybettirme nedenleri hakkında yapılan değerlendirmeler için bkz. TANRIBİLİR,  Feriha  Bilge:  Vatandaşlığın  İrade  Dışı  Kayıp  Halleri,  Türk Vatandaşlığı Kanunu Tasarısı Sempozyumu (29 Şubat 2008), Editörler Vahit DOĞAN / Feriha Bilge TANRIBİLİR / Banu ŞİT, Ankara: Seçkin 2008, s. 150 vd; TANRIBİLİR, Feriha Bilge: Türk Vatandaşlığı Kanunu Tasarısının Vatandaşlığın Kaybına İlişkin Hükümleri, Türkiye Barolar Birliği Dergisi, 2008, S. 76, s. 41 vd.  47  Mülga 403 sayılı TVK nın m. 25/I, (f) ve (h) hükümleri şu şekildedir: f) Yetkili makam kararı ile Türk vatandaşlığını kazandıktan sonra kesintisiz olarak en az yedi yıl Türkiye dışında oturan ve Türkiye ile ilgisini ve bağlılığını kesmediğine ve Türk vatandaşlığını muhafaza ettiğine delalet edecek resmi temas ve işlemleri bulunmayanlar… h) Herhangi bir yolla yabancı bir Devlet vatandaşlığını kazanmış olup, kesintisiz olarak en az yedi yıl Türkiye  dışında  oturan  ve  Türkiye  ile  ilgisini  ve  bağlılığını  kesmediğine  ve  Türk vatandaşlığını  muhafaza  etmek  isteğine  delalet  edecek  resmi  temas  ve  işlemlerde bulunmayanlar… 48  ERTEN, Tasarı, s. 49, dpn. 72.  49  GÜNGÖR, Tâbiiyet Hukuku, s. 127, dpn. 395.  921Rıfat ERTEN    Ankara Üni. Hukuk Fak. Dergisi, 70 (4) 2021: 899-932  Belirtildiği üzere mülga 403 sayılı TVK nın 25. maddesinin birinci fıkrasının (b) ve (c) bendleri, kaybettirme nedeni olarak TVK ya alınmıştır (bkz. TVK m. 29(1), (a) ve (b)). Ancak mülga 403 sayılı TVK döneminde bu hükümlere  göre  -varsa-  haklarında  kaybettirme  kararı  verilenlerin  TVK uyarınca  Türk  vatandaşlığını  yeniden  kazanabilmeleri  mümkün  değildir. Bunlar madde metninde sayılmadıklarından TVK m. 43(1) kapsamında da yeniden vatandaşlığa alınamazlar. Aşağıda belirtileceği üzere bunların TVK m.  14  kapsamında  ikamet  şartıyla  Türk  vatandaşlığını  yeniden kazanabilmeleri de mümkün değildir. Zira TVK m. 14, bu imkânı, TVK m. 29 uyarınca haklarında kaybettirme kararı verilenlere tanımıştır.  2.   Mülga 1312 sayılı TVK ya Göre Vatandaşlıktan Iskat Edilmiş Kişiler TVK nın 43. maddesinin 2017 yılında 7039 sayılı Kanun değişikliği ile getirilen ikinci fıkrasına göre Mülga 28/5/1928 tarihli ve 1312 sayılı Türk Vatandaşlığı  Kanununa  göre  vatandaşlıktan  ıskat  edilmiş  kişiler, başvurmaları halinde, millî güvenlik bakımından engel teşkil edecek bir hali bulunmamak  kaydıyla,  İçişleri  Bakanlığının  kararı  ile  yeniden  Türk vatandaşlığına alınabilirler. TOK ve Mülga 1312 sayılı TVK nın yürürlükte olduğu dönemde aslen Türk vatandaşı iken haklarında ıskat kararı verilen kişilere, mülga 403 sayılı  TVK da  kabul  edilen  özel  bir  hükümle,  belli  bir  süre  içinde başvurmaları  hâlinde  Türk  vatandaşlığını  yeniden  kazanmalarına  imkân sağlanmıştır. Mülga 403 sayılı TVK döneminde, mülga 1312 sayılı TVK uyarınca haklarında ıskat kararı verilen kişilere belli bir sürede başvurmaları hâlinde  vatandaşlığı  yeniden  kazanma  hakkı  veren  başka  kanunî düzenlemeler  de  yapılmıştır.  Dolayısıyla,  Türk  vatandaşlık  hukuku                                                  50  Mülga  1312  sayılı  TVK nın  ıskata  ilişkin  hükümleri  için  bkz.  GÜNGÖR,  Tâbiiyet Hukuku, s. 127-128.  51  Metin için bkz. yuk. dpn. 21. 52  Mülga 403 sayılı TVK ya 2383 sayılı Kanunla eklenen ek geçici madde 1 şu şekildedir: 1312 sayılı Türk Vatandaşlığı Kanunu hükümlerine göre vatandaşlıktan ıskat edilmiş veya başka bir nedenle vatandaşlığımızı kaybetmiş doğuştan Türk vatandaşı olan kişilerin bu Kanunun yürürlük tarihinden başlayarak 2 yıl içinde yeniden Türk vatandaşlığına girmek isteğinde bulunmaları ve vatandaşlığa alınmalarında bir sakınca görülmemesi halinde, haklarında 403 sayılı Kanunun 8 nci maddesini uygulamaya Bakanlar Kurulu yetkilidir. Bu hüküm 1981 yılının Şubat ayında yürürlüğe girmiştir. 3540 sayılı Kanunun geçici maddesi şu şekildedir: 1312 sayılı Türk Vatandaşlığı Kanunu hükümlerine göre vatandaşlıktan ıskat edilmiş, doğuştan Türk vatandaşı olan kişilerin bu 922Ankara Üni. Hukuk Fak. Dergisi, 70 (4) 2021: 899-932  Türk Vatandaşlığının Yeniden Kazanılması doktrininde kısaca af kanunu olarak anılan, 1964, 1981 ve 1989 yıllarında çıkarılan  kanunlarda  belirlenen  hak  düşürücü  süreler  içinde  başvuruda bulunmayanlar  veya  başvurusu  reddedilenler  ile  sonradan  (mükteseben) Türk vatandaşı iken haklarında çıkarma kararı verildiğinden söz konusu af kanunlarından  yararlanamayanlar  TVK  m.  43(2)  uyarınca  Türk vatandaşlığını yeniden kazanma başvurusunda bulunabileceklerdir.  Kanun  koyucu,  hâlen  bu  durumda  olan  kişiler  bulunduğundan  olsa gerek, böyle bir düzenleme yapma ihtiyacı hissetmiştir. Mülga 403 sayılı TVK,  1964  yılında  yürürlüğe  girdiğine  göre,  haklarında  çıkarma  kararı verilen kişilerin de en az 18 yaşında olduğunu farz ettiğimizde, değişikliğin yapıldığı tarih itibariyle bunların 71 ve üzeri yaşlarda oldukları söylenebilir. Hükmün gerekçesinde, ihtiyaca dair bir açıklık bulunmamaktadır.  TVK, mülga 403 sayılı TVK uyarınca haklarında kaybettirme kararı verilenlerin tamamına yeniden vatandaşlığı kazanma imkânı vermediği gibi çıkarılanlara  dair  de  bir  hüküm  içermemektedir.  Bununla  birlikte,  1964 tarihinde yürürlükten kalkan 1312 sayılı TVK kapsamında haklarında ıskat kararı verilenler için, ikamet şartı aranmaksızın ve herhangi bir süre şartı getirilmeksizin  Türk  vatandaşlığını  yeniden  kazanabilmeleri  imkânı getirilmiştir.  IV.  TÜRK  VATANDAŞLIĞININ  İKAMET  ŞARTIYLA YENİDEN KAZANILMASI TVK m. 14 hükmüne göre, 29 uncu madde uyarınca Türk vatandaşlığı kaybettirilenler Cumhurbaşkanı kararıyla, 34 üncü madde uyarınca Türk vatandaşlığını kaybedenler Bakanlık kararıyla, millî güvenlik bakımından engel teşkil edecek bir halinin bulunmaması ve Türkiye'de üç yıl ikamet etmek şartıyla Türk vatandaşlığını yeniden kazanabilirler.  Yetkili makam kararıyla vatandaşlığın kazanılmasının bir yolu olması itibariyle, söz konusu madde kapsamında da ilgili başvuruda bulunmalıdır.                                                                                                                    Kanunun yürürlük tarihinden başlayarak iki yıl içinde yeniden Türk vatandaşlığına girmek isteğinde bulunmaları ve vatandaşlığa alınmalarında bir sakınca görülmemesi halinde, haklarında 403 sayılı Kanunun 8 inci maddesi hükümlerini uygulamaya Bakanlar Kurulu yetkilidir. Bu hüküm 1989 yılının Nisan ayında yürürlüğe girmiştir.  53  Mülga 403 sayılı TVK m. 26 kapsamında haklarında çıkarma kararı verilenlerin TVK m. 43(2) hükmünden dışlanmasının mülga 1312 sayılı TVK nın fiile kalkışmayı, mülga 403 sayılı TVK nın ise fiilin tamamlanmış olmasını müeyyilendirmesi ile ilişkilendirmenin mümkün olduğu yönünde görüş için bkz. GÜNGÖR, Tâbiiyet Hukuku, s. 130. 923Rıfat ERTEN    Ankara Üni. Hukuk Fak. Dergisi, 70 (4) 2021: 899-932  Ek  olarak  bunların  hükümde  sayılan  kişilerden  olması,  millî  güvenlik bakımından engel teşkil edecek bir hâlinin bulunmaması ve Türkiye de üç yıl ikamet etmiş olma şartının gerçekleşmesi gerekmektedir. Bu şartların varlığı  ve  yetkili  makamın  talebi  kabul  etmesi  hâlinde  ilgili,  Türk vatandaşlığını  yeniden  kazanacaktır.  İkamet  şartı  ile  vatandaşlığın kazanılmasında  yetkili  makam,  ilgilinin  Türk  vatandaşlığını  kaybetme nedenine göre farklı belirlenmiştir. A. İkamet Şartı TVK m. 14 de sayılan kişiler, Türkiye de üç yıl ikamet etmek şartıyla Türk vatandaşlığını yeniden kazanabilirler. İkametten anlaşılması gereken, Türkiye de Türk hukukuna uygun şekilde bulunmaktır (TVK m. 15). Yani, Türkiye de fiilen bulunma, şartın gerçekleşmesi için yeterli değildir; başvuru sahibinin  Türkiye ye  girişinin  ve  Türkiye de  kalışının  ilgili  mevzuata aykırılık  teşkil  etmemesi  gerekir.  Aksi  takdirde  vatandaşlığı  yeniden kazanma talebi ikamet şartı sağlanamadığından reddedilecektir.  Türkiye de ikamet şartının hangi dönem için aranacağı 14. maddenin metninde  belirtilmemiştir.  Buna  göre  değişik  ihtimaller  düşünülebilir: İkamet  süresinin  başvurudan  geriye  doğru  üç  yıl  olması  gerektiği söylenebilir. Yahut Türk vatandaşlığının kaybından sonra fakat başvurudan önce, herhangi bir zaman aralığında üç yıl ikamet etmiş olmanın yeterli olduğu da savunulabilir. Hatta işin niteliğine ters düşse bile, madde hükmü, vatandaş iken Türkiye de ikamet edilmesini yeterli sayar bir şekilde yoruma da  müsaittir.  Maddenin  amacına  en  uygun  yorumun,  -genel  olarak vatandaşlığın kazanılmasında aranan ikamet şartı için belirtildiği gibi- şartın başvuru  tarihinden  geriye  doğru  üç  yıl  ikamet  etmiş  olma  şeklinde anlaşılmasıdır. Yönetmelik, başvurudan geriye doğru Türkiye de kesintisiz olarak üç yıl ikamet ettiğine dair il emniyet müdürlüğünden alınan yurda giriş  ve  çıkış  tarihlerini  gösteren  belgenin  sunulmasını  arayarak (Yönetmelik m. 23(g)), bu konudaki yorum ihtilâflarının önüne geçmiştir. Yönetmeliğin  aynı  hükmünde,  ayrıca  başvuru  tarihinden  ileriye  doğru                                                  54  Türk vatandaşlığının kazanılmasında Türkiye de ikamet etme şartının arandığı diğer yol Türk vatandaşlığının genel olarak kazanılmasıdır. Genel olarak vatandaşlığı kazanma başvurusunda bulunan yabancılar için aranan şartlardan biri [b]aşvuru tarihinden geriye doğru Türkiye de kesintisiz beş yıl ikamet etmektir (TVK m. 11(1)(b)).  55  Bu bağlamda, Madde metninden hareketle, muhtemelen, herhangi bir zamanda üç yıllık ikametin yeterli kabul edileceği görüşü için bkz. NOMER, s. 96.  56  ERTEN, Tasarı, s. 48.  924Ankara Üni. Hukuk Fak. Dergisi, 70 (4) 2021: 899-932  Türk Vatandaşlığının Yeniden Kazanılması vatandaşlık  işlemlerinin  sonuçlandırılmasına  yetecek  süreli  ikamet tezkeresinin başvuru evrakına eklenmesi istenmiş; ancak, herhangi bir süre öngörülmemiştir. Başvurudan itibaren yeterli süreli ikamet izni bulunması gerektiğine  dair  TVK da  bir  açıklık  bulunmamaktadır.  Muhtemelen vatandaşlığın kazanılması şartlarının karar tarihinde de bulunması gerektiği düşüncesiyle  Yönetmeliğe  söz  konusu  ifade  eklenmiş  olabilir.  Yine  de Yönetmelikle  aranan  bu  gerekliliğin  kanunîlik  açısından  eleştiriye  açık olduğunu söyleyebiliriz.  Genel olarak vatandaşlığın kazanılmasında, başvuru tarihinden geriye doğru kesintisiz beş yıl ikamet etme şartı aranırken (TVK m. 11(1)(b)), m. 14 de ikametin kesintisiz olmasından bahsedilmemiştir. Bununla birlikte Yönetmelik m. 23(1)(g) hükmü, Türkiye de kesintisiz olarak üç yıl ikamet edildiğine  dair  belgeyi,  başvuruya  eklenmesi  gereken  evrak  arasında saymıştır.  Türk  vatandaşlığının  yeniden  kazanılmasında  yerleşme  niyeti aranmadığından, ikametin saiki önem taşımamaktadır. Yönetmelik hükmü dikkate alındığında, TVK m. 15 hükmü uyarınca, başvuru sahibinin üç yıl içinde bir defada veya farklı zamanlarda toplam on iki ayı geçmeyen süre yurt  dışında  bulunması  ikameti  kesmeyecektir.  Şu  durumda,  başvuru sahibinin başvuru tarihinden geriye doğru üç yıllık süre içinde on iki ayı geçmeyen  bir süre  -yani aranan  sürenin yaklaşık üçte biri- yurt dışında kalması, ikamet şartının gerçekleşmesini engellemeyecektir.  B.   Türk Vatandaşlığını Türkiye de İkamet Etme Şartıyla Yeniden Kazanabilecekler 1.   Türk  Vatandaşlığını  TVK  m.  29  Uyarınca  Kaybettirme Kararıyla Kaybedenler TVK  m.  29  uyarınca  haklarında  kaybettirme  kararı  verilenler  Türk vatandaşlığını Cumhurbaşkanı kararıyla yeniden kazanabilirler (karş. m. 43). Yetkili makam TVK nın ilk hâlinde Bakanlar Kurulu iken 2018 yılında Cumhurbaşkanı olarak değiştirilmiştir.                                                   57  Yeniden Türk Vatandaşlığının Kazanılması Başvuru Formunun (Form No. Vat-5) ilk hâlinin arka sayfasında, ikamet tezkeresinin başvuru tarihinden ileriye doğru en az altı aylık olması gerektiği belirtilmiştir. Ancak, Forumdaki bu şart daha sonra kaldırılmıştır. Vat-5 No lu Form için bkz. <https://www.nvi.gov.tr/turk-vatandasliginin-kazanilmasi>, (15.09.2021). 58  Bu yönde bkz. GÜNGÖR, Tâbiiyet Hukuku, s. 134. 59  Bkz. 700 sayılı KHK m. 188/b.  925Rıfat ERTEN    Ankara Üni. Hukuk Fak. Dergisi, 70 (4) 2021: 899-932  Haklarında  kaybettirme  kararı  verilebilecekler,  kaybettirme  kararı vermeye  yetkili  makam  vs  hususlar  TVK  m.  29 da  düzenlenmiştir. Kaybettirme kararına neden olabilecek eylem tipleri iki fıkrada dört grupta toplanmıştır. İkinci fıkra, 02.01.2017 tarihli ve 680 sayılı Olağanüstü Hal Kapsamında  Bazı  Düzenlemeler  Yapılması  Hakkında  Kanun  Hükmünde Kararnamenin  75.  maddesiyle  m.  29 a  eklenmiştir.  Kaybettirme  kararı verme yetkisi Cumhurbaşkanına aittir. Cumhurbaşkanının bu konuda takdir yetkisi  bulunmaktadır;  dolayısıyla,  tüm  şartları  gerçekleşmiş  olsa  dahi Cumhurbaşkanı kaybettirme kararı vermeyebilir.  TVK m. 14 kapsamında, ancak TVK m. 29 uyarınca kaybettirme kararı verilenler yeniden vatandaşlığa alınabilirler. Zira TVK m. 14 de açıkça m. 29 zikredilmiş bulunmaktadır. Mülga 403 sayılı TVK döneminde haklarında kaybettirme kararı verilenlerin, TVK m. 14 den yararlanabilmeleri mümkün değildir. Bunlar, şartlarını taşımaları kaydıyla, TVK m. 43(1) uyarınca Türk vatandaşlığını yeniden kazanabileceklerdir. TVK m. 14 hükmü, TVK m. 29 uyarınca haklarında kaybettirme kararı verilenlerin Türk vatandaşlığını düzenlemekle birlikte, fiilî hayatta bunun gerçekleşmesinin bazı nedenlerle çok zor olduğunu da belirtmek gerekir. İlk olarak,  haklarında  kaybettirme  kararı  verilmesi  nedeni,  TVK  m.  29 da belirtilen  eylemleri  gerçekleştiren  bu  kişilerin  genelde  yurt  dışında bulunmaları, Türkiye Cumhuriyetinin yetkili makamlarının bunlar hakkında gerekli  işlemleri  yapamamasıdır.  Dolayısıyla  bunların Türkiye de  ikamet etme şartını gerçekleştirebilmeleri mümkün değildir. İkinci olarak başvuru sahibinin  millî  güvenlik  açısından  engel  teşkil  edecek  bir  hâlinin bulunmaması  Türk  vatandaşlığının  yeniden  kazanılmasında  aranan  bir şarttır.  Madde  29 da  sayılan  kaybettirme  nedenleri  de  genelde  millî güvenlikle ilgili değerlendirilebilecek fiilleri esas almaktadır.                                                   60  RG, 06.01.2017, S. 29940 (Mükerrer). Fıkra, 01.02.2018 tarihli ve 7072 sayılı Olağanüstü Hal  Kapsamında  Bazı  Düzenlemeler  Yapılması  Hakkında  Kanun  Hükmünde Kararnamenin Değiştirilerek Kabul Edilmesine Dair Kanun (RG, 08.03.2018, S. 30354 (Mükerrer)) m. 73 le aynen kabul edilmiştir.  61  Nitekim 05.06.2017 tarih ve 30087 tarihli Resmî Gazetede İçişleri Bakanlığı tarafından TVK m. 29(2) uyarınca isimleri ve bilgileri belirtilen kişilere duyuru yapılmasına ve TVK m. 29(2) deki süreç tamamlanmasına rağmen Cumhurbaşkanı bunlar hakkında kaybettirme kararı vermemiştir.  62  TVK  m.  29  uyarınca  haklarında  kaybettirme  kararı  verilenlerin  yeniden  Türk vatandaşlığını kazanabilmelerinin, TVK m. 14 de aranan Türkiye de ikamet etme ve millî güvenlik açısından engel teşkil edecek bir hâli bulunmamak şartları nedeniyle fiilî hayatta 926Ankara Üni. Hukuk Fak. Dergisi, 70 (4) 2021: 899-932  Türk Vatandaşlığının Yeniden Kazanılması Yönetmeliğin  35.  maddesinin  sekizinci  fıkrasında,  bu  kapsamda olanlardan şartlarını taşıyanların Bakanlığın teklifi ve Bakanlar Kurulunun kararı  ile  Türk  vatandaşlığını  yeniden  kazanabilecekleri  hükme bağlanmıştır. Hükümdeki Bakanlar Kurulunu, Cumhurbaşkanı olarak anlamak  gerekir.  Ancak,  TVK  m.  14 de  Türk  vatandaşlığının  yeniden kazanılmasında  İçişleri  Bakanlığının  teklifine  dair  bir  açıklık bulunmamaktadır.  İçişleri  Bakanlığının  teklifinin,  Yönetmelikte  aranması kanunîlik ilkesiyle çelişen bir durumdur; bu yüzden Yönetmelikte getirilen bu şartın bir hükmünün bulunmadığı ifade edilmiştir.  2.   Türk  Vatandaşlığını  TVK  m.  34  Uyarınca  Seçme  Hakkını Kullanmak Suretiyle Kaybedenler Türkiye de  ikamet  etmek  şartıyla  yeniden  Türk  vatandaşlığını kazanabilecek bir diğer grup TVK m. 34 uyarınca seçme hakkını kullanmak suretiyle  Türk  vatandaşlığını  kaybedenlerdir.  Seçme  hakkını  kullanmak suretiyle Türk vatandaşlığını kaybedenler mülga 403 sayılı TVK m. 8 in ilk hâlinde Türk vatandaşlığını kazanabilirken, mülga 403 sayılı TVK m. 8 in 4866  sayılı  Kanunla  değiştirilmesiyle  birlikte  bu  imkândan  yoksun kalmışlardır.  TVK,  bu  kişileri  tekrar  Türk  vatandaşlığını  yeniden kazanabilecek  yabancılar  arasına  almıştır.  Bunlar  da  millî  güvenlik bakımından engel teşkil edecek bir hâlinin bulunmaması kaydıyla İçişleri Bakanlığının kararıyla Türk vatandaşlığını yeniden kazanabilirler.  Madde 14 uyarınca yeniden vatandaşlığa alınabilecekler, metinde kanun maddesi açıkça zikredildiğinden, TVK döneminde bu yoldan vatandaşlığı kaybedenlerdir. Mülga 403 sayılı TVK döneminde seçme hakkını kullanarak Türk vatandaşlığını kaybedenler ve çocukları ile TVK döneminde m. 34 uyarınca Türk vatandaşlığını kaybeden ana ve/veya babalarına bağlı olarak Türk vatandaşlığını kaybedenlerin m. 14(1) uyarınca Türk vatandaşlığını yeniden  kazanabilmeleri mümkün  değildir.  Mülga  403  sayılı TVK  veya TVK döneminde seçme hakkını kullanarak Türk vatandaşlığından ayrılan ana  ve/veya  babalarına  bağlı  olarak  Türk  vatandaşlığını  kaybeden çocukların, Türk vatandaşlığını yeniden kazanabilmeleri, yukarıda detaylı                                                                                                                    gerçekleşmesinin çok zor olduğu hakkında ayrıntılı değerlendirmeler için bkz. ERTEN, Millî Güvenlik, s. 1365 vd. 63  Bkz. 700 sayılı KHK m. 188, m. 217; Anayasa geçici madde 21/G; 16.04.2017 tarihinde yapılan halkoylaması ile kabul edilen 6771 sayılı Türkiye Cumhuriyeti Anayasasında Değişiklik Yapılmasına Dair Kanun (RG, 11.02.2017, S. 29976) m. 18/a. 64  GÜNGÖR, Tâbiiyet Hukuku, s. 134. 927Rıfat ERTEN    Ankara Üni. Hukuk Fak. Dergisi, 70 (4) 2021: 899-932  değerlendirildiği  üzere,  m.  21  kapsamında  sayılmaları  ihtimalinde  m. 13(1)(b) uyarınca mümkün olabilir.  V.  SONUÇLARI Yeniden  vatandaşlığın  kazanılması,  Türk  vatandaşlığının  sonradan kazanılması  yollarından  biri  olarak  düzenlenmiştir.  Başvuru  kabul edildiğinde,  başvuru  sahibi  karar  tarihinden  itibaren  Türk  vatandaşlığını kazanır (TVK m. 20(1)). Türk vatandaşlığını yeniden kazananlar, önceki Türk vatandaşlığı doğum nedeniyle (aslen) olsa dahi, sonradan (mükteseben) vatandaşlık  kazananlar  grubu  içinde  değerlendirileceklerdir.  Zira vatandaşlığı yeniden kazanma kararı, karar tarihinden ileriye doğru sonuç doğurur; geriye etkili değildir. Mavi kartlı bir yabancının Türk vatandaşlığını yeniden  kazanması  durumunda,  kimlik  kartı  düzenleyip  veren  makamın, imha etmek üzere mavi kartı alması gerekmektedir (Yönetmelik m. 55(2)). Yetkili  makam  kararıyla  vatandaşlığın  kazanılmasının  sonuçlarının düzenlendiği  TVK  m.  20(2)  hükmü  Türk  vatandaşlığının  yeniden kazanılmasında  da  uygulanacaktır.  Türk  vatandaşlığının  yeniden kazanılmasının  sonuçlarına  ilişkin  özellik  arz  eden  bir  durum bulunmamaktadır.  SONUÇ Devletler, eski vatandaşlarının tekrar vatandaşlık kazanmalarına yönelik düzenlemeler  yapmaktadırlar.  Devletlerin  ve  kişilerin  menfaatine  hizmet eden bu düzenlemeler uluslararası hukuka da uygundur. Ancak her devletin, vatandaşlığın tekrar kazanılmasına ilişkin düzenlemeleri kendi siyasî, sosyal ve  ekonomik  şartlarına  göre  farklılıklar  taşımaktadır.  Genel  olarak bakıldığında kanun yoluyla, yetkili makam kararıyla ve/veya seçme hakkının kullanması suretiyle vatandaşlığın tekrar kazanılmasına ilişkin hükümlerin kabul edildiğini görmek mümkündür. Bunun yanında vatandaşlığın kaybına neden olan kararların geri alınması, yürürlüğünün kaldırılması gibi idarî kararlarla da aynı sonucu doğuran uygulamalar görülebilmektedir. Kanun yoluyla  veya  idarî  kararlarla  vatandaşlığın  tekrar  kazanılmasına  yönelik uygulamalar istisnaîdir. Düzenlemeler daha çok yetkili makam kararıyla ve /veya seçme hakkının kullanılması suretiyle vatandaşlığın tekrar kazanılması                                                  65  Türk vatandaşlığının yetkili makam kararıyla kazanılmasının sonuçları hakkında bkz. NOMER, s. 115 vd; GÜNGÖR, Tâbiiyet Hukuku, s. 153 vd; DOĞAN, s. 108 vd; ERDEM, s. 194 vd; AYBAY / ÖZBEK / ERSEN PERÇİN, s. 126 vd. 928Ankara Üni. Hukuk Fak. Dergisi, 70 (4) 2021: 899-932  Türk Vatandaşlığının Yeniden Kazanılması şeklindedir.  Türk  hukukunda  da  -düzenlemelerde  şartları  değişmekle birlikte- bu iki yöntemin uzun süredir benimsendiğini görmekteyiz.  Vatandaşlığın  yeniden  kazanılması,  vatandaşlığın  yetkili  makam kararıyla  tekrar  kazanılmasıdır.  Dolayısıyla  ilgili  kişinin  talebi  yanında, yetkili  makamın  kararıyla  vatandaşlık  kazanılabilmektedir.  Kanunda belirlenen  tüm  şartları  taşıması,  kişiye  vatandaşlığı  yeniden  kazanması hususunda  mutlak  bir  hak  sağlamaz;  yetkili  makamın  takdir  yetkisi bulunmaktadır.  Türk  vatandaşlığının  yeniden  kazanılması  TVK nın  13,  14  ve  43. maddelerinde düzenlenmiştir. Madde 13 ve 43 ikamet şartı aranmaksızın, 14. madde  ise  Türkiye de  ikamet  etme  şartıyla  vatandaşlığın  kazanılması hususunda  hükümler  getirmiştir.  Bu  maddelerin  her  biri,  diğerinden  ve TVK nın  diğer  maddelerinden  bağımsız  bir  şekilde,  madde  kapsamında kimlerin  vatandaşlık  kazanabileceğini,  yetkili  makamı  ve  vatandaşlığın kazanılması  şartlarını  belirlemiştir.  Maddelerde  sayılan  gruplara bakıldığında, TVK nın iradî ya da irade dışı kaybı hâllerinin (vatandaşlığı kazanma kararının iptali hariç) tamamını kapsadığını görmekteyiz.  TVK m. 13 e  göre,  çıkma  izni almak suretiyle Türk vatandaşlığını kaybedenler  ile  ana  ve/veya  babalarına  bağlı  olarak  Türk  vatandaşlığını kaybedenlerden  m.  21 de  öngörülen  hak  düşürücü  süre  içinde  bu  hakkı kullanmayanlar  millî  güvenlik  bakımından  engel  teşkil  edecek  bir  hâli bulunmamak kaydıyla İçişleri Bakanlığının kararı ile Türk vatandaşlığını kazanabilirler. Çıkma izni almak suretiyle ayrılmanın TVK ya göre olması gereği  belirtilmediğinden,  mülga  kanunlar  döneminde  bu  yoldan vatandaşlığını kaybetmiş kişiler de başvuru yapabilir. Ancak ikinci grupla ilgili TVK m. 21 hükmüne atıf yapılmış, m. 21 de m. 27 uyarınca Türk vatandaşlığını  kaybedenleri  kapsamına  almıştır.  Madde  27,  Türk vatandaşlığından  çıkma  izni  almak  suretiyle  ayrılmanın  geçerliliği  ve sonuçlarını  düzenlemiştir.  Hükümlerde  madde  numaralarının belirtilmesinden  dolayı,  seçme  hakkını  kullanarak  Türk  vatandaşlığından ayrılan ana ve/veya babalarını takip ederek Türk vatandaşlığını kaybeden çocukların m. 21 kapsamında seçme hakkına sahip olup olmadıkları, buna paralel olarak da  yeniden vatandaşlığa  alınabilecek grup içinde  bulunup bulunmadıkları tartışma konusudur. Türk vatandaşlığının seçme hakkı ile kaybedilmesinin  sonuçları  hakkında  TVK  m.  35(2),  27.  maddenin hükümlerinin uygulanacağını belirtmiştir. Yapılan bu atıf, doktrinde genel olarak  çocukların  lehine  yorumlanmakta  ve  bunların  m.  21  kapsamında 929Rıfat ERTEN    Ankara Üni. Hukuk Fak. Dergisi, 70 (4) 2021: 899-932  olduğu ileri sürülmektedir. Diğer yandan, konunun açık ve net bir şekilde düzenlenmemiş  olması  da  ittifakla  eleştirilmektedir.  Bu  görüş  kabul edildiğinde,  bu  çocuklar  seçme  hakkına  sahip  olacaklar,  seçme  hakkını süresinde  kullanmadıklarında  Türk  vatandaşlığını  yeniden  kazanma başvurusunda bulunabileceklerdir. Ancak, bu hükmü, sadece çıkma izniyle birlikte  işlem  gören  çocuklara  hasreden  görüşler  de  söz  konusudur.  Bu bendle ilgili ikinci sorun ise mülga kanunlar döneminde çıkma izni almak (çoğunluk  görüş  kabul  edilirse  seçme  hakkını  kullananlar  da  dâhil) ana ve/veya babalarını takip ederek Türk vatandaşlığını kaybedenlerin m. 21 ve dolayısıyla da m. 13(1)(b) kapsamında sayılıp sayılamayacaklarıdır. Böyle bir ayırımın mantığa, eşitlik ilkesine ve hakkaniyete uygunluğu haklı olarak sorulabilirse de kanunîlik ilkesi çerçevesinde bu sorunla ilgili olumsuz cevap verilebilmesi de  mümkündür. Benzer sorunları TVK m. 14 için de dile getirmek  mümkündür.  TVK  m.  14 e  göre,  m.  29  uyarınca  haklarında kaybettirme  kararı  verilenler  Cumhurbaşkanı  kararıyla,  m.  34  uyarınca seçme  hakkını  kullanmak  suretiyle  Türk  vatandaşlığını  kaybedenler  ise İçişleri Bakanlığı kararıyla, millî güvenlik bakımından engel teşkil edecek bir hâlinin bulunmaması ve Türkiye'de üç yıl ikamet etmek şartıyla Türk vatandaşlığını  yeniden  kazanabilirler.  Madde,  açıkça  TVK  hükümleri uyarınca vatandaşlığı kaybedenleri kapsamına almış; ifade tarzı itibariyle Türk  vatandaşlığını  aynı  yollardan  (kaybettirme  ve  seçme  hakkını kullanarak) mülga kanunlar döneminde kaybetmiş kişileri dışlamıştır. Ancak TVK m. 43, mülga 403 sayılı TVK döneminde haklarında kaybettirme kararı verilen bazı kişilerle mülga 1312 sayılı TVK uyarınca haklarında ıskat kararı verilenler için Türk vatandaşlığını yeniden kazanabilme imkânı getirmiştir. Mülga 403 sayılı TVK nın Türk vatandaşlığının irade dışı kaybına neden olan hükümlerinden bazılarının dışlanmasına ilişkin madde gerekçelerinde de  bir  açıklık  bulunmamaktadır.  Madde  13,  14  ve  43 de  söz  konusu eleştiriler  çerçevesinde  bazı  değişiklikler  yapılmasının  isabetli  olacağını söyleyebiliriz. Bir başka sorun ise TVK m. 14 de aranan Türkiye de üç yıl ikamet etme  şartının  başlangıcına  ve  niteliğine  ilişkindir.  TVK da  bu  konuya değinilmemekle  birlikte,  Yönetmeliğin  ilgili  hükümlerinden  başvuru tarihinden geriye doğru üç yıl kesintisiz ikametin arandığı anlaşılmaktadır. Bu  hususların  da  kanunla  düzenlenmesinin  uygun  olacağını  belirtmek gerekir.  930Ankara Üni. Hukuk Fak. Dergisi, 70 (4) 2021: 899-932  Türk Vatandaşlığının Yeniden Kazanılması",
     "Kaynakça": "ALTIPARMAK, Kerem / KARAHANOĞULLARI, Onur: “Nazım Hikmet Türk Vatandaşı Oldu mu?”, Ankara Üniversitesi Siyasal Bilgiler Fakültesi Dergisi, 2009, C. 64, S. 1, s. 299-305. AYBAY,  Rona  /  ÖZBEK,  Nimet  /  ERSEN  PERÇİN,  Gizem:  Vatandaşlık Hukuku, Ankara: Siyasal Kitabevi 2019. BERKİ, Osman Fazıl: Devletler Hususî Hukuku, C. I, Tâbiiyet ve Yabancılar Hukuku, B. 6, Ankara: Güzel Sanatlar Matbaası 1966. DARDAĞAN  KİBAR,  Esra  Gül:  “Türk  Vatandaşlığının  İradî  Olarak Kazanılması”, Prof. Dr. Esin KONANÇ Anısına TC-KKTC Karşılaştırmalı Vatandaşlık  Hukuku  Sempozyumu,  Bildirileri  ve  Tartışmaları  (23.12.2016), Gazimağusa: Kuzey Kıbrıs: Doğu Akdeniz Üniversitesi Yayınevi 2018, s. 39-60. DARDAĞAN KİBAR, Esra: “Türk Vatandaşlık Hukukunda “Seçme Hakkı”nın Gelişimi”, Prof. Dr. İlhan UNAT a Armağan, Ankara: Mülkiyeliler Birliği 2012, s. 255-289. (Seçme Hakkı) DOĞAN, Vahit: Türk Vatandaşlık Hukuku, B. 17, Ankara: Savaş Yayınevi 2021. EKŞİ, Nuray / ÖZELÇİ, M. Aytaç: “Nazım Hikmet in Türk Vatandaşlığından Çıkarılmasına İlişkin Kararların Değerlendirilmesi”, İstanbul Barosu Dergisi, 2008, C. 82, S. 5, s. 2299-2331. ERDEM, B. Bahadır: Türk Vatandaşlık Hukuku, B. 7, İstanbul: Beta 2019. ERKAN,  Mustafa:  “Türk  Vatandaşlığının  Sonradan  Kazanılmasında  ‘Milli Güvenlik  ve ‘Kamu Düzeni  Kavramlarının İncelenmesi”, Milletlerarası Özel Hukukta Güncel Meseleler Sempozyumu, Editörler Vahit DOĞAN / Alper Çağrı YILMAZ / Lale AYHAN İZMİRLİ, Ankara: Savaş Yayınevi 2019, s. 17-38. (Millî Güvenlik ve Kamu Düzeni) ERKAN, Mustafa: “Türk Vatandaşlığı Kanununda 7039 Sayılı Kanun ile Yapılan Değişikliklerin İncelenmesi”, Public and Private International Law Bulletin, Y. 29, S. 2, s. 415-446. (Değişiklikler) ERTEN,  Rifat:   Türk  Vatandaşlığı  Kanunu  Tasarısı nın  Türk  Vatandaşlığının Kazanılmasına İlişkin Hükümleri Hakkında Değerlendirmeler , Ankara Barosu Dergisi, 2008, C. 66, S. 4, s. 36-61. (Tasarı) ERTEN, Rifat:  Türk Vatandaşlığının Yeniden Kazanılması Yollarında Aranan Ortak  Şart:  Millî  Güvenlik  Bakımından  Engel  Teşkil  Edecek  Bir  Hâli Bulunmamak , Public and Private International Law Bulletin, 2020, C. 40, S. 2, s. 1351-1371. (Millî Güvenlik) Explanatory  Report  to  the  European  Convention  on  Nationality, <https://rm.coe.int/CoERMPublicCommonSearchServices/DisplayDCTMCont ent?documentId=09000016800ccde7>, (15.09.2021). 931Rıfat ERTEN    Ankara Üni. Hukuk Fak. Dergisi, 70 (4) 2021: 899-932  FİŞEK, Hicri: Türk Vatandaşlık Hukuku, Ankara: AÜHF 1959. GÖĞER, Erdoğan: Türk Tâbiiyet Hukuku, B. 4, Ankara: AÜHF 1979. GÜNGÖR,  Gülin:  “Avrupa  Vatandaşlık  Sözleşmesi”,  Milletlerarası  Hukuk  ve Milletlerarası Özel Hukuk Bülteni, 2000, Y. 17-18, S. 1-2 (1997-1998) [Prof. Dr. Yılmaz ALTUĞ a Armağan], s. 229-250. (Vatandaşlık Sözleşmesi) GÜNGÖR,  Gülin:  Tâbiiyet  Hukuku,  B.  9,  Ankara:  Yetkin  Yayınları  2021. (Tâbiiyet Hukuku) NOMER, Ergin: Türk Vatandaşlık Hukuku, B. 28, İstanbul: Filiz Kitabevi 2021. ONAR,  Erdal  /  TİRYAKİOĞLU,  Bilgin:  “1982  Anayasasında  Milletvekilliği Vatandaşlık  İlişkisi  (Merve  Safa  Kavakçı  Olayı)”,  Av.  Dr.  Faruk  Erem Armağanı, Ankara: Türkiye Barolar Birliği 1999, s. 557-594. REÇBER,  Kamuran  /  ÖZGENÇ,  Zeynep:  “5901  Sayılı  Türk  Vatandaşlığı Kanunundaki  Bazı  Boşluklar”,  İstanbul  Üniversitesi  Hukuk  Fakültesi Mecmuası, 2016, C. 74, S. 1, s. 373-387. SARGIN, Fügen: “Türk Vatandaşlığı Kanunu nda Değişiklik Yapan 2003 Tarih ve 4866  Sayılı  Kanun  Kapsamında  Bir  Değerlendirme”,  Ankara  Üniversitesi Hukuk Fakültesi Dergisi, 2004, C. 53, S. 1, s. 27-63. TANRIBİLİR, Feriha Bilge: “Avrupa Vatandaşlık Sözleşmesi ve Türk Hukuku”, Milletlerarası Hukuk ve Milletlerarası Özel Hukuk Bülteni, 2002, Y. 22, S. 2 [Prof. Dr. Ergin NOMER e Armağan], s. 791-818. (Vatandaşlık Sözleşmesi) TANRIBİLİR,  Feriha  Bilge:  “Türk  Vatandaşlığı  Kanunu  Tasarısının Vatandaşlığın  Kazanılmasına  İlişkin  Hükümleri”,  Türkiye  Barolar  Birliği Dergisi, 2008, S. 75, s. 27-62. (Vatandaşlığın Kazanılması) TANRIBİLİR,  Feriha  Bilge:  “Vatandaşlığın  İrade  Dışı  Kayıp  Halleri”,  Türk Vatandaşlığı Kanunu Tasarısı Sempozyumu (29 Şubat 2008), Editörler Vahit DOĞAN / Feriha Bilge TANRIBİLİR / Banu ŞİT, Ankara: Seçkin 2008, s. 143-160. TANRIBİLİR,  Feriha  Bilge:  “Türk  Vatandaşlığı  Kanunu  Tasarısının Vatandaşlığın Kaybına İlişkin Hükümleri”, Türkiye Barolar Birliği Dergisi, 2008, S. 76, s. 27-63. TİRYAKİOĞLU,  Bilgin:  “Türk  Vatandaşlığı  Kanunu  Tasarısına  Göre Vatandaşlığın  Yetkili  Makam  Kararıyla  Kazanılması”,  Türk  Vatandaşlığı Kanunu Tasarısı Sempozyumu (29 Şubat 2008), Editörler Vahit DOĞAN / Feriha Bilge TANRIBİLİR / Banu ŞİT, Ankara: Seçkin 2008, s. 79-96. “Türk  Vatandaşlığı  Kanunu  Tasarısı  ve  İçişleri  Komisyonu  Raporu  (1/458)”, <https://www.tbmm.gov.tr/sirasayi/donem23/yil01/ss90.pdf>, (15.09.2021). ULUOCAK, Nihal: Türk Vatandaşlık Hukuku, B. 3, İstanbul: Filiz Kitabevi 1989. UNAT, İlhan: Türk Vatandaşlık Hukuku (Metinler-Mahkeme Kararları), Ankara: AÜSBF 1966. 932"
}