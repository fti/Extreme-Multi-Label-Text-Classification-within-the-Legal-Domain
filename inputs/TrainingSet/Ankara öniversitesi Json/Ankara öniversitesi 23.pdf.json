{
     "Tip": "Makale",
     "Dergi İsmi": "Ankara Üni. Hukuk Fak. Dergisi",
     "Üniversite İsmi": "",
     "Gün": "26",
     "Ay": "08",
     "Yıl": "2021",
     "Cilt": "70",
     "Sayı": "3",
     "Başlık": "DİJİTAL PECULIUM KAVRAMI",
     "Title": "The Concept of Digital Peculium",
     "Yazar İsmi": [
          "Ümit Vefa ÖZBAY"
     ],
     "Danışman İsmi": "",
     "Anahtar Kelimeler": [
          "Peculium",
          "Dijital Peculium",
          "Yapay Zekâ",
          "Roma Hukuku"
     ],
     "Keywords": [
          "Peculium",
          "Digital Peculium",
          "Artifical Intelligence",
          "Roman Law"
     ],
     "Özet": "Roma hukukunda köleler mal (res) statüsünde kabul ediliyordu. Mal gibi alınıp satılabiliyorlar, alacak veya borç konusu olabiliyorlardı. Ancak, köleler  insan  oldukları için  düşünen ve  irade  sahibi  canlı  varlıklardı  ve başkalarıyla  birtakım  hukuki  ilişkilere  girişmeleri  kaçınılmaz  bir  şeydi. Kölelerin  hukuki  işlem  yapabilmesinin  önünü  açmak  ve  onları  ticaret hayatında  aktif  bir  biçimde  kullanabilmek  adına  Romalılar  çeşitli düzenlemeler  yaptılar.  Bu  düzenlemelerden  en  önemlisi  aile  babalarının kölelere (ve aile evlatlarına) aile mamelekinin belli bir kısmı üzerinde sınırlı yetki tanımasıydı. Söz konusu sermayeye peculium ismi verilmiştir. Sırtını Roma hukukunun peculium kavramına dayayan dijital peculium kavramı ise günümüzde yapay zekâ tartışmalarında doktrinde kendisine yer bulmaktadır. Kavram bazı hukukçular tarafından yapay zekânın hukuki statüsü tatmin edici bir hâl alana kadar, yapay zekâyı günlük hayata dâhil edebilme ve yapay zekâyı hesap verebilir bir hâle getirme konusunda önerilmektedir. Çalışmamızda önce yapay zekâ ve robot kavramı kısaca tanımlanarak, yapay zekânın  hukuki  statüsüne  yönelik  fikirler  değerlendirmeye  alınacak, ardından  Katz  ve  Pagallo nun  çalışmaları  ile  doktrindeki  tartışmalarda kendisine  yer  bulmuş  dijital  Peculium  kavramı  incelenecektir.  Kavram incelenirken öncelikle Roma hukukundaki peculium kavramı tanıtılacak ve söz konusu kavrama dair düzenlemelerin çağdaş hukukumuzda, yapay zekâ düzenlemelerine ne gibi bir katkıda bulunabileceği tartışılacaktır.",
     "Abstract": "In Roman Law, slaves were considered as property (res). They could be bought and sold like commodities. But because they were human, they could think and had willpower. Therefore, it was inevitable for them to enter into some legal relations with others. The Romans made various arrangements in order to use the slaves in their commercial life. The most important of these was the peculium. It was the fund that the master allowed a slave to use as if it were the slave's. The concept of digital peculium, which is based on the peculium concept of Roman Law, finds its place in artificial intelligence discussions today. The concept is proposed for incorporating AI into daily life and making AI accountable until the legal status of AI is satisfactory. In the study, first of all, the concept of artificial intelligence and robot will be briefly defined. Ideas on the legal status of artificial intelligence will be evaluated, and then the concept of Digital Peculium, which came to the fore with the work of Katz and Pagallo, will be examined. While examining the concept of Digital Peculium, the concept of peculium in Roman Law will be introduced first. And it will be discussed how the regulations on the concept of  peculium  can  contribute  to  artificial  intelligence  regulations  in  our contemporary law.",
     "Metin": "Bilimkurgu  denildiğinde  akla  gelen  ilk  isimlerden  olan  Arthur  C. Clarke  yeterince  gelişmiş  bir  teknoloji  sihirden  farksızdır  der.  Biz  de bugün  özellikle  üstsoylarımız  bakımından  sihirli  bir  dünyada  yaşıyoruz. Birçok  yazarın  ve  akademisyenin  de  dile  getirdiği  üzere  bilim  artık bilimkurguya  yetişiyor.  Teknolojik  gelişmeler  o  kadar  hızlı  ilerliyor  ki muhtemelen alt soylarımız bizlere çok yabancı bir dünyada büyüyecekler. Hukukçular olarak bizlerin de bu hıza yetişmesi, yeni gelişmelerin getireceği taze problemlere yönelik çözümler düşünmesi gerekiyor. Bu problemlerden birisi de hiç kuşkusuz uzun süredir tartışılan yapay zekâ konusu… Kendi  kararlarını  alabileceği  düşünülen,  insan  faaliyetlerini  yerine getirebilen  ve  hepsinden  önemlisi  hukuki  işlem  yapabilmek  kapasitesine sahip olabilecek olan yapay zekâlı makinaların kişi sayılıp sayılmayacağı, hak ehliyeti ya da fiil ehliyeti sahibi olup olmayacağı veya sorumlulukları bakımından nasıl sınıflandırılacağı şimdilik bir soru işareti.  868Ankara Üni. Hukuk Fak. Dergisi, 70 (3) 2021: 867-898        Dijital Peculium Kavramı Kanımızca insanlık,  nasıl  insanın  varlığından bağımsız  ayrı  bir kişi kabul edilen tüzel kişilik kavramını yaratmak ihtiyacını hissettiyse, önünde sonunda  yapay  zekâyı  da  ayrı  bir  elektronik  kişilik  olarak  tanımak durumunda kalacak. Yaşadığımız bu sihirli çağda, yapay zekânın hangi noktalara gelebileceğini tahmin etmek güç değil. Ancak yine kanımızca bir sabah uyanıp insana denk bir yapay zekâ ile karşılaşmayacağız. Oldukça uzun bir geçiş dönemine ihtiyaç duyulacak. İşbu çalışmamızda amacımız; yapay zekâya elektronik kişilik verilmesi, tıpkı tüzel kişiler gibi yapay zekâlı makinaların da insanın varlığından ayrı, kendine has bir kişilik taşıması için henüz erken olduğu savına dayanarak; bahsi geçen bu geçiş dönemi için önerilen çözüm yollarından birisi olan dijital peculium kavramı hakkında bilgi vermek ve fikirlerimizi öne sürmektir. Özellikle  Pagallo nun 2013 tarihli eseri ile akademik çevrelerde tartışılmaya başlayan ve sırtını Roma hukukuna dayayan bu kavram kanımızca da yapay zekânın gelişimi sırasında hazırlanacak hukuki düzenlemeler oluşturulurken kesinlikle dikkate alınması ve üzerinde düşünülmesi gereken bir kavramdır. Ayrıca bir hukuk düzeninin yüzlerce  yıl  boyunca  karşılaştığı  hukuki  sorunlara  bulduğu  çözümlerden oluşan Roma hukukunun güncelliği ve canlılığını göstermek bakımından da çalışmamızın faydalı olacağını düşünüyoruz.  Çalışmamızda ilk önce konudan çok sapmadan kısaca yapay zekâyı tanımlamaya  çalışacağız  ve  yapay  zekânın  hukuki  statüsü  için  önerilen çözüm  yollarına değineceğiz.  Ardından  peculium kavramına odaklanarak Romalı  hukukçular  tarafından  bu  kavramın  nasıl  ele  alındığını değerlendirecek  ve  kavramın  güncelleştirilerek  günümüzdeki  yapay  zekâ düzenlemelerinde  oluşabilecek  bir  boşluğu  nasıl  doldurabileceğini tartışacağız.   I. YAPAY ZEKÂ ve ROBOT KAVRAMLARI  Gerek  yapay  zekâ,  gerekse  de  robot  kavramları  doktrinde  görüş birliğine varılmış tanımlara henüz sahip değiller. Ancak yine de yol gösterici açıklamalar mevcut. Yapay zekâ için yapılan tanımlarda özellikle bazı ortak amaçlar  öne  çıkıyor;  buna  göre  yapay  zekâ  insanlar  gibi  hareket  eden, insanlar  gibi  düşünen,  rasyonel  düşünen  ve  rasyonel  hareket  edebilen sistemdir. (Söz konusu amaçların altyapısının ise Turing Test e dayandığı                                                             1   Pagallo U.: The Laws of Robotics, Crimes, Contracts and Torts, Dordrecht, 2013.  2   Hallevy G.: The Criminal Liability of Artificial Intelligence Entities, Akron Intellectual Property Journal, 2010, s. 6, https://ssrn.com/abstract=1564096 (Erişim tarihi: 13.07.2021) Say C.: 50 Soruda Yapay Zekâ, Bilim ve Gelecek Kitaplığı, 2019 İstanbul, s. 84 vd; Russel/Norvig.: Artifical Intelligence: A Modern Approach, 1995 New Jersey, s. 5.  869Ümit Vefa ÖZBAY  Ankara Üni. Hukuk Fak. Dergisi, 70 (3) 2021: 867-898 açıktır.) Başka bir çalışmamızda ise biz yapay zekâyı şu şekilde tanımlamaya çalışmıştık;  başka  birinin  yönlendirmesine  ihtiyaç  duymaksızın  yani otonom olarak faaliyet gösteren ve organik olmayan, üretilmesini insan veya başka bir yapay zekânın sağladığı zeki varlıklar yapay zekâdır. Robot ise çekçe roboti kelimesinden türetilmiştir. Türkçeye en yakın çevirisi  ile  köle  emeği  anlamına  gelir.  (İşbu  çalışmada  robotlara uygulanmasını  tavsiye  edeceğimiz  dijital  peculium  kavramının  kölelere yönelik  bulunan  bir  çözüm  yolundan  hareketle,  peculium  kavramından gelmesi ise ironiktir.)  Doktrinde ise robot biyolojik olarak canlı olmayan, üretilmiş  ve  fiziksel  ve  zihinsel  özellikler  gösteren  şey  olarak tanımlanmıştır. Birleşmiş Milletlerin 2005 tarihli Robot Bilim raporunda ise robot,  kısmen  veya  tamamen  otonom  olarak  işleyen,  ya  da programlanabilen makine olarak tanımlanmaktadır.  Robotlar yapay zekâya sahip olabilirler ancak her yapay zekâ tek başına robot sayılmaz. Yapay zekâ, robotları da içine alan ve belli bir otonomluk seviyesine sahip sistemlerin genel adıdır. Robot insan görünümüne veya başka bir fiziksel görünüme sahip olan taşıyıcı iken, yapay zekâ robotun içinde yer alan bilgisayardır.                                                                                                                                             3   Alan Turing makinalar düşünebilir mi konusunu ele alan önemli bir matematikçidir. Zamanının çok ötesinde bir zihne sahip olan Turing 1950 li yıllarda yaptığı çalışmalarda bilgisayarların insanı taklit edebileceğini öngörmüş ve saf zekâyı yalnız bırakan bir ortamda insan ile makinayı karşılaştıracak bir test ortaya koymuştur. Söz konusu çalışma için Bknz; Turing A.M.: Computing Machinary and Intelligence, MIND, Cilt: 59, Sayı: 236, 1950. 4   Taşdemir/Özbay/Kireçtepe: Robotların Cezai ve Hukuki Sorumluluğu Üzerine Bir Deneme, AÜHFD, Prof. Dr. Özcan Karadeniz Çelebican Armağanı, Cilt: 69, S.2, 2020, s. 798. 5   Kelimenin  Çek  yazar  Karel  Čapek  tarafından  R.U.R  isimli  oyununda  kullanıldığı bilinmekte,  yine  bu  noktada  robot  kelimesinin  yapay  zekâ  kelimesinden  önce kullanıldığının da tespitini yapmak yerinde olacaktır. Taşdemir/Özbay/Kireçtepe, s. 7; Bozkurt Yüksel A. E.: Robot Hukuku, Türkiye Adalet Akademisi Dergisi, Yıl:7, Sayı: 29, (ss.85-122), 2017; Ercan C.: Robotların Fiillerinden Doğan Hukuki Sorumluluk Sözleşme  Dışı  Sorumluluk  Hâllerinde  Çözüm  Önerileri,  Türkiye  Adalet  Akademisi Dergisi, Yıl: 11, Sayı: 40 Ekim 2019. 6   Richards/Smart, How should the law think about robots?, We Robot 2012, Inagural Conference on Legal and Policy Issues Relating to Robotics, Nisan 21-22, 2012, s.12, http://robots.law.miami.edu/wpcontent/uploads/2012/03/RichardsSmart_HowShouldTheLawThink.pdf  (Erişim  Tarihi; 13.07.2021) Taşdemir/Özbay/Kireçtepe, s. 798. 7   Aksoy H.: Yapay Zekalı Varlıklar ve Ceza Hukuku, International Journal of Economics, Politics, Humanities & Social Sciences, Cilt:4, Sayı; 1, s. 15. 8   Aksoy H, s. 15, Kara Kılıçarslan, S.: Yapay zekanın Hukuki Statüsü ve Hukuki Kişiliği Üzerine Tartışmalar, Yıldırım Beyazıt Hukuk Dergisi, Yıl: 4, Sayı 2019/2, s. 378. 870Ankara Üni. Hukuk Fak. Dergisi, 70 (3) 2021: 867-898        Dijital Peculium Kavramı Gerek yurt dışı gerek yurt içinde yapay zekâ üzerine yapılan akademik çalışmalarda söz konusu kavramlara dair birçok farklı tanım yer almaktadır. Esas konumuz olan dijital peculium kavramına odaklanabilmek adına, uzun uzun incelenebilecek ve tartışılabilecek (ve tartışılmakta olan) yapay zekâ ve robot kavramlarına sadece kavramsal bakımdan değinmek ile yetiniyoruz.  II.   YAPAY  ZEKÂLI  SİSTEMLERİN  HUKUKİ  STATÜSÜNE DAİR TARTIŞMALAR Hukukçuların  önemli  bir  kısmı,  şimdilik  yapay  zekâ  konusunda çekingen davranmaktalar. Ancak yapay zekânın bu hızlı ilerleyişi ve yapay zekâ taşıyan robotların hayatımıza dâhil olması için verilen tarihlerin çok da uzak  olmaması,  mevcut  yasalarda  ciddi  düzenlemeler  ve  değişiklikler yapılmasını gerektirecek; sürekli olarak gelişen bu teknolojinin en azından kontrol  altında  tutulabilmesi  için  ciddi  çalışmalar  yapılması  zorunluluğu duyulacaktır.  Yapay  zekâlı  robotların  dünyayı  ele  geçirmesi  gibi  daha bilimkurgu  kökenli  tehditlerden  önce  insanoğlunun  yapay  zekâ  ile  ilgili karşılaşacağı  ilk  önemli  tehdit  çok  büyük  olasılıkla  yapay  zekânın  tabi olacağı  kanunlar  ve  düzenlemelerdeki  belirsizliklerdir.  Söz  konusu belirsizliklerin aşılması için ise atılması gereken ilk adımlardan birisi yapay zekâlı  robotların  hukuki  açıdan  ne  şekilde  değerlendirilmesi  gerektiğini saptamak olmalıdır. Bu çalışmalar yapılacak diğer düzenlemeler için temel alınabilecek, yol gösterici olabilecektir.    A. Robotların Herhangi bir Statüye İhtiyaç Duymayacağı Fikri                                                             9   Doktrinde  yer  alan  yapay  zekâ  ve  robot  kavramına  dair  söz  konusu  tanımlamalar, tartışmalar, fikirler ve çalışmalardan bazı örnekler için bakınız; Alaexandre F.M.:‘The Legal Status of Artificially İntelligent Robots,https://www.researchgate.net/publication/ 317565163_The_Legal_Status_of_Artificially_Intelligent_Robots_Personhood_Taxation_ and_Control (Erişim Tarihi: 14.07.2021) Russel/Norvig, s.8; Dülger M.: Bir HukukKurgu Denemesi: Yapay Zekalı Varlığın Hukuki Sorumluluğu (Olabilir Mi?), Hukuk ve Ötesi Dergisi, 2017, 1. 4-10, s. 7, Bozkurt Yüksel, s.86, Say, s 81 vd, Ersoy Ç.: Robotlar, Yapay Zekâ ve Hukuk, 2018 İstanbul, s. 5 vd, Doğan K.: Sürücüsüz Araçlar, Robotik Cerrahi, Endüstriyel Robotlar ve Cezai Sorumluluk D.E.Ü. Hukuk Fakültesi Dergisi, Prof. Dr. Durmuş Tezcan a Armağan, C.21, Özel Sayı, 2019, s. 3223 vd, Gedik G.: Robotlara Karşı Gerçek Kişilerin Korunması Açısından Robot Vergisi Önerisi, Marmara Üniversitesi Hukuk Fakültesi Hukuk Araştırmaları Dergisi, Cilt: 26, Sayı: 1, Haziran 2020, s. 27 vd, Aydemir M.: Yapay Zekalı Robotların Ceza Sorumluluklarının Araştırılması, Suç Ve Ceza Dergisi, 2018, Sayı: 4, s. 7 vd, Erdoğan, G.: Yapay Zekâ ve Hukukuna Genel Bir Bakış, Adalet Dergisi, 2021, Sayı: 66, s. 123.  10  Oysa  yapay  zekânın  fikir  babalarından  birisi  olarak  kabul  edilen,  bizim  yerimize düşünecek makinalar hayal etmiş Gottfried Wilhelm Leibniz bir hukukçu idi. Say, s. 112.  871Ümit Vefa ÖZBAY  Ankara Üni. Hukuk Fak. Dergisi, 70 (3) 2021: 867-898 Doktrinde yapay zekâlı robotlar için saptanacak hukuki statü konusunda pek çok fikir yer almaktadır. Bu fikirlerden bir tanesi bu robotların herhangi bir statüye ihtiyaç duymayacağı fikridir. Söz konusu düşünce robotların mal olarak kabul edilmesi gerektiğini ve hukuki bir sorun söz konusu olduğunda, bu  sorunların  robotların  kullanıldığı  alanlara  özgü  çözümler  ile sonuçlandırabileceğini savunmaktadır. Şu anki düzenlemelerin de henüz robotlara bir kişilik vermediği, onları bir mal olarak kabul ettiği açıktır.  Bahsi  geçen  görüş  otonom  robotlar  dahi  söz  konusu  olsa  gelecekte  de robotların yasal bir statüye ihtiyaç duymayacağını söylemektedir. Kanımızca bu  fikir  otonom  robotun  faydasını  büyük  ölçüde  azaltan,  bize sunabileceklerini oldukça sınırlayan bir fikirdir. Ayrıca, her şeyden önce yapay  zekânın  basit  bir  mal  olarak  sınıflandırılması,  yapay  zekânın yapabilecekleri  düşünüldüğünde  pek  makul  olmayacaktır.  Yapay  zekâlı varlıkların şimdiye kadar yaptıkları arasında, bir yazarın yarattığı hayali bir evren üzerine kurgu metinler yazmak, sosyal açıdan öngörülmesi çok güç olan olayları tahmin etmek, aralarında iletişim kurmak için yeni bir dil geliştirmek, hukuk uygulaması yapmak ya da başka yapay zekâlı varlıklar üretmek gibi faaliyetler var. Bu başarılar sadece bir başlangıç olarak kabul ediliyor.  Böyle  bir  durumda,  böyle  bir  yeteneğe  çatal  bıçak  takımı muamelesi  yapmak  hukuki  açıdan  ihtiyaçları  karşılamayacaktır  diye düşünüyoruz. Yapay zekâlı sistemler mal olarak değerlendirilecekse bile; yapılacak  düzenlemeler  ile  sıradan  bir  maldan  ayrılmalı,  kendine  özgü düzenlemelere sahip olmalıdır.                                                               11  Bu görüşe yer veren eserler için bknz: Perennou T.: State of the Art on Legal Issues, Ağustos 2014, s. 10 vd. Ersoy, s. 85; Kara Kılıçarslan, s. 378, Bak B.: Medeni Hukuk Açısından Yapay Zekanın Hukuki Statüsü ve Yapay Zekanın Kullanımından Doğan Hukuki Sorumluluk, Türkiye Adalet Akademisi Dergisi, Yıl: 2018, Sayı: 35, s. 217.  12  Örneğin; 2012 tarihli Güney Kore Etik Sözleşmesi nin 2. maddesinde de robot sahibinin hakları  ve  sorumluluklarına  yer  verilerek  robotların  eşya  statüsünde  oldukları  kabul edilmiştir. Aksoy H, s. 15.  13  https://medium.com/deep-writing/harry-potter-written-by-artificial-intelligence8a1803da (Erişim Tarihi: 14.07.2021). 14  http://www.bbc.com/news/technology-14841018 (Erişim Tarihi: 14.07.2021) 15  http://bgr.com/2017/07/31/facebook-ai-shutdown-language (Erişim Tarihi: 14.07.2021). 16  McCarty L.T.: Reflections on Taxman: An Experiment in Artificial Intelligence and Legal Reasoning: 1977 Harvard Law Review 837–893. 17  https://futurism.com/googles-new-ai-is-better-at-creating-ai-than-the-companys-engineers (Erişim Tarihi: 14.07.2021). 872Ankara Üni. Hukuk Fak. Dergisi, 70 (3) 2021: 867-898        Dijital Peculium Kavramı Yapay zekâ çeşitleri insandan çok daha hızlı bir öğrenme kabiliyetine sahiptir,  çevreye  adapte  olabilirler  ve  daha  da  önemlisi  öngörülemez olabilirler.  Bu  bakımdan  bir  kişinin mülkiyetindeki  basit  bir  mal  olarak değerlendirmeleri,  yasal  statüden  yoksun  bırakılmaları  oldukça  zayıf  ve faydasız bir çözüm olacaktır. Ki işbu çalışmamızın ana fikrini üzerine kuracağımız Roma hukukunda, her ne kadar köle eşya (res) statüsünde kabul edilse de, kölenin hukuki işlem yapabilmesinin önünü açmak, onları ticaret hayatında aktif bir biçimde kullanabilmek adına Romalıların köleleri sıradan bir  res  olarak  değerlendirmediklerini  ve  onlara  dair  eşyadan  farklı düzenlemeler yaptıklarını görüyoruz.     B. Tüzel Kişilik Fikri Yapay zekâlı sistemlerin hukuki statüsüne dair diğer bir görüş tüzel kişilik görüşüdür. Yapay zekânın bir mal olarak değerlendirilemeyeceğini savunan  bu  görüş,  yapay  zekâya  bir  kişilik  verilmesi  gerektiğini  ileri sürerken bu kişiliğin yeni yaratılacak bir kişilik türü değil, zaten mevcut sistemimizde yer alan  tüzel kişilik  olması gerektiğini  söylemektedir.  Bu görüşü savunanlar yapay zekâlı sistemlerin hukuk önünde hesap verebilir hâle  gelmesi  için  onların  tüzel  kişi  olarak  kabul  edilmeleri  gerektiğini söylemektedir. Onlara göre bu yolu izlemek, hukuk sistemlerinde çok ciddi değişikliklere gitmeden istenen çözümü sağlayacaktır. Yapılması gerek tüzel kişilik  kavramını  yapay  zekâyı  da  kapsayacak  biçimde  genişletmektir. Benzer yönde farklı bir görüş ise tüzel kişilik görüşü yapay zekânın bilişsel özellikleri  ve  zekâ  kapasitesinin  doğurduğu  potansiyel  ile  uyumlu  bir                                                             18  Söz konusu öngörülemezlik bakımından BAK ın verdiği örnek oldukça yerindedir. Söz konusu örnekte Tay isimli bir yapay zekâ genç bir kız gibi davranması için programlanmış ve insanlarla iletişim kurmak için bir twitter hesabı olarak internet dünyasına bırakılmıştır. Microsoft un amacı Tay ile insanlara eğlenceli sohbetler sunmak iken, yaptığı her sohbette biraz gelişen Tay bir noktadan sonra kontrolü kaybetmiş ve cinsel ilişki bağımlısı bir Nazi gibi  davranmaya  başlamıştır.  Ayrıntılı  bilgi  için  bknz;  https://www.forbes.com/sites/ erikkain/2016/03/24/microsofts-teenage-nazi-loving-ai-is-the-perfect-social-commentaryfor-our-times/?sh=164015f5a (Erişim Tarihi: 14.07.2021) Ayrıca bknz; BAK, s. 218. 19  Bak, s. 218; Lehman-Wilzig S.N.: Frankenstein Unbound: Towards A Legal Definition Of Artificial Intelligence, Futures, Cilt: 13, Sayı: 6, 1981, s. 453.  20  Willick, M. S.: Artificial Intelligence: Some Legal Approaches and Implications,, Al Magazine, Cilt: 4, Sayı: 2, 1983, s. 7 vd, Čerka/Grigiene/Sirbikyte.: Is it possible to grant legal personality to artificial intelligence software systems?, Computer Law & Security Review, Cilt: 33, Sayı: 5, 2017, s.685-699, Bayamlıoğlu, E.: Akıllı Yazılımlar ve Hukuki Statüsü: Yapay Zekâ ve Kişilik Üzerine Bir Deneme, Uğur Alacakaptan a Armağan, İstanbul 2008, s.139, Bak, s. 219, Kara Kılıçarslan, s. 379. 21  Singh, S.: Attribution of Legal Personhood to Artifically Intelligent Beings, Bharati Law Review, Temmuz 2017, s. 198.  22  Bak, s. 219.  873Ümit Vefa ÖZBAY  Ankara Üni. Hukuk Fak. Dergisi, 70 (3) 2021: 867-898 olduğunu söylemekte ve yapay zekâ ile onu yaratan kişi arasında bir dernek ve o derneğin yönetim kurulu üyeleri arasındakine benzer bir ilişki olduğunu düşünmektedir.  Aksi görüşte olanlar ise insan olmayan varlıklara tüzel kişilik tanınmış olmasının yapay zekâya da tüzel kişilik tanınabileceği anlamına gelmediğini belirterek, tüzel kişinin her ne kadar bağımsız bir kişilik kabul edilse de yine de insan iradesine muhtaç olduğunu söylemektedirler. Gerçekten de tüzel kişiler insan iradesi olmadan karar alamaz ve uygulayamazlar. Oysa yapay zekâ  teknolojisinin  insandan  bağımsız  karar  alması  ve  uygulaması  söz konusu olabilecektir. Farklı bir başka görüş ise yapay zekânın, dernekler, anonim şirketler gibi klasik anlamdaki tüzel kişilerin tabi olduğu hukuk kurallarıyla  ele  alınamayacağını  ancak  tüzel  kişilik  kavramının  yeniden değerlendirilmesi  ve  koşullarının  yapay  zekânın  türleri  arasında farklılaştırılabilmesi ile bir tercih olabileceğini ileri sürmektedir.  C. Elektronik Kişilik Fikri Şirketlerin yasal statüsünü belirlerken ortaya atılan tüzel kişilik fikri gibi, yapay zekâya dair özel, ayrı bir kişilik oluşturulabileceği fikri ise yapay zekâ tartışmalarında en çok dile getirilen fikirdir. İlk kez 1967 tarihli Life dergisinde kendine yer bulan elektronik kişi kavramı, 2017 tarihli Avrupa Parlamentosu Hukuk İşleri Komisyonu Robotik Tavsiye Raporu sonrasında daha da fazla gündeme gelmeye başlamıştır. Söz konusu rapor yapay zekâ için bir kişilik statüsü öneren ilk resmi belge olması bakımından önemlidir. Raporun 59/f maddesi; uzun vadede robotlar için belirli bir                                                             23  Zeytin/Gençay.: Hukuk ve Yapay Zekâ: E-Kişi, Mali Sorumluluk ve Bir Hukuk Uygulaması. Türk Alman Hukuk Fakültesi Dergisi, yıl:219, Sayı:1, s.39-70. 24  Kağıtcıoğlu M.: Yapay Zekâ ve İdare Hukuku (Bugünden Geleceğe Yönelik Bir Değerlendirme) Hacettepe HFD, Cilt: 11 Sayı: 1, 2021, s. 135. 25  Aslında tüzel kişilik fikri çok daha eski elbette. Tüzel kişilik kavramının kökenleri 13. yüzyıla kadar takip edilebiliyor ve kavram manastırların keşişler dışında yasal bir varlığa sahip olmasını sağlayan persona ficta doktrinini kuran Papa IV. Innocent e atfediliyor. Alexandre, s. 36. Roma da ise tüzel kişilik kavramı çok geç doğmuş ve bir sistem olarak gelişememiştir. Ancak tüzel kişilik kavramı belli bir sistem içinde düzenlenmemiş olsa dahi Roma da ayrı ayrı adlar verilmiş bir takım insan ya da mal topluluklarının hukuki bakımdan tek tek düzenlendikleri anlaşılmaktadır. Bunların en eskisi elbette, kendisini oluşturan insanlardan farklı olarak ayrıca bir kişilik tanınmış olan, Populus Romanus denen Roma devletidir. Ayrıca Oniki Levha Kanununda iki dernek tipinden bahsedildiği görülmektedir. Karadeniz Çelebican, Ö.: Roma Hukuku, Ankara, 2016, s. 181-183.  26  Eduardovich R.: Criminal Liability of the Artificial Intelligence, Problems of legality, Yıl: 2017. Sayı 138, s.139, Aydemir s. 80, Kara Kılıçarslan, s. 380, Gedik, s. 29.  27  Alexandre, s. 36. 28  https://www.europarl.europa.eu/doceo/document/TA-8-2017-0051_EN.html (Erişim Tarihi: 15.07.2021)  29  Kara Kılıçarslan, s. 380, Erdoğan, s. 172.  874Ankara Üni. Hukuk Fak. Dergisi, 70 (3) 2021: 867-898        Dijital Peculium Kavramı yasal  statü  yaratmak  gerektiğini,  böylece  en  azından  gelişmiş  otonom robotların  elektronik  kişiliğe  sahip  olarak  verdikleri  zararlardan  sorumlu tutulabilmelerinin sağlanması, robotların kendi başlarına karar verdiği veya üçüncü kişilerle bağımsız olarak etkileşime girdiği durumlarda elektronik kişiliğin kullanılabileceğini söylemektedir. Tüzel kişiliklerde olduğu gibi yapay  zekânın  da  resmi  sicile  kaydedilmesi,  yapay  zekâlı  varlıklara özgülenmiş fonlar oluşturularak yapay zekâdan kaynaklanan zararların bu fonlardan tazmin edilmesi de öneriler arasında yer almaktadır. (Söz konusu fon  önerisi  ileride  açıklayacağımız  dijital  peculium  önerisine  paralel  bir öneridir.) Elektronik  kişilik  görüşü  hakkında  yapılan  tartışmalar  ve  öneriler dikkate  alındığında,  hukukun  yaratmış  olduğu  bir  kişilik  olan  tüzel  kişi kavramından dersler alarak, tüzel kişilerin hukuki statüsüne benzer, ama ondan tamamen ayrı bir kişiliğin tasarlandığını söyleyebiliriz.  Kanımızca, çağımızda teknolojik gelişmelerin hızı da düşünüldüğünde yapay zekâlı robotlar, Avrupa Parlamentosu Hukuk İşleri Komisyonu nun da tavsiyesi doğrultusunda önünde sonunda elektronik kişiliğe kavuşacaktır. Ancak tavsiye metninden de anlaşılacağı üzere bu düşünce uzun vadede (long  run)  bir  düşüncedir.  Yapay  zekânın  gelişim  hızı  ve  ne  boyutlara gelebileceği, birbirinden farklı özellikler içeren türleri olmasının elektronik kişiliğin  her  birine  eşit  derecede  verilmesini  engellemesi  gibi  durumlar yapay zekâya dair bütün ihtiyaçları karşılayacak ve en ideal çözümü sunacak hukuki statünün yakın zamanda ortaya çıkmayacağını gösteriyor. Ancak bu statünün  altyapısını  hazırlayacak  ve  şimdilik  ortaya  çıkacak  sorunları çözmek bakımından yararlı olacak düzenlemeler düşünülebilir ve geleceğin                                                             30  https://www.europarl.europa.eu/doceo/document/TA-8-2017-0051_EN.html_(Erişim Tarihi: 15.07.2021)  31  Aksoy, s. 16, Ersoy, s. 88 vd.  32 Ersoy bu konudaki fikirleri şu şekilde özetlemiştir: Önerinin arkasındaki gerekçe ve uygulama önerilerine bakıldığında: Şirketler için yasal kişiliğin hak ve sorumluluklar anlamına geldiği, aynı mantığın robotlar içinde uygulanabilir olduğu, robotların karar alma kapasitesine sahip olduğu, bu sebeple tıpkı şirketlerde olduğu gibi belirli bir kişiliğe ve çıkara sahip olabilecekleri, yasal kişiliğin, hak ve sorumlulukların paketlenip bir araya getirilmesinden  ibaret  olduğu,  uygulamada  otonom  robotların  resmi  bir  sicile kaydedildikten  sonra  kişiliklerine  kavuşabilecekleri,  robotların  faaliyet  alanları  ve kapsamına göre kendisine bir malvarlığı özgülenebileceği ve olası zararlardan robotun sorumlu olması hâlinde zararın bu paradan tahsil edilebileceği, üreticiler ve kullanıcılar tarafından bu malvarlığı havuzunun katkı payları ile oluşturulabileceği, tüm bilgilerin robotla etkileşime girmek isteyenlerin ulaşabileceği bir sicil sisteminde tutulabileceği… Ersoy, s. 89-90. 875Ümit Vefa ÖZBAY  Ankara Üni. Hukuk Fak. Dergisi, 70 (3) 2021: 867-898 yapay  zekâ  anlayışına  elektronik  kişilik  tanınırken,  elektronik  kişilik kavramının içi bu düzenlemeler ile oluşturulabilir.  Elektronik kişilik fikrini daha da ileri götüren bir başka fikir ise yapay insan  önerisidir.  Birçok  akademisyene  göre  otonomluk  seviyesi  arttıkça yapay  zekâlı  sistemler  insana  özgü  düşünme,  mantıksal  tepkiler  verme, kendini koruma, plan yapma gibi bilişsel yeteneklere sahip olacaktır. Ancak söz konusu hukuki statünün nasıl sağlanacağı konusunda şimdilik elle tutulur bir  gelişme  yoktur  ve  yapay  insan  önerisi  henüz  belirsiz  ve  kavramsal aşamada kalmış bir öneridir. Ve bu statüye dair oluşabilecek soruların hiçbiri henüz tatmin edici şekilde yanıtlanmamıştır.  D. Kölelik Fikri Roma hukukunda kölelerin tabi olduğu yasal statünün yapay  zekâlı robotlara uygulanması fikri de çoğu tartışmada gündeme gelen, bahsi geçen bir  fikirdir.  Roma  hukukunda  kölelerin  durumu  ayrıntılı  incelendiğinde yakın gelecekte hayatımızın bir parçası olacağına inandığımız robotlar ile durumlarını arasında benzerlik kurmak oldukça kolaydır. Köle, insan olduğu için kendi kendine düşünebilen, karar verebilen duygusal bir varlıktır ve Romalılarca  hukuki  işlemin  konusu  olabilen  bir  mal  olarak sınıflandırılmıştır. Yapay zekâya kişilik tanımak istemeyecek, onu eşya statüsünde  tutmak  isteyecek  bir  kimse  rahatlıkla  yapay  zekâyı  köle  ile eşleştirebilir.  Ki  günümüzde  yapay  zekâlı  sistemlerin  henüz  hâla  mal statüsünde olduğunu düşünürsek hem yapay zekâyı hem de köle kavramını zekâ sahibi eşya olarak değerlendirebiliriz. Birçok kaynakta söylendiği üzere  kişi  olarak  değerlendirilmeyen,  ancak  hukuki  işlemler  yapabilen varlıklar hukuk dünyası için bir yenilik teşkil etmezler. Çünkü Ius Civile onları kişi kabul etmese de köleler, tıpkı otonom elektronik aletler gibi birçok konuda yeteneklere sahipti ve emir altında hukuki işlemlere taraf                                                             33  Ersoy, s.92.  34  Buckland W.W.: The Roman Law of Slavery, Cambridge, 1908, s. 187. 35  Katz/MacDonald.: Autonomous Intelligent Agents and the Roman Law of Slavery, Future Law: Emerging Technology, Regulation and Ethics. Edinburgh University Press, 2020,  s.  306,  Perennou,  s.  13,  Lawrence  B.S.:  Legal  Personhood  for  Artificial Intelligences, North Carolina Law Review, Cilt: 70, Sayı: 4, 1992, s. 1277, Pagallo U.: Killers,  Fridges,  and  Slaves:  A  Legal  Journey  in  Robotics,  2011,  AI  &  Soc. https://link.springer.com/article/10.1007/s46-010-0316-0 (Erişim Tarihi: 15.07.2021), Takashi I.: Digital Specific Property of Robots: A Historical Suggestion from Roman Law Delphi - Interdisciplinary Review of Emerging Technologies, Cilt: 1, Sayı: 1, s. 14.  36   Roma yurttaşlarına uygulanan, kaynağı halk olan hukuk. 876Ankara Üni. Hukuk Fak. Dergisi, 70 (3) 2021: 867-898        Dijital Peculium Kavramı olabiliyorlardı. Bu bakımdan Roma hukukunda hem res (çünkü mal olarak sınıflandırılmış)  hem  persona  (çünkü  hukuki  işlem  yapabiliyor)  özelliği taşıyan köleler ile yapay zekâyı kolaylıkla özdeşleştirebiliriz.   Ayrıca yapay zekânın insan elinden çıkan bir teknoloji olarak insana ait olacağı düşüncesi benimsenirse; bu da eşya kabul edilmiş köleler ile yapay zekâyı aynı statüde kabul etmeyi kolaylaştıracaktır.   Bütün bu fikirler kölelik önerisini çekici hâle getiriyor gibi görünse de doktrinde ağırlıklı olarak kölelik statüsüne karşı çıkılmaktadır. Bu fikirlerin dayanağı çoğunlukla kölelik kurumunun geri getirilmesinin insanlığa zarar vereceği, insan hayatını kolaylaştıran bu yenilikleri aşağılayacağı ve siyasi ve insani olarak da sıkıntılı bir ifade olduğu noktasındadır. Bunun yanında, bu anlayışın yapay zekâyı eşya statüsünde bırakacağı eleştirisi mevcuttur. Ayrıca  farklı  bir  bakış  açısıyla;  köle  statüsünün  söz  konusu  olduğu varsayımında yapay zekâların yapay zekâ üretmesi durumunda ne olacağı sorusuna  tatmin  edici  bir  cevap  olmadığı  gerekçesiyle  de  bu  yaklaşım eleştirilmiştir.   Kölelik  hiç  tereddütsüz  insanlık  tarihinin  en  utanç  verici uygulamalarından  birisidir.  Bilindiği  üzere  kölelik  Roma  hukukuna  ve Romalılara özgü bir kavram değildir. İlk çağlarda kölelik bütün kavimlerde ortak bir kavramdı ve kölelerin olmadığı bir toplum düşünülemezdi. Kölelik kurumunun eski çağların iktisadi ve sosyal sisteminin temelini oluşturduğu bilinmektedir.  Roma da  mal  değeri taşıyan  kölelerin  oranı para  karşılığı çalıştırılan hizmetlilerden çok yüksekti. Tarım alanı, maden ocaklarının                                                             37  Kerr I. R.: Spirits in the Materials World: Intelligent Agents as Intermediaries in Electronic Commerce, Dalhousie Law Journal, Cilt: 22, Sayı: 189, 1999. (Aktaran: Katz/MacDonald, s. 306) 38  Locke a göre mülkiyet anlayışı çerçevesinde her insanın ürettiğine sahip olma hakkı vardır.  Bu  görüşe  dayanarak  insanlar  ürettikleri  yapay  zekâlara  sahip  olduklarını savunabilirler. Kara Kılıçarslan, s. 378.  39  Erdoğan, s. 171, Aydemir, s. 47, Bak, s. 219, Oleksiewicz/Civelek.: From Artifical Intelligence To Artifical Consciousness: Possible Legal Bases For The Human-Robot Relationships in the Future International Journal of Advenced Research, Cilt:7, Sayı: 3, s. 255.  40  Erdoğan, s. 171, Bak, s. 219.  41  Zorluel M.: Yapay Zekâ ve Telif Hakkı, Türkiye Barolar Birliği Dergisi, Mayıs-Haziran 2019, Sayı: 142, s. 344. Söz konusu eleştiriye Roma hukuku yaklaşımıyla şu cevap verilebilir; üretici yapay zekânın ürettikleri, üretici yapay zekânın sahibi olan gerçek kişiye ait olacaktır.   42  Gibbon E.: Roma İmparatorluğu nun Gerileyiş ve Çöküş Tarihi (Çeviren Asım Baltacıgil) İstanbul 2019, 1. Cilt: s. 74.  877Ümit Vefa ÖZBAY  Ankara Üni. Hukuk Fak. Dergisi, 70 (3) 2021: 867-898 işletilmesi, demircilik, marangozluk ve benzeri işler, gemicilik ve ticaret hayatının büyük bir kısmı, kölelerin çalışmasına dayanıyordu. Gerçi söz konusu  eski  zamanlarda  bütün  insanların  eşit  olduğu  fikrine  dayanarak kölelik  kurumumun  eleştirildiği  ve  kınandığı  görülmekteyse  de,  bu eleştirileri ve kınamaları yapanların bile kölesiz bir toplum düşlemediği, sadece  kölelere  kötü  davranılmaması  gerektiği  sonucuna  ulaştıkları anlaşılmaktadır.  Kanımızca bir statü olarak köleliğin geri getirilmesine yönelik eleştiriler elbette haklıdır. Roma hukukunun kölelik anlayışının bir bütün olarak elbette çağımızda yeri yoktur. Köleliği bir bütün olarak canlandırıp modern hukuka kavram olarak dâhil etmek problemli bir çözüm yoludur. Ancak robotlara dair düzenlemeler oluşturulurken Roma hukukunu geri kalmış bir toplumun kalıntıları olarak değerlendirip, sunabileceklerine tamamen kapıyı kapatmak da aynı ölçüde yanlıştır. Bu noktada gerçek kişi sıfatını taşımayan, alınıp satılması mümkün olacak olan yapay zekâlı sistemlere dair düzenlemeler oluşturulurken Roma hukukunun köleliğe dair düzenlemelerinin ayrı ayrı değerlendirilmeye  alınması  ve  Romalıların  kölelerle  ilgili  hangi  çözüm yollarının günümüzde faydalı olabileceğinin araştırılmasında kanımızca bir sakınca  yoktur.  Köleliğe  dair  Digesta  metinleri  incelenerek  hangi metinlerin  yapay  zekâya  uyarlanabileceği  konusu  üzerine  düşünülebilir. Burada hedeflenen kölelik statüsünü canlandırmak ve yapay zekâyı tamamen köle statüsüne oturtmak değil, tarihçi hukuk okulu yaklaşımıyla geçmişteki benzer sorunları inceleyerek Romalıların kölelere dair bazı yaklaşımlarının günümüz  fikirlerine  alternatif  olup  olamayacağını  değerlendirmektir. Gelecekte  yapay  zekâya  getirilecek  olan  düzenlemelerde;  elektronik  kişi                                                             43  Visky K.: Roma Hukukunda Kölelik ve Serbest Meslekler, (Çev. Bülent Tahiroğlu) İstanbul Üniversitesi Hukuk Fakültesi Dergisi, 1974, Cilt 40, s. 44.   44  Umur Z.: Roma Hukuku Ders Notları, İstanbul 1999, s. 157; Karadeniz Çelebican, Roma, s. 129. Ayrıca bir köle özgürlüğünden çok bir köleye sahip olmak istermiş deyimi  de  kölesiz  bir  toplumun  kölelerin  tamamı  tarafından  da  hayal  edilmediğini gösterirken ilkel çağların köleliği ne kadar benimsediği hakkında da fikir veriyor.  45  Corpus  Iuris  Civilis in  bölümlerinden  biri.  Corpus  Iuris  Civilis,  Iustinianus un hukukçularına yaptırmış olduğu hukuk eserlerinin bütününe, Rönesans devrinden itibaren verilen  isimdir.  Türkçe ye  Yurttaşlar  Hukuku  Derlemesi  olarak  çevrilebilir.  Eser Institutiones, Digesta, Codex ve Novellae bölümlerinden oluşmaktadır. Roma hukuku için Iustinianus un derlemesinde toplanmış olan hukuk denebilir. Çünkü buradaki içeriği ile Roma  hukuku  modern  çağları  etkilemiştir.  Digesta  klasik  dönem  hukukçularının eserlerinden parçalar içeren Corpus Iuris Civilis bölümüdür. Umur Z.:, Roma Hukuku Lügatı, İstanbul 1975, s. 50.  46  Bu noktada çağdaş hukukumuzdaki, özellikle Borçlar Hukukumuzdaki birçok kavram ve kuralın, bir çok çözüm yolunun Roma hukukundan geldiğini unutmayalım.  878Ankara Üni. Hukuk Fak. Dergisi, 70 (3) 2021: 867-898        Dijital Peculium Kavramı kavramının  içeriğini  oluştururken  veya  elektronik  kişilik  kavramı  hukuk sistemlerine bütün ihtiyaçları karşılayacak şekilde yerleşene dek yaşanacak geçiş sürecinde bu alternatif fikirlerden faydalanılabilir. İşbu çalışmamın amacı  da  bu  fikirlerden  birisi  olarak  düşünülen  ve  temelini  Roma hukukundan  alan  dijital  peculium  kavramı  hakkında  bilgi  vermeye çalışmaktır.   III. DİJİTAL PECULIUM ÖNERİSİ Yukarıda  da  açıklandığı  üzere  köleliği  kavram  olarak  canlandırıp, günümüzün  modern  dünyasına  dâhil  etmenin  birçok  sakıncası  olacaktır. Ancak Romalıların köleleri ticari hayata dâhil etmek için bulduğu çözüm yollarından bazılarının değerlendirilmeye alınması; yapay zekâ teknolojisini günlük  hayatımıza  dâhil  ederken  ihtiyaç  duyacağımız  statü,  kurum  ve kavramları oluştururken bize yeni alternatifler sunacaktır.  Yine daha önce belirtildiği üzere kanımızca yapay zekâ önünde sonunda kendine has bir kişiliğe (büyük olasılıkla elektronik kişiliğe) sahip olacaktır. Ancak yapay zekâlı sistemlere mevcut teknolojik seviyelerinde elektronik bir kişilik kazandırmak için erken görünüyor. Yapay zekâ henüz metamorfoz aşamasında ve içinde bulunduğumuz dönem hem yapay zekânın statüsünü oluştururken kullanılabilecek hem de bu statü tatmin edici hâle gelene kadar kullanılabilecek  kavramlara  ve  düzenlemelere  ihtiyaç  var.  Bunlardan  bir tanesi de dijital peculium kavramıdır. Kanımızca söz konusu kavram yapay zekâyı ticari hayata dâhil etme konusunda kolaylıklar sağlarken, sorumluluk konusunda çıkabilecek büyük sıkıntılar için de yeni bir sigorta anlayışı ve yapay zekânın hesap verebilirliği bakımından bir çözüm yolu sunacaktır.  Çalışmamızın  bu  kısmında  Roma  hukukunun  peculium  kavramı açıklanacak  ve  kavramın  çağdaş  hukukta  kendisine  ne  gibi  bir  yer bulabileceği tartışılacaktır.   A. Roma Hukukunda Köleler ve Peculium Kavramı Köle (servus); hukuken bir kişi değil mal sayılan ve status libertatis ten (hürriyet durumu) yoksun olan insan anlamını taşır. Köleliğin karşıtı olan                                                             47  Ercan ın da belirttiği üzere yapay zekâlı sistemler çok karmaşık bir yapıya sahipler ve üretim ve hatta bazen kullanımları aşamasında oldukça fazla kişi rol alabiliyor. Bu da sorumluluk konusunu bazı durumlarda için işinden çıkılması zor bir hâle getirebilir. Ercan, s. 49. Dijital peculium kavramı bu noktada kimin sorumlu olacağına dair sorunun hafifletilmesinde önemli rol oynayabilir.  48  Umur, lügat, s. 194.  879Ümit Vefa ÖZBAY  Ankara Üni. Hukuk Fak. Dergisi, 70 (3) 2021: 867-898 özgürlük  ise  bir  kimsenin  zorlamalarla  veya  kanunla  kısıtlanmadıkça istediğini yapabilmesi olarak ifade edilmiştir.  Roma da köle hukuk sisteminin öznesi değildi. Roma hukukuna göre kölenin  hak  ehliyeti  yoktu.50  Mülkiyet  hakkı  sahibi  olmaları  ya  da evlenmeleri  düşünülemezdi.  Kölelerin  cinsiyete  dayanan  birleşmeleri hayvanlarınki  gibi  düşünülürdü.  Köle  hukukun  objesi  yani  konusuydu. Efendisinin mülkiyetindeydi ve efendisi köle üzerinde sınırsız bir hâkimiyete sahipti. Hukuken köle satılabilen, alınabilen, ödünç verilebilen bir mal (res) olarak değerlendirilirdi. Mal statüleri o kadar tartışmasızdı ki, çiftçilik üzerine yazan Romalı yazarların kazma ve çapadan sessiz edevat, büyükbaş hayvanlardan kısmen konuşan edevat, kölelerden ise konuşan edevat olarak bahsetmesi söz konusuydu.  Köleler hak ehliyetine sahip olmasalar bile eğer fiil ehliyetinin şartlarını sağlıyorlar ise hukuki işlem yapabilmeleri mümkündü. Ancak bir kölenin sahibine mal kaybettirmesi düşünülemediği için bu konudaki düzenleme; kölenin  yaptığı  işlemlerden  yalnızca  sahibinin  yararına  olanların  kabul edileceği yönündeydi. Efendinin zararına olan işlemler için ise dava hakkı tanınmamıştı.  Bu  durum  köleleri  ticaret  hayatında  kullanabilmek  amacı güden Romalıların işine gelmiyordu. Bu nedenle  praetor lar tarafından köle sahibi aleyhine belli koşullar altında dava açılabilmesi yolu açıldı. Bu                                                             49  Buckland, s. 1. Libertas est naturalis facultas eius quod cuique facere libet, nisi si quid vi aut iure prohibetur. D. 1.5.4 pr. 50  Roma hukukunda haklara sahip olma borç altına girme yani hak ehliyetine sahip olmanın üç şartı vardı. Bunlar, özgür olmak (yani köle olmamak), Roma vatandaşı olmak ve baba hâkimiyeti altında bulunmamak. Ayrıntılı bilgi için bknz; Karadeniz Çelebican, s. 126 vd. 51  Marzo S.D.: Roma Hukuku, İstanbul 1959, s. 39; Schwarz A.B.: Roma Hukuku Dersleri (Çeviren Türkan Rado), İstanbul 1958, s 238 vd.  52  Örneğin yakın akrabalar arasındaki cinsel ilişki Roma da suç sayılırdı ancak köleler söz konusu  olduğunda  hayvanlarda  olduğu  gibi  bu  durum  bir  ceza  gerektirmezdi. Koschaker/Ayiter: Roma Özel Hukuku nun Ana Hatları, İzmir 1993, s. 75.  53  Köle kullanım ödüncü sözleşmesinin (ariyet sözleşmesi) konusunu oluştururdu. Ayrıntılı bilgi için bknz; Rado T.: Roma Hukuku Dersleri – Borçlar Hukuku, İstanbul 2014, s. 55 vd.  54  Tahiroğlu/Erdoğmuş.: Roma Hukuku Dersleri, İstanbul 2014, s. 142-143, Buckland, s. 3, Umur, ders notları, s.159.  55  Davis W.S.: Roma İmparatorluğu Tarihi (Çev: Elif Bulanalp), İstanbul 2020, s. 56. 56  Praetor devlet iktidarını fiilen kullanma yetkisine sahip bir magistraydı ve Romalılar arasındaki hukuki sorunları tetkik ederek hâkime gönderirdi. Praetor ların idari ve kazai kararlarını halka duyurmak için her sene yayınladıkları edictum lar özel hukuk alanında büyük etki göstermiş ve praetor hukukunun doğmasına neden olmuştur. Berger A.: Encyclopedic Dictionary of Roman Law, Philadelphia 1953, s. 647, Umur, lügat, s. 165.  880Ankara Üni. Hukuk Fak. Dergisi, 70 (3) 2021: 867-898        Dijital Peculium Kavramı yollardan birisi köle sahiplerinin kölelerine belli bir sermaye vermeleriydi. Para veya paraca değeri olan bu sermayeye Romalılar peculium adı verdiler. Kurala  göre  köle  kendisine  verilen  sermaye  üzerinde  hukuki  işlem yapabilecekti  ve  eğer  bir  borca  sebep  olursa  alacaklısının  praetor ların tanıdığı  bir  dava  ile  efendiye  dava  açması  mümkün  hâle  geldi.  Bu bilgilerden anlaşıldığı üzere efendisi tarafından peculium verilen bir köle elindeki  sermayeden  borç  alıp  verebilmekte,  çeşitli  sözleşmelerine  taraf olabilmekteydi Aşağıdaki Digesta metni de bu bilgiyi desteklemektedir:  D.  12.1.11.2:  Et  quidem  si  servus  meus,  cui  concessa  est  peculii administratio, crediderit tibi, erit mutua D.  12.1.11.2:  benim  kölem  eğer  hâkimiyetindeki  sermayeden  sana borç verirse mutuum (tüketim ödüncü sözleşmesi) geçerli olacaktır Peculium, kelime olarak az miktarda para veya küçük mamelek (pusilla pecunia  sive  patrimonium  pusillum)  anlamını  taşır.  Pecunia nın  ise küçükbaş hayvan kelimesinden geldiği ileri sürülür. Peculium kelimesinin küçük malvarlığı anlamına dayanarak aile babasına (pater familias) bağlı aile  evlatlarının  ve  kölelerin  fiilen  kullandıkları  eşya  için  kullanılan  bir kelime olduğu öne sürülmüştür. Ancak zamanla peculium kelimesi yeni bir anlam  kazanmış  ve  aile  babasının  veya  köle  sahibinin  evladına  veya kölesine; işletmek ve yönetmek üzerine verdiği malvarlığını ifade eder hâle gelmiştir.                                                                57  Gagamauf R.: Slaves Doing Business, The Role of Roman Law in the Economy of the Roman Household, European Review of History, Cilt: 16, Sayı: 3, s. 333, Garliardi L.: Yönetici Köle (Çeviren: Leyla Tonguç Basmacı), Antik Roma (Editör: Umberto Eco) İstanbul 2021, s. 324-325, Karadeniz Çelebican, Roma, s. 137; Tahiroğlu/Erdoğmuş, s. 143, Umur, ders notları, s. 159, Marzo, s. 40. 58  Finkelman, P.; Slavery and the Law, Maryland-USA, 2002, s. 431. 59  Karadeniz Çelebican Ö.: Roma Hukukunda Peculium Müessesesi, Ankara Üniversitesi  Hukuk Fakültesi Dergisi, Cilt: 25, Sayı: 3, 1968, s. 179, MARZO, s. 401, D.15.1.5.3 Peculium dictum est quasi pusilla pecunia sive patrimonium pusillum. 60  Kaser e göre peculium önceleri bir hayvan sürüsünden oluşmaktayken, sonradan her çeşit malı  içeren  bir  kavram  hâline  gelmiştir.  Kaser  M.:  Roman  Private  Law  (Çeviren Dannenbring Rolf) Oxford 1965, s. 70.  61  Karadeniz Çelebican, peculium, s.179.  881Ümit Vefa ÖZBAY  Ankara Üni. Hukuk Fak. Dergisi, 70 (3) 2021: 867-898 Digesta da  peculium  kavramı  Celsus un  aktarmasıyla  Tubero tarafından şu şekilde ifade edilmiştir;  D.15.1.5.4: …quod servus domini permissu separatum a rationibus dominicis habet, deducto inde si quid domino debetur.. D.15.1.5.4: (Peculium) kölenin, efendisinin izniyle, efendiye borçlu olduğu  herhangi  bir  şey  hariç,  kendisine  ait  ayrı  bir  hesapta  tuttuğu mülktür. Bir  köleye  peculium  verildiğinde,  köle  bu  sermayeyi  istediği  gibi kullanabilirdi ancak sermaye yasal olarak hâla efendisine aitti. Dolayısıyla köle sahibi dilediğinde peculium u geri alabilir ve kölenin kullanımını sona erdirebilirdi. Peculium olarak verilenler her ne kadar hukuken efendinin de olsa günlük hayatta kabul edilen şey peculium un kölenin malı olduğuydu. Kölelere  peculium  verilmesi,  onlara  mali  bağımsızlık  sağlamayı hedefliyordu. Köle bu peculium ile ticaret hayatına dâhil olmuş oluyor ve mal  statüsünde  bile  olsa  günlük  hayata  katılıp,  ruhsal  açıdan  dinç kalabiliyordu. Köle ticari faaliyetlerinden gelir elde ettiğinde bu artışlar da peculium a  dâhil  sayılırdı.  Ve  elbette  bu  artışların  da  sahibi  peculium mülkiyetini elinde tutan kişi (sahip) olacaktı. Peculium miktarı ise kölenin yaptığı hukuki işlemlerin ve işletme riskinin azami ve öngörülebilir sınırını teşkil ediyordu.                                                              62  Tam adı Publius Juventius Celsus Titus Aufidius Hoenius Severianus olan hukukçu. M.S 67 – 130 yılları arasında yaşamıştır. Ulpianus un da sık sık alıntı yaptığı hukukçu M.S 106-107  yılları  arasında  praetor luk  yapmıştır.  Çağdaş  özel  hukukumuzun  temel teorilerinden olan imposibilium nulla obligatio est ifadesi kendisine aittir. Hazel J.: Who s who in the Roman World, London 2001, s. 62.    63  1. yüzyılda yaşamış Romalı tarihçi ve hukukçu, gerek kamu hukuku, gerekse de özel hukuk üzerine çalışmalar yapmıştır ancak bunlar maalesef kaybolmuştur. Kendisinin ifadelerine başkalarının alıntıları ile ulaşabiliyoruz. Hazel, s. 310.  64  Çevirinin  yapıldığı  kaynak  için  bknz;  Watson  A.:  The  Digest  of  Justinian  Vol  1, Philedelphia 1985, s. 438.  65  Watson A.: Roman Slave Law, Atalanta 1987, s. 13, Schwarz, s. 246, Cavinato/Casano.: AI- Agents : to be, or not to be, in the legal domain?, Dundee Student Law Review, 2019, Cilt:5, Sayı: 2, s. 16. 66  Buckland, s. 187.  67  Kirschenbaum A.: Sons, Slaves and Freedmen in Roman Commerce, Washington D. C., 1987, s. 34, Karaaslan M.: Peculium un Roma Ekonomik Hayatındaki Rolü, Dokuz Eylül Üniversitesi Hukuk Fakültesi Dergisi, Prof. Dr. Şeref ERTAŞ a Armağan, C. 19, Özel Sayı 2017, s. 2258.  68  Karadeniz Çelebican, peculium, s. 184, Kaser, s. 247. 69  Garliardi, s. 325.  882Ankara Üni. Hukuk Fak. Dergisi, 70 (3) 2021: 867-898        Dijital Peculium Kavramı Peculium a sahip kölelerin üçüncü kişiler ile yaptıkları işlemler için, köle sahipleri aleyhine praetor lar tarafından farklı olasılıklar gözetilerek farklı davalar tanınmıştır. Bu davalar ek nitelikte davalar içerisinde yer alır. Söz konusu davalar hukuki işlem yapan kölelerin bu işlemden dolayı dava edilememeleri, yalnızca tabi borç altına girmeleri nedeniyle bu kölelerin hukuken borçlu olmayan sahipleri aleyhine açılabilen davalardır.  Roma hukukunda peculium, köleler bakımından çok fazla değişiklik göstermese de aile evlatları bakımından özel peculium türleri ortaya çıkmış ve bu türler zamanla aile evlatlarını hak ehliyetine sahip kılmıştır.  B. Dijital Peculium Kavramı  Yüzyıllarca önce köleleri ticari hayata dâhil etmek için hukukçular çaba göstermiş, bu konuda pek çok düzenleme yapmış ve peculium kavramını yaratmışlardı. İçinde bulunduğumuz yüzyılda ise birçok hukukçu ve bilim insanı  yapay  zekânın  (zamanında  kölelerde  olduğu  gibi)  çeşitli  hukuki işlemler  ve  sözleşmeler  yaparak  iş  hayatına  ve  ticaret  hayatına  dâhil olabileceğini  ve  insanlığa  bu  konularda  da  yardımcı  olabileceklerini düşünmektedir. Yapay zekânın insandan bağımsız olma yeteneği ise, tıpkı Romalıların  da  zamanında  yaptığı  gibi  yeni  sorumluluk  biçimleri düşünmemizi  gerektirmektedir.  Çünkü  yapay  zekâ,  kararları  için  yasalar karşısında  sorumluluk  taşımalı  ve  hesap  verebilmelidir.  Yeni  bir  hesap verebilirlik  biçimi,  bir  sigorta  modeli  ve  kimlik  doğrulama  sistemleri aracılığıyla risk dağıtmanın bir yolu olarak dijital peculium kavramı (hem yapay zekânın tatmin edici bir kişiliğe kavuştuğu zamana kadar hem de bu kişilik  biçimine  dair  düzenlemeler  yapılırken)  umut  verici  bir  seçenek olabilir.    Peculium kavramının bir zaman yolculuğu yaşayarak dijital peculium hâlini alması ve yapay zekâ tartışmalarında kendine yer bulması çoğunlukla                                                             70  Actiones adiecticiae Qualitatis. 71  Karadeniz Çelebican, Roma, s.137.  72  Peculium  yoluyla  aile  evlâtlarının  kazandıkları  mamelek  ehliyeti  aile  mamelekinin parçalanmasında ve bu yoldan eski Roma ailesinin çözülmesinde rol oynamıştır. Ayrıntılı bilgi için bakınız: Karadeniz Çelebican, peculium, s. 194.  73  Manap/Abdullah.: Regulating artificial intelligence in Malaysia: The two-tier approach. UUM Journal of Legal Studies, 2020, Cilt:11, Sayı: 2, s.183, Pagallo, Robotics, s. 103, Pagallo, Killers, s. 347, Katz/MacDonald, s. 310, Takashi, s. 14; Ashrafian H.: Artiﬁcial Intelligence and Robot Responsibilities: Innovating Beyond Rights, Sci Eng Ethics, 2015, Sayı: 21, s. 317.  883Ümit Vefa ÖZBAY  Ankara Üni. Hukuk Fak. Dergisi, 70 (3) 2021: 867-898 İngiliz  Avukat  Katz  ve  İtalyan  akademisyen  Pagallo nun  bu  konudaki çalışmalarına dayanmaktadır. (Söz konusu peculium kavramı kölelik ile ilgili bir kavram olduğu için eleştirilmektedir. Oysa peculium kavramını bir hesap verilebilirlik yolu olarak yapay zekâya uygulayabiliriz demek, yapay zekâya köle muamelesi yapılacak demek değildir.)  Dijital peculium kavramı daha önce yaptığımız peculium tanımlarına dayanarak şu şekilde tanımlanabilir; dijital peculium sahibinin, bir yapay zekâlı robota kendisininmiş gibi kullanması için özgülediği bir fondur. Pagallo ya  göre  bu  kurum  yapay  zekâlı  robotları;  sözleşmelerde  ve  iş hukukunda yapay zekâ kullanılmasının zorluklarını uygun bir biçimde ele alabilen  ve  yapay  zekâyı  herhangi  bir tüzel kişiliğe başvurmadan  hesap verebilir bir hâle getiren etkili bir sistemdir. Yapay zekâ ile ilgili yasal düzenlemeler ve yapay zekânın hukuki statüsünün sınırları net bir şekilde çizilene kadar da, oluşabilecek risklerden dolayı yapay zekâyı iş hayatından ve  ticaret  hayatından  uzak  tutmamak  adına  bizlere  bir  kapı  açabilir.  Sözleşmeler hukukunda (ayrıca ileride ayrı bir başlık altında göreceğimiz sözleşme dışı sorumlulukta) yapay zekânın kişisel hesap verebilirliği için dijital  peculium  isimli  fonların  getirilmesi  kanımızca  da  ilginç  ve değerlendirilmesi gereken bir öneridir. Elbette Roma hukukunda olduğu gibi kalmayacağı  çeşitli  düzenlemeler  ve  değişiklikler  yapılması  gerekliliği açıktır. Bu şekilde geliştirilecek olan yeni tür peculium ile insanlar; işlem veya sözleşme yapmak için yapay zekâyı kullanırken sınırlı bir sorumluluğa sahip olabilirken, sözleşmelerin karşı tarafları için de bu yükümlülüklerin gerçekten karşılanacağını garanti edebilirler.                                                                74  Katz A.:  Intelligent  Agents  and  Internet  Commerce  in  Ancient  Rome Society  for Computers  and  Law,  2008,  https://www.scl.org/articles/1095-intelligent-agents-andinternet-commerce-in-ancient-rome (Erişim Tarihi: 18.07.2021) Pagallo U, The Laws of Robots: Crimes, Contracts, and Torts, Dordrecht 2013. 75  Villaronga E.F.: Responsibility in Robot and AI Environments, E-Law Working Paper Series, Sayı:2019/2, s. 8.  76  Chesterman S.: Artifical Intelligence and the Limits of Legal Personality, International and Comparative Law Quarterly, 2020, Cilt: 69, Sayı: 4, s 833.  77  Söz konusu özgüleme işlemi elbette fonun sahibe ait olduğu gerçeğini değiştirmeyecektir.  78  Pagallo U.: Apples, Oranges, Robots: Four Misunderstandings in Today s Debate on the Legal Status of AI systems Phil. Trans. R. Soc 2018, s. 9. 79  Pagallo, killers, s. 352.  80  Pagallo, killers, s. 352.  884Ankara Üni. Hukuk Fak. Dergisi, 70 (3) 2021: 867-898        Dijital Peculium Kavramı C. Uygulamada Dijital Peculium Roma  hukukunun  peculium  kavramının  hangi  yönleriyle  dijital peculium  kavramını  besleyebileceğini,  ne  şekilde  uygulanabileceğini inceleyelim. Öncelikle Roma toplumunda bir bireyin hukuki statüsü (özgür bir birey mi yoksa köle mi olduğu, Romalı mı yoksa yabancı mı olduğu, ya da sui iuris mi yoksa alieni iuris mi olduğu) halk tarafından bilinirdi. Romalılar  bir  hukuki  işlem  yaparken  karşılarındakinin  kim  olduğunu günümüze göre (özellikle uçsuz bucaksız bir çevrimiçi dünya olan internet üzerinden  yapılan  işlemleri  düşünürsek)  daha  kolay  takdir  ederlerdi. Romalıların dezavantajı ise hukuki işlem yaptıkları kölenin peculium unun miktarı veya bu peculium a bağlı bir borç olup olmadığı hakkında çok az şey bilmeleriydi.  Katz/Macdonald  dijital  peculium  için  her  iki  durumu  da dengeleyecek  bir  öneride  bulunmaktadır.  Buna  göre;  yapay  zekâlı sistemlere,  mevcut  güven  ağlarının  (PKI  gibi)  yardımıyla  onaylı  bir sertifika verilebilir. Kullandığı yapay zekâ için bu sertifikayı almak kullanıcı için  zorunlu  tutulmaz.  Ancak  sertifikası  olmayan  yapay  zekânın  her işleminden sahibinin sorumlu olacağına yönelik bir düzenleme yapılabilir. Söz  konusu  sistem  yapay  zekânın  kullanıcısının  ayrıntılarını,  dijital peculium un  miktarını  ve  olası  yükümlülüklerinin  ayrıntılarını barındırmalıdır. Sigorta şirketi gibi bir finans kurumunun da  peculium u desteklemesi yararlı olacaktır. Her işlem sonrasında başta dijital peculium miktarı olmak üzere bu değerler güncellenmelidir.  Roma da peculium miktarı kölenin faaliyetleri ile kazandıkları sonucu artabilirdi. Söz konusu artış da peculium içinde değerlendirilirdi ve bunun için köle sahibinin özel iznine gerek duyulmazdı. Öte yandan kölesine verdiği peculium ile kazanç sağlayan aile babasının da peculium dolayısıyla sorumluluk  altına  girmesi  hakkaniyete  uygun  görülüyordu.  Köle  sahibi, peculium verdiği kölesinin borçlarından peculium un o anki değeri kadar sorumlu  tutulurdu.  Dolayısıyla  köle  sahibinin  sorumluluğu  peculium kazançlarla arttıkça genişlerdi. Bu bilgiyi yapay zekâya uyarlarsak yukarıda                                                             81  Kendi hukukuna tabi olan kimse.  82  Baba egemenliği altında olan kimse.  83  Katz/MacDonald, s. 308. 84  Katz/MacDonald, s. 308-309. Ayrıca bknz: Katz, Intelligent Agents and Internet Commerce in Ancient Rome. 85  Verileri şifrelemenize ve imzalamanıza olanak tanıyan teknoloji sistemidir. Söz konusu sistem ile kullanıcıların, cihazların veya hizmetlerin kimliğini doğrulayan dijital sertifikalar düzenleyebilirsiniz. 86  Karadeniz Çelebican, peculium, s. 184. 885Ümit Vefa ÖZBAY  Ankara Üni. Hukuk Fak. Dergisi, 70 (3) 2021: 867-898 bahsettiğimiz her işlem sonrası dijital peculium un güncellenmesi durumu daha da anlamlı olacaktır.    Dijital  peculium u  uygulamaya  yönelik  çok  benzer  yönde  bir  diğer öneri  ise  dijital  peculium u  e-kişiye  entegre  etme  amacı  taşıyan Cavinato/Casano ya aittir. Söz konusu fikre göre ilk aşamada yapay zekâ üretici tarafından oluşturulur. Üretici yapay zekâyı meydana getirdiğinde, yapay zekâ sadece bir nesnedir ve mal niteliğinde görülür. Bir süre sonra bir kullanıcı devreye girecektir. (söz konusu nesneyi satın alabilir, kiralayabilir vs.)  Bir  sonraki  aşamada,  yapay  zekâ  kullanıcı  kontrolündeyken etkinleştirilir.  Etkinleştirildiğinde  hukuk  düzeni  onu  bir  e-kişi  olarak tanıyabilir. Bu noktada yapay zekânın bir devlet siciline kaydı söz konusu olmalıdır. Böylece kullanıcı, doğrudan ya da bir sigorta acentesi aracılığıyla yapay zekâya dijital peculium sağlayabilir. Artık yapay zekâ kullanıcısının talimatlarına göre farklı alanlarda, farkı niteliklerde hukuki işlemler yapabilir hâle  gelecek  tıpkı  Roma daki  köleler  gibi  peculium u  miktarınca sözleşmelerde taraf olabilecektir. Yapay zekâ ile sözleşme yapan kişilerin ise yapay zekâya yapacağı ödemeler dijital peculium u arttırabilecektir. Yapay zekânın devre dışı bırakılması hâlinde ise yapay zekâ yeniden bir nesne olacaktır.    Cavinato  ve  Casato  tarafından  başlangıç  seviyesinde  açıklanmış  bu öneri ile, Roma bakış açısından faydalanarak ve Roma nın peculium anlayışı temel alınarak yapay zekâya sınırlı fonların (varlıkların) özgülenmesi ilginç bir öneri olarak karşımızda durmaktadır. Bu yolla, en azından yapay zekânın hukuki durumu tatmin edici bir şekilde netleşene dek, yapay zekâlı sistemler sahiplerinin  haklarını  etkileyecek  kararlar  alarak,  ticari  hayata  dâhil olabilirler. Bu sınırlı fonlar ile yapay zekâlı sistemin yaptığı işlemler ile sahibine zarar vermesi engellenir ve karşı taraf da yapay zekâ ile işlem yaparken korunmuş olur. Ayrıca bu anlayış, yapay zekâ için elektronik kişilik oluşturulurken de düzenlemedeki yerini koruyarak, yapay zekânın sözleşme sorumluluğu bakımından kişiliğinin bir parçası olarak kalabilir.  D. Dijital Peculium Düzenlemelerinde Rol Oynayabilecek Actio lar Roma hukukunda hak kavramı, dava kavramı ile çağdaş hukukumuz ile karşılaştırıldığında  çok  daha  sıkı  sıkıya  bir  ilişki  içerisindedir.  Roma                                                             87  Karadeniz Çelebican, peculium, s. 185-186.  88  Cavinato/Casano, s. 18.  89  Cavinato/Casano, s. 18. 886Ankara Üni. Hukuk Fak. Dergisi, 70 (3) 2021: 867-898        Dijital Peculium Kavramı hukukunda  bütün  hakların  adalet  merciileri  önünde  ileri  sürülmesini sağlayabilecek genel bir actio (dava) kavramı yoktur. Hukuken korunmaya değer bulunan her hak için ayrı bir dava söz konusudur. Bu bakımdan Roma hukuku için bir davalar sistemi diyebiliriz.  Söz konusu köleler ve peculium kavramı olduğunda da bu konular ile ilgili farklı olasılıklar için farklı dava türleri tanındığını görüyoruz. Bahsi geçen  ve  birazdan  kısaca  değineceğimiz  davalar  bizlere  yapay  zekâlı sistemlere  dair  düzenlemeler  yaparken  faydalı  olabilir.  Özellikle  farklı türlerde ve farklı görevlerde yapay zekâlı sistemler söz konusu olduğunda, bunların faaliyetlerini birbirlerinden ayırmamız, bunlara yönelik ayrı ayrı düzenlemeler yapmamız söz konusu olduğunda bu davaların yol gösterici olabileceğini düşünüyoruz. Elbette bu davaları birebir günümüze taşımak ve düzenlemeye dâhil etmek söz konusu olmayacaktır. Ancak yapay zekânın farklı  işlemlerine  dair  yeni  düzenlemeler  yaparken,  Romalıların  bu düzenlemeleri  çalışmalara  bir  nebze  de  olsa  ışık  tutabilir.  Konudan sapmamak  adına  bu  davaların  belli  başlıları  hakkında,  kısa  bilgiler verilecektir. Bahsi geçen davaların her biri içerik ve özellikleri bakımından ayrı inceleme konusudur.  Peculium denildiğinde akla gelen ilk dava actio de peculio dur. Söz konusu dava, kendisine peculium verilmiş olan hâkimiyet altındaki özgür kişinin (aile evladı) ya da kölenin peculium u işletirken yüklenmiş olduğu borçlardan aile babasını ya da kölenin sahibini verilen peculium miktarında sorumlu  tutan  praetor  davasıdır.  Bu  dava  aile  babasının  veya  köle sahibinin  sınırlı  sorumluluğunu  esas  almaktaydı.  Sorumluluk  ise peculium un davanın açıldığı tarihteki miktarı kadardı. Peculium u yöneten köleye  karşı  köle  sahibine  başvurma  imkânı  veren  bu  dava  peculium müessesesi ile ilgili en temel davadır ve köleleri ticari hayata dâhil etme yönünde önemli rol oynamış ve Roma günlük hayatında önemli bir yenilik teşkil etmiştir. Söz konusu davanın taşıdığı özellikler kanımızca (çeşitli                                                             90  Çelebican, Roma, s. 119.  91  Umur, lügat, s. 5, Türkoğlu Özdemir G.: Roma Hukukunda Actio De Peculio, Dokuz Eylül Üniversitesi Hukuk Fakültesi Dergisi, Cilt : 7, Sayı : 2, 2005, s.105, Kocaoğlu, N.K.: Actio Institoria, Ankara Barosu Dergisi Yıl: 2011, s. 2, s. 103, Karadeniz Çelebican, Peculium, s. 186. Ayrıca bknz: Iust. Ins. 4.6.36: Aile evladı veya kölenin peculium u dolayısıyla dava edersek: filhakika eğer peculium tutarı takip ettiğimiz miktardan daha az değilse, aile babasını veya kölenin maliki tamamına mahkum edilir. Fakat daha az ise hakim peculium un tutarı ne ise o kadarına mahkum eder. Iustinianus – Institutiones (Çeviren: Ziya Umur) İstanbul 1968, s. 332 - 333. 92  Bu özellikler ile ilgili ayrıntılı bilgi için bakınız; Türkoğlu Özdemir, s. 116.  887Ümit Vefa ÖZBAY  Ankara Üni. Hukuk Fak. Dergisi, 70 (3) 2021: 867-898 güncelleme  ve  değişiklikler  yapılarak)  dijital  peculium  düzenlemelerine temel teşkil edebilir.  Actio in rem verso, sorumluluk sebebi peculium a dayanan davanın özel bir  durumunu  belirtmektedir.  Bu  davada  kölenin  (veya  aile  evladının) yaptığı  hukuki  işlem  sonucunda  köle  sahibinin  (veya  pater  familias ın) malvarlığında  bir  artış  olmuşsa  söz  konusu  olur.  Bu  davada  kölenin peculium u işletirken yaptığı işlemlerden doğan borçlar peculium miktarını aşıyor olsa bile, eğer söz konusu işlemden köle sahibinin malvarlığında bir artış söz konusu olmuşsa, köle sahibini, peculium un sınırından daha fazla bir miktar için takip etmek mümkündü.   Yapay zekâlı bir sistem de sahibi veya sahibinin ailesi için kendi dijital peculium unu kullanmışsa, Roma daki actio in rem verso örneğinde olduğu gibi sorumluluk belirlenirken yapay zekânın sahibindeki bu zenginleşmenin dikkate alınması faydalı olacaktır.  Actio quod iussu ise, köle sahibinin izni veya direktifi üzerine kölenin işlem  yapması  sonucu  ortaya  çıkan  borçlarda  köle  sahibinin  sorumlu tutulabilmesine ilişkin davadır. Söz konusu dava peculium un arandığı bir dava değildir ve yapay zekâ bakımından da dijital peculium un olmadığı durumlarda,  belirli  bir  talimat  bağlamında  yapay  zekâlı  sistemlere uyarlanabilir.  Şöyle  ki;  bu  anlayışa  göre  bir  mal  sahibi,  yapay  zekâlı sisteminin  belirli  bir  eylemi  gerçekleştirmesini  amaçlayarak  verdiği direktiften  (veya  programlama  ya  da  veri  yüklemesinden)  sorumlu olmalıdır.  Söz  konusu  dava  otonom  yapay  zekânın  kendi  tercihleriyle değil, doğrudan sahibinin emriyle yaptığı işten, mal sahibine peculium dışı bir sorumluluk verilmesi konusunda düzenlemeleri etkileyebilir.      Peculium ile ilgili bir diğer dava ise, peculium un borca batık hâle gelmesi sonucu söz konusu olan Actio tributoria dır. Böyle bir durum söz konusu olduğunda köle sahibi peculium u alacaklıların alacakları oranında bölüştürür. Bu bölüştürme sırasında haksızlığa uğradığını düşünen taraf bu davayı köle sahibine açabilir.                                                               93  Bu  başlık  altındaki  bütün  davalar  köleleri  olduğu  kadar  aile  evlatlarını  da ilgilendirmektedir.  94  Koschaker/Ayiter, s. 278, Türkoğlu Özdemir, s. 105, Karadeniz Çelebican, s. 188, Rado, s. 163. 95  Örneğin yapay zekâ, sahibinin 10.000 dolarlık borcunu ödeyip daha sonra iflas ederse, yapay zekânın hukuki işlem içerisinde olduğu kişi, yapay zekânın sahibine, yapay zekânın dijital peculium unun sınırına ek olarak yapay zekânın yaptığı ödemeden kazandığı 10.000 dolar için de dava açabilmelidir. Takashi, s. 18.  96  Takashi, s. 19.  97  Kocaoğlu, s. 103.  888Ankara Üni. Hukuk Fak. Dergisi, 70 (3) 2021: 867-898        Dijital Peculium Kavramı Ayrıca  Roma da  köle  bir  sahibi  tarafından  ticari  işletmenin  başına geçirilmişse  actio  de  institutoria;  gemiye  kaptan  yapılmışsa  actio exercitoria ile köle sahibine karşı dava açılırdı. Her iki davada da, actio quod iussu nun aksine köleye belirli bir iş için özel yetki değil, genel yetki verilmesi durumu söz konusudur. Yapay zekâlı sistemlerin henüz yöneticilik yapacak kadar gelişmesi için erken görünüyor, yine de bu kavramlar da yapay zekânın gelecekte ulaştığı noktaya göre yeniden gündeme gelebilirler.  E. Sözleşme Dışı Sorumluluk Bakımından Dijital Peculium Yapay zekâ ile ilgili düzenlemeler sadece sözleşme sorumluluğu ile ilgili olmayacak ve yalnızca yapay zekânın hukuki işlemleri sonucu yaratılan hak  ve  yükümlülükleri  ile  ilgili  düzenlemeleri  kapsamayacaktır.  Yapay zekâdan  kaynaklanacak  bir  diğer  sorun  ise  kendilerinden  kaynaklanan zararlar  söz  konusu  olduğunda  ortaya  çıkacak  sözleşme  dışı  sorumluluk hâlleridir.  Sözleşmeye  dayanan  borç  ilişkisinden  doğan  yükümlülükler  asli yükümlülük ve yan yükümlülükler olmak üzere iki başlık altında incelenir. Her iki yükümlülük de alacaklı ile borçlu arasında söz onuşu olup bunların ihlali hâlinde sözleşme sorumluluğu söz konusu olmaktadır. Özetle borca aykırı davranış sonunda borçlunun alacaklıya vermiş olduğu zarara sözleşme sorumluluğu  denir.  Dijital  peculium a  dair  yaptığımız  açıklamalar kanımızca bu sorumluluk türü bakımından faydalı olabilecek niteliktedir. Bunun yanında sözleşme dışı sorumlulukta hukuk düzeninin herkese yüklediği  genel  ve  objektif  bir  yükümlülüğün  ihlali  söz  konusu olmaktadır. Ulpianus un Digesta da da kendine yer bulan ünlü cümlesinde geçtiği  gibi  kimseye  zarar  vermemek  hukukun  temel  ilkelerinden birisidir. Söz konusu sorumluluk türü ise yapay zekâ bakımından üzerine ayrıca düşünülmesi gereken önemli bir sorundur.   Roma hukukunda köle birisine zarar verdiğinde, zarar gören kişinin köle sahibine dava açabileceği kabul edilmişti. Söz konusu dava ile zarar gören  kimse,  köle  sahibinden  gördüğü  zararın  karşılığı  olan  parayı ödemesini ya da köleyi kendisine teslim etmesini isteyebilirdi. Köle sahibine                                                             98  Ayrıntılı bilgi için bknz. Kocaoğlu, s. 100 vd. Ayrıca bknz; Iust. Inst. 4.7.1 99  Takashi, s. 19.  100  Eren F:. Borçlar Hukuku Genel Hükümler, Ankara 2016, s. 530.  101  Eren, s. 528.  102  D.1.1.10.1: Honeste vivere, alterum non laedere, suum quique tribuere. (Onurlu yaşa, kimseye zarar verme, herkese hakkı olanı ver.) 889Ümit Vefa ÖZBAY  Ankara Üni. Hukuk Fak. Dergisi, 70 (3) 2021: 867-898 bir seçimlik hak sunulduğunu gördüğümüz bu davaya actio noxalis, köle sahibi bakımından kölesinin haksız fiili karşılığında doğan bu sorumluluğa ise  noxal  sorumluluk  adı  verilmekteydi.  Söz  konusu  çözüm  yolunun (noxal  sorumluluk)  yapay  zekâya  uygulanması  da  düşünülebilse  de, sözleşme  sorumluluğunda  hesap  verebilirliği  sağlamak  bakımından önerdiğimiz dijital peculium müessesi kadar faydalı olabilecek bir sonuç ortaya çıkmayacaktır. Yapay  zekâ  söz  konusu  olduğunda  sözleşme  dışı  sorumluluk bakımından çok daha karmaşık bir senaryo ile karşı karşıyayız. Bu soruna dair  karşılaştırmalı  hukukta;  yapay  zekânın  sebep  olduğu  zararların tazmininde  kusur  sorumluluğu,  üreticinin  sorumluluğu,  ev  başkanının sorumluluğu, hayvan bulunduranın sorumluluğu, tehlike sorumluluğu gibi sorumluluk  türlerine  dayanılabileceği  belirtilmiştir.  Biz  de  önceki çalışmamızda  adam  çalıştıranın  sorumluluğu  ve  hayvan  bulunduranın sorumluluğu  gibi  sorumluluk  türlerinin  uyarlanabileceğini  belirtmiştik. Yapay  zekâlı  sistemlere  hangi  sorumluluk  türlerinin  uygulanabileceği üzerine ayrıca çalışma yapılması gereken konulardır. Yine dikkat edilmesi gerekir ki sözleşme dışı sorumluluk bakımından, karşılaşacağımız yapay zekâlı sistemlerin tek tip olmaması; birçok farklı özellikte ve görevde yapay zekâ olacak olması, sözleşme sorumluluğuna göre daha büyük sıkıntılara yol açacaktır. Bu sorumluluğun, karşılaştığımız farklı yapay zekâ tiplerine göre değişiklik göstermesi söz konusu olacaktır. Bahsi geçen sorunlar Pagallo nun ifadesiyle peculium mekanizmasını aşan  sorunlardır.  Ancak  yine  de  Pagallo,  dijital  peculium  kavramının genişleterek  sözleşme  dışı  sorumlulukta  da  kullanılabileceğini savunmaktadır. Pagallo ya göre arabalar için zorunlu olan sigortalar gibi,                                                             103  Karadeniz Çelebican, Roma, s. 139, Rado, s. 166.  104  Sarı, O.: Yapay Zekânın Sebep Olduğu Zararlardan Doğan Sorumluluk, Türkiye Barolar Birliği Dergisi, 2020, Sayı: 147, s. 265.  105  Taşdemir/Özbay/Kireçtepe, s. 812.  106  Ülkemizde bu konuda yapılan çalışmalardan bazıları için bknz; Benli/Şenel.: Yapay Zekâ ve Haksız Fiil Hukuku Ankara Sosyal Bilimler Üniversitesi, Hukuk Fakültesi Dergisi 2, no: 2 (2020): 296-336, Güner C.: Yapay Zekânın Verdiği Zarardan Doğan Sözleşme Dışı Sorumluluğa Uygulanacak Hukuk, Uyuşmazlık Mahkemesi Dergisi - Yıl 8, Sayı: 15, Haziran 2020 - s. 229 – 272, Ercan, s.19-51, Sarı, s. 251-312,  107  Bu noktada yapay zekâlı sistemlerin türlerine göre kategorize edilmesi ve her bir türe özelliklerine ve kullanım alanlarına uygun bir kusursuz sorumluluk türü öngörülmesi önerisi de tercih edilebilir. Ercan, s. 49.  108  Pagallo, killers, s. 352. 109  Pagallo, robotics s. 133, Pagallo, killers 352.  890Ankara Üni. Hukuk Fak. Dergisi, 70 (3) 2021: 867-898        Dijital Peculium Kavramı yapay  zekâlı  sistemler  de  zorunlu  olarak  sigortaya  tabi  tutulabilir  ve sözleşme dışı sorumluluğun sınırı da dijital peculium miktarı ve ona ek olarak yukarıda belirtilen sigorta miktarı olarak çizilebilir. Böylece tıpkı sözleşme sorumluluğu bakımından değindiğimiz gibi, yapay zekânın hukuki statüsü için tatmin edici bir çözüm yolu bulunana kadar dijital peculium kavramı sözleşme dışı sorumluluk bakımından da yol gösterici olabilecektir. Her ne kadar kölelere verilen peculium Romalılar için sözleşmelere dair bir kavram  olsa  da  dijital  peculium  kavramı  sözleşme  dışı  sorumluluğa  da (zorunlu sigorta önerisi ile beraber) uygulanabilir. Gelişim hızlarına bakılırsa yapay zekâlı sistemler her geçen gün daha fazla hayatımıza dâhil olacağı için, doğal olarak da birçok iyi ve kötü eylemin kaynağı olacaklar. Bu noktada  da  Pagallo nun  da  ifade  ettiği  gibi  yapay  zekâlı  sistemlerin yaptıkları  kötü  şeylerden  (üçüncü  kişilere  yönelik  yaralama,  mala  zarar verme vs.) sahiplerinin peculium uyla yasal olarak sorumlu olma olasılığını düşünmek makul bir tercih olabilir. Bu gibi durumlarda, yapay zekânın peculium u,  bir  insanın  kusur  sorumluluğu  ya  da  kusursuz  sorumluluğu gündeme gelmeksizin sözleşme dışı yükümlülüklerin yerine getirileceğini garanti  eder.  Böylece  yapay  zekânın  (dijital peculium  üzerinden)  kişisel sorumluluğunu kabul ederek yeni bir sözleşme dışı yükümlülük yaratmanın karışıklığından kaçınmış oluruz.    SONUÇ Modern teknoloji, özellikle de yapay zekâ üzerine yapılan çalışmalar, kendi kendilerine karar alabilen, hareket edebilen ve geleceği öngörebilen otonom varlıkların yaratılmasını hedefliyor. Yapay zekâ bakımından gelinen nokta  bizleri  şaşırtsa  da  bilim  insanlarının  geleceğe  yönelik  öngörüleri değerlendirildiğinde, yapay zekâlı sistemler şimdilik çok sansasyonel işler başarmış değiller. Arama kurtarma amacıyla tasarlanan, 2013 doğumlu(!) Boston Dynamics robotu Atlas, akrobatik hareketleri ve dansları ile bizleri içinde bir insan olduğuna inandıracak kadar canlı görünse de hâlihazırda robot olarak tanımlayabileceğimiz varlıklar, sürücüsüz otonom arabalar, çöp toplayan  ve  geri  dönüşüm  yapan  robotlar,  robot  elektrik  süpürgeleri, insansız hava araçları gibi daha az iddialı şeylerden ibaret. Ancak teknoloji                                                             110  Pagallo, robotics, s. 134.  111  Pagallo, killers, s. 353.  112  Pagallo, robotics, s 134.  113  https://www.bostondynamics.com/atlas (Erişim Tarihi: 23.07.2021)  114  Richards/Smart, s.12,  891Ümit Vefa ÖZBAY  Ankara Üni. Hukuk Fak. Dergisi, 70 (3) 2021: 867-898 ilerledikçe  ve  insanlığın  yaratıcılığı  artıkça  yapay  zekâlı  sistemlerin hayatımıza daha da fazla gireceği ve günlük yaşamın bir parçası olacağı sürpriz değil. 2020 ila 2050115  yılları arasında her evde en az bir robot olacağı  bilim  insanlarının  üzerinde  uzlaştıkları  bir  konu.  Bizim  de düşüncemiz robotların bugün insanlığın zorlandığı birçok konuda bizimle birlikte olacak ve hatta bizim yerimize geçerek insanlığın zorlandığı (ya da yapmaya vakit ayırmak istemediği) çoğu faaliyeti yapacakları yönündedir. Gelecekte  endüstriyel  robotlar  ve  ev  robotları  ve  bu  cihazlar  arkasında çalışan yapay zekâ, insan işçilerin yerini alacak ya da en azından onları destekleyecektir. Bu nedenle de yapay zekâlı sistemleri topluma entegre etmek gerekecektir. Bunun da ilk adımı hukuki düzenlemeler yapmaktan geçer. Bilimin bilimkurguya yetişmesi misali, hukukun da bilime yetişmesi şarttır.     Yapay zekâlı sistemlerin, öğrenerek ve kendi iradeleriyle hareket ederek gerçekleştirdikleri fiillerden dolayı hukuki ve cezai sorumluluğa katlanıp katlanmayacakları, katlanacaklarsa ne ölçüde ve nasıl bir kusur neticesinde sorumluluğun  yüklenileceği  veya  katlanmayacaklarsa  bu  fiilden  kimlerin hukuki ve cezai sorumluluğu doğacağı hukuken cevaba muhtaç konulardır. Bu  noktada  saptanması  gereken  en  önemli  sorun  yapay  zekânın  hukuki statüsüdür. Yapay zekânın gelecekteki hukuki statülerine ilişkin görüşler, robotlara  hiçbir  yasal  statü  tanınmamasından  insana  eşdeğer  hakların tanınmasına kadar geniş yelpazede öneriler içermektedir. İşbu çalışmada bu görüşlerden  en  sık  görülenlere  değinilmeye  çalışılmıştır.  Bu  görüşler açıklanmaya çalışırken yapılan araştırmalarda da yapay zekânın köle, tüzel kişi, eşya veya elektronik kişi olarak görülmesi gerektiğine yönelik her bir görüşe çeşitli eleştiriler getirilmesinin mümkün olduğu görülmüştür. Hiç şüphesiz  ki  insanlar  tarafından  yaratılan  makinaların  insan  gibi düşünmesinin hedeflenmesi ve bu yolda adımlar atılması insanlık tarihindeki en şaşırtıcı yeniliktir ve insanlık tarihinde önemli değişiklik ve dönüşümlere yol açacaktır. Bu bakımdan hukuki statü sorununun basit bir sorunmuşçasına hızlıca çözümlenebilmesi, hele bir yandan da teknoloji ve yapay zekâ her geçen gün biraz daha ilerlerken, elbette kolay olmayacaktır. Söz konusu sorunu çözmek için doktrindeki fikirler üzerine ince eleyip sık dokumak, her birinin üzerine dikkatle eğilmek gereklidir. Bu fikirlerden birisi robotlar ile köleler arası kurulabilecek statüsel benzerlikten dolayı robotları köle statüsünde kabul etmektir. Ancak bu görüş doktrinde şiddetle                                                             115  Dülger, s.7.  116  Takashi, s. 14.  892Ankara Üni. Hukuk Fak. Dergisi, 70 (3) 2021: 867-898        Dijital Peculium Kavramı eleştirilmektedir. Kanımızca bu eleştiriler haksız değildir. Teknoloji çağında, insanlık  tarihinin  utançlarından  olan  kölelik  statüsünün  yerinin  olmadığı doğrudur.  Roma  hukukunun  kölelik  anlayışının  bir  bütün  olarak  elbette çağımızda yeri yoktur. Köleliği bir bütün olarak canlandırıp modern hukuka kavram olarak dâhil etmek birçok yönden problemli bir çözüm yoludur. Ancak  bu  fikri  benimseyerek  Roma  hukukunun  bize  faydalı  olabilecek çözüm yollarını hiç değerlendirmeye almamak da yanlıştır. Roma hukuku bir toplumun  yüzyıllar  boyunca  karşılaştığı  sorunlara  buldukları  çözümlerle oluşmuş  ve  yine  bu  çözüm  yollarıyla  günümüz  hukuk  sistemlerini etkilemiştir. Bu bakımdan Romalıların kölelerle ilgili hangi çözüm yollarının günümüzde  faydalı  olabileceğinin  araştırılmasında;  geçmişteki  benzer sorunları  inceleyerek  Romalıların  kölelere  dair  bazı  yaklaşımlarının günümüz  fikirlerine  alternatif  olup  olamayacağının  düşünülmesinde kanımızca bir sakınca yoktur. Çalışmamızda da değindiğimiz gibi, peculium kavramının bir hesap verilebilirlik yolu olarak yapay zekâya uygulanması demek, yapay zekâya köle muamelesi yapılacak demek değildir. Biz de bu doğrultuda  kölelerin  ticari  hayata  dâhil  edilmesinde  önemli  rol  oynayan peculium kavramını, dijital peculium olarak güncelleme ve yapay zekâlı sistemleri yaşamımıza entegre ederken bu kavramdan faydalanma yönündeki fikri açıklamaya çalıştık.   Kişisel fikrimiz yapay zekânın önünde sonunda elektronik kişiliğe sahip olacağı ve zaman içinde teknolojinin daha da ilerlemesiyle insana yakın hak ve  özgürlüklere  sahip  olabileceği  yönünde.  Ancak  teknolojinin  hızlı gelişimine  rağmen  hem  bu  noktadan  şimdilik  uzaktayız  hem  de  yapay zekâya tanınacak kişiliğin içeriğini, bütün ihtiyaçlara cevap verecek şekilde belirlemek, doktrinde bir fikir birliğine ulaşmak noktasında daha çok zamana ihtiyaç var. Şu anda yapay zekânın dünyamıza uyum sağlaması aşamasında yolun başındayız ve içinde bulunduğumuz dönem bir geçiş dönemi. En ideal çözümü sunacak hukuki statünün de yakın zamanda ortaya çıkmayacağını düşünerek hem bu statünün altyapısını oluşturacak hem de şimdilik ortaya çıkacak  sorunları  çözmekte  faydalı  olacak  düzenlemeler  üzerine  kafa yormalıyız.  Kanımızca dijital peculium kavramı da yapay zekânın gelişimi sırasında  hazırlanacak  hukuki  düzenlemeler  oluşturulurken  kesinlikle dikkate alınması ve üzerinde düşünülmesi gereken bir kavramdır.  Roma  hukukunun  geliştirmiş  olduğu  peculium  kavramı,  Roma hukukunda bu kavram çevresinde şekillenmiş uygulamalar ve davalar da değerlendirilerek  günümüze  dijital  peculium  şeklinde  uyarlanabilir.  Söz konusu anlayışın takip edilmesi yapay zekâlı sistemler için yeni bir hesap 893Ümit Vefa ÖZBAY  Ankara Üni. Hukuk Fak. Dergisi, 70 (3) 2021: 867-898 verebilirlik biçimi ve bir sigorta yöntemi olarak tanımak günümüz hukuk sistemlerinin  insan  odaklı  bakış  açısıyla  uyumludur.  Kavram  sözleşme sorumluluğu  bakımından  çok  faydalı  olabileceği  gibi  sözleşme  dışı sorumluluk yönünden ortaya çıkabilecek birbirinden çok farklı ve karmaşık problemleri  basitleştirme  konusunda  rol  oynayabilir.  Ayrıca  denenmeye müsait yapısı Pagallo nun da Japonya'daki Tokku örneğini alıntılayarak açıkladığı  gibi,  ampirik  testleri  de  mümkün  kılacaktır.  Böylece düzenlemelerin nasıl şekilleneceğini sağlıklı bir şekilde de öngörme yoluna sahip olabiliriz.   Sonuç olarak, çalışmamızda açıklamaya çalıştığımız dijital peculium anlayışı, yapay zekâ henüz metamorfoz aşamasındayken, gelecekteki hukuki statüsü  tatmin  edici  hâle  gelene  kadar  kullanılabilecek,  başarılı  sonuç alınması hâlinde oluşturulacak hukuki statünün de bir parçası olabilecek bir anlayıştır.  Bu  yönden  Roma  hukukunun  peculium  kavramının  üzerine eğilerek  kavram  ile  ilgili  hangi  düzenlemelerin  yapay  zekâya uygulanabileceği  bakımından  çalışmalar  yapılması  yapay  zekâ çalışmalarında  çözüm  bulmakta  zorlanılan  çeşitli  konular  için  faydalı alternatifler sunabilir.                                                                     117  2003 yılında Japonya da kurulan Robotlar için Test ve Geliştirme Merkezi. (Special Zone for Robotics Empirical Testing and Development) Japon hükümeti burada özel bölgeler oluşturarak yapay zekâlı robotlar üzerinde çalışmalar yapmakta ve robotlar bakımından farklı konularda ve dallarda ortaya çıkabilecek yasal zorlukları test etmektedir. Weng/Sugahara/Hashimoto/Takanishi, Intersection of Tokku Special Zone, Robots, and the Law: A Case Study on Legal Impacts to Humanoid Robots, International Journal of Social Robotics, s. 841   118  Pagallo U.: Apples, oranges, robots: four misunderstandings in today s debate on the legal status of AI systems https://royalsocietypublishing.org/doi/pdf/10.1098/rsta.2018.0168 (Erişim Tarihi: 23.07.2021), Takashi, s. 19. Ayrıca bknz; Weng/Sugahara/Hashimoto/Takanishi, s. 841-857.  894Ankara Üni. Hukuk Fak. Dergisi, 70 (3) 2021: 867-898        Dijital Peculium Kavramı",
     "Kaynakça": "Aksoy H.: “Yapay Zekalı Varlıklar ve Ceza Hukuku”, International Journal of Economics, Politics, Humanities & Social Sciences, Cilt:4, Sayı; 1 Alaexandre  F.M.:  ‘The  Legal  Status  of  Artificially  İntelligent  Robots (Yayımlanmamış Yüksek Lisans Tezi) Ashrafian H.: Artiﬁcial Intelligence and Robot Responsibilities: Innovating Beyond Rights, Sci Eng Ethics, 2015, Sayı: 21 Aydemir M.: Yapay Zekalı Robotların Ceza Sorumluluklarının Araştırılması, Suç Ve Ceza Dergisi, 2018, Sayı 4 Bak  B.:  Medeni  Hukuk  Açısından  Yapay  Zekanın  Hukuki  Statüsü  ve  Yapay Zekanın Kullanımından Doğan Hukuki Sorumluluk, Türkiye Adalet Akademisi Dergisi, Yıl: 2018, Sayı: 35 Bayamlıoğlu, E.: “Akıllı Yazılımlar ve Hukuki Statüsü: Yapay Zekâ ve Kişilik Üzerine Bir Deneme”, Uğur Alacakaptan a Armağan, İstanbul 2008 Benli/Şenel.:  “Yapay  Zekâ  ve  Haksız  Fiil  Hukuku Ankara  Sosyal  Bilimler Üniversitesi, Hukuk Fakültesi Dergisi 2, no: 2 (2020) Berger A.: Encyclopedic Dictionary of Roman Law, Philadelphia 1953 Bozkurt Yüksel A. E.: “Robot Hukuku”, Türkiye Adalet Akademisi Dergisi, Yıl:7, Sayı: 29 Buckland W.W.: The Roman Law of Slavery, Cambridge, 1908 Čerka/Grigiene/Sirbikyte.: “Is it possible to grant legal personality to artificial intelligence software systems?”, Computer Law & Security Review, Cilt: 33, Sayı: 5, 2017 Cavinato/Casano.: “AI- Agents : to be, or not to be, in the legal domain?”, Dundee Student Law Review, 2019, Cilt:5, Sayı.2 Chesterman  S.:  Artifical  Intelligence  and  the  Limits  of  Legal  Personality, International and Comparative Law Quarterly, 2020, Cilt: 69, Sayı: 4 Davis W.S.: Roma İmparatorluğu Tarihi (Çev: Elif Bulanalp), İstanbul 2020 Doğan K.: “Sürücüsüz Araçlar, Robotik Cerrahi, Endüstriyel Robotlar ve Cezai Sorumluluk D.E.Ü. Hukuk Fakültesi Dergisi, Prof. Dr. Durmuş TEZCAN a Armağan, C.21, Özel Sayı, 2019 Dülger  M.:  “Bir  Hukuk-Kurgu  Denemesi:  Yapay  Zekalı  Varlığın  Hukuki Sorumluluğu (Olabilir Mi?)”, Hukuk ve Ötesi Dergisi, 2017, 1. 4-10 Eduardovich R.: “Criminal Liability of the Artificial Intelligence”, Problems of legality, Yıl: 2017. Sayı 138 Ercan  C.:  Robotların  Fiillerinden  Doğan  Hukuki  Sorumluluk  Sözleşme  Dışı Sorumluluk Hâllerinde Çözüm Önerileri, Türkiye Adalet Akademisi Dergisi, Yıl: 11, Sayı: 40 Ekim 2019 895Ümit Vefa ÖZBAY  Ankara Üni. Hukuk Fak. Dergisi, 70 (3) 2021: 867-898 Erdoğan, G.: “Yapay Zekâ ve Hukukuna Genel Bir Bakış”, Adalet Dergisi, 2021, Sayı: 66 Eren F:. Borçlar Hukuku Genel Hükümler, Ankara 2016 Ersoy Ç.: Robotlar, Yapay Zekâ ve Hukuk, 2018 İstanbul Finkelman, P.; Slavery and the Law, Maryland-USA, 2002 Gagamauf R.: “Slaves Doing Business, The Role of Roman Law in the Economy of the Roman Household”, European Review of History, Cilt: 16, Sayı: 3 Garliardi L.: “Yönetici Köle(Çeviren: Leyla Tonguç Basmacı), Antik Roma (Editör: Umberto Eco) İstanbul 2021 Gedik G.:  “Robotlara Karşı Gerçek Kişilerin Korunması Açısından Robot Vergisi Önerisi”, Marmara Üniversitesi Hukuk Fakültesi Hukuk Araştırmaları Dergisi, Cilt: 26, Sayı 1, Haziran 2020 Gibbon E.: Roma İmparatorluğu nun Gerileyiş ve Çöküş Tarihi (Çeviren Asım Baltacıgil) İstanbul 2019, Cilt: 1 Güner C.: Yapay Zekanın Verdiği Zarardan Doğan Sözleşme Dışı Sorumluluğa Uygulanacak  Hukuk,    Uyuşmazlık  Mahkemesi  Dergisi  -  Yıl  8,  Sayı  15, Haziran 2020 Hallevy  G.:  The  Criminal  Liability  of  Artificial  Intelligence  Entities,    Akron Intellectual Property Journal, 2010 Hazel J.: Who s who in the Roman World, London 2001 Iustinianus – Institutiones  (Çeviren: Ziya Umur) İstanbul 1968 Kağıtcıoğlu M.: “Yapay Zeka ve İdare Hukuku (Bugünden Geleceğe Yönelik Bir Değerlendirme)Hacettepe HFD, Cilt: 11 Sayı: 1 Kara Kılıçarslan, S.: “Yapay zekanın Hukuki Statüsü ve Hukuki Kişiliği Üzerine Tartışmalar”, Yıldırım Beyazıt Hukuk Dergisi, Yıl: 4, Sayı 2019/2 Karaaslan M.: “Peculium un Roma Ekonomik Hayatındaki Rolü”, Dokuz Eylül Üniversitesi Hukuk Fakültesi Dergisi, Prof. Dr. Şeref ERTAŞ a Armağan, C. 19, Özel Sayı-2017 Karadeniz Çelebican, Ö.: Roma Hukuku, Ankara, 2016 Karadeniz  Çelebican  Ö.:  “Roma  Hukukunda  Peculium  Müessesesi,  Ankara Üniversitesi Hukuk Fakültesi Dergisi, Cilt 25, Sayı 3, 1968 Kaser M.: Roman Private Law (Çeviren Dannenbring Rolf) Oxford 1965, s. 70.   Katz A.: “Intelligent Agents and Internet Commerce in Ancient RomeSociety for Computers and Law, 2008 Katz/MacDonald.:  “Autonomous  Intelligent  Agents  and  the  Roman  Law  of Slavery”,    Future  Law:  Emerging  Technology,  Regulation  and  Ethics. Edinburgh University Press, 2020 896Ankara Üni. Hukuk Fak. Dergisi, 70 (3) 2021: 867-898        Dijital Peculium Kavramı Kerr I. R.: “Spirits in the Materials World: Intelligent Agents as Intermediaries in Electronic Commerce”, Dalhousie Law Journal, Cilt: 22, Sayı: 189, 1999 Kirschenbaum A.: Sons, Slaves and Freedmen in Roman Commerce, Washington D. C., 1987 Koschaker/Ayiter: Roma Özel Hukuku nun Ana Hatları, İzmir 1993 Lawrence B.S.:  “Legal Personhood for Artificial Intelligences”, North Carolina Law Review, Cilt: 70, Sayı: 4 Lehman-Wilzig S.N.: “Frankenstein Unbound: Towards A Legal Definition Of Artificial Intelligence”, Futures, Cilt: 13, Sayı: 6 Manap/Abdullah.:  Regulating  artificial  intelligence  in  Malaysia:  The  two-tier approach. UUM Journal of Legal Studies, 2020, Cilt:11, Sayı: 2 Marzo S.D.: Roma Hukuku, İstanbul 1959 McCarty L.T.: Reflections on Taxman: An Experiment in Artificial Intelligence and Legal Reasoning: 1977 Harvard Law Review Oleksiewicz/Civelek.:  “From  Artifical  Intelligence  To  Artifical  Consciousness: Possible Legal Bases For The Human-Robot Relationships in the FutureInternational Journal of Advenced Research, Cilt:7, Sayı: 3 Pagallo U.: The Laws of Robotics, Crimes, Contracts and Torts, Dordrecht, 2013 Pagallo U.: “Killers, Fridges, and Slaves: A Legal Journey in Robotics”, 2011, AI & Soc. Pagallo U.: “Apples, Oranges, Robots: Four Misunderstandings in Today s Debate on the Legal Status of AI systemsPhil. Trans. R. Soc 2018 Perennou T.: State of the Art on Legal Issues, Ağustos 2014 Rado T.: Roma Hukuku Dersleri – Borçlar Hukuku, İstanbul 2014 Richards/Smart, “How should the law think about robots?”, We Robot 2012, Inagural Conference on Legal and Policy Issues Relating to Robotics, Nisan 21-22, 2012 Russel/Norvig.: Artifical Intelligence: A Modern Approach, 1995 New Jersey Sarı, O.:  “Yapay Zekanın Sebep Olduğu Zararlardan Doğan Sorumluluk”, Türkiye Barolar Birliği Dergisi, 2020 Say C.: “50 Soruda Yapay Zekâ”, Bilim ve Gelecek Kitaplığı, 2019 İstanbul Schwarz A.B.: Roma Hukuku Dersleri (Çeviren Türkan Rado), İstanbul 1958 Singh, S.:  “Attribution of Legal Personhood  to  Artifically  Intelligent Beings”, Bharati Law Review, Temmuz 2017 Tahiroğlu/Erdoğmuş.: Roma Hukuku Dersleri, İstanbul 2014 897Ümit Vefa ÖZBAY  Ankara Üni. Hukuk Fak. Dergisi, 70 (3) 2021: 867-898 Takashi I.: “Digital Specific Property of Robots: A Historical Suggestion from Roman LawDelphi - Interdisciplinary Review of Emerging Technologies, Cilt: 1, Sayı: 1 Taşdemir/Özbay/Kireçtepe: Robotların Cezai ve Hukuki Sorumluluğu Üzerine Bir Deneme, AÜHFD, Prof. Dr. Özcan Karadeniz Çelebican Armağanı, Cilt 69, S.2, 2020 Turing A.M.: “Computing Machinary and Intelligence”,  MIND, Cilt 59, Sayı: 236, 1950 Türkoğlu  Özdemir  G.:  “Roma  Hukukunda  Actio  De  Peculio”,  Dokuz  Eylül Üniversitesi  Hukuk Fakültesi Dergisi, Cilt : 7, Sayı : 2 Umur Z.: Roma Hukuku Ders Notları, İstanbul 1999 Umur Z.:, Roma Hukuku Lügatı, İstanbul 1975 Watson A.: The Digest of Justinian Vol 1, Philedelphia 1985 Watson A.: Roman Slave Law, Atalanta 1987 Villaronga E.F.: “Responsibility in Robot and AI Environments”, E-Law Working Paper Series, Sayı:2019/2 Visky  K.:  “Roma  Hukukunda  Kölelik  ve  Serbest  Meslekler”,  (Çev.  Bülent Tahiroğlu) İstanbul Üniversitesi Hukuk Fakültesi Dergisi, 1974, Cilt 40, Weng/Sugahara/Hashimoto/Takanishi,  “Intersection  of  Tokku  Special  Zone, Robots, and the Law: A Case Study on Legal Impacts to Humanoid Robots”, International Journal of Social Robotics Willick, M. S.: “Artificial Intelligence: Some Legal Approaches and Implications,”, Al Magazine, Cilt: 4, Sayı: 2, 1983 Zeytin/Gençay.: Hukuk ve Yapay Zekâ: E-Kişi, Mali Sorumluluk ve Bir Hukuk Uygulaması. Türk Alman Hukuk Fakültesi Dergisi, yıl:219, Sayı:1 Zorluel M.: “Yapay Zekâ ve Telif Hakkı”, Türkiye Barolar Birliği Dergisi, MayısHaziran 2019, Sayı: 142 Yararlanılan İnternet Kaynakları bbc.com bgr.com www.bostondynamics.com europarl.europa.eu forbes.com futurism.com link.springer.com medium.com researchgate.net robots.law.miami.edu ssrn.com 898"
}