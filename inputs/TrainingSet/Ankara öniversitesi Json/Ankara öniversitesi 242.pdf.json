{
     "Tip": "Makale",
     "Dergi İsmi": "",
     "Üniversite İsmi": "Ankara Üniversitesi",
     "Gün": "",
     "Ay": "",
     "Yıl": "2016",
     "Cilt": "65",
     "Sayı": "1",
     "Başlık": "AİLE HUKUKUNDA SADAKAT YÜKÜMLÜLÜĞÜ VE İHLALİNDEN KAYNAKLANAN MANEVİ TAZMİNAT İSTEMİ",
     "Title": "The Fidelity Obligation in Family Law and The Claim for Non-Pecuniary Damages Arising from Breach of That Obligation",
     "Yazar İsmi": [
          "Gamze TURAN BAŞARA"
     ],
     "Danışman İsmi": "",
     "Anahtar Kelimeler": [
          "Aile hukuku",
          "sadakat yükümlülüğü",
          "aldatma",
          "zinâ",
          "manevî zarar"
     ],
     "Keywords": [
          "Family law",
          "fidelity obligation",
          "cheating",
          "infidelity",
          "non pecuniary damage"
     ],
     "Özet": "Boşanmada  manevî  tazminat  talebiyle  ilgili  olarak  son  zamanlarda tartışma  konusu  olan  meselelerden  biri  de  aldatılan  eşin,  eşinin  ilişki kurduğu  kişiden  manevî  tazminat  talebinde  bulunup  bulunamayacağıdır. Yargıtay, yakın bir tarihe kadar konuya ilişkin kararlarında, aldatılan eşin, eşinin ilişki kurduğu kişiden manevî tazminat talep edebileceği yönünde bir görüş  benimsemiştir. Yargıtay  eski  tarihli  kararlarında  evli  bir  kimsenin evlilik  dışı  birlikteliğinin  diğer  eşin  sosyal  kişilik  değerlerine  saldırı niteliğinde olduğuna, bu eyleme evliliği bilerek katılan kişinin de, diğer eşin uğradığı zararlardan aldatan eş ile birlikte müteselsilen sorumlu olacağını belirtmiştir. Ancak Yargıtay, 07.05.2015 tarihli kararında farklı bir görüş benimseyerek,  davâlının  evli  bir  kimseyle  birlikteliğinin,  aldatılan  eşin kişilik  değerlerine  saldırı  oluşturacak  nitelikte  bir  eylem  olarak  kabul edilemeyeceği  gerekçesiyle,  aldatılan  eşin,  eşinin  ilişki  kurduğu  kişiden manevî tazminat talep edemeyeceğine hükmetmiştir.                                                   Yrd. Doç. Dr., Çankaya Üniversitesi Hukuk Fakültesi Medeni Hukuk Ana Bilim Dalı Öğretim Üyesi.  Yrd. Doç. Dr., Çankaya Üniversitesi Hukuk Fakültesi Medeni Hukuk Ana Bilim Dalı Öğretim Üyesi.",
     "Abstract": " breach of the fidelity obligation, in such case, the cheated spouse may claim damages directly against the other spouse, not against the third person. Furthermore,  marriage  represents  a  contract  between  two  persons  only. Therefore, marriage does not impose obligations on any persons other than spouses. Consequently, since the third person does not have the fidelity obligation to the other spouse, it is not possible to sue for non-pecuniary damages  against  such  third  person,  arising  from  breach  of  the  fidelity obligation.",
     "Metin": "Aile  hukukunda  sadakat  yükümlülüğünün  dayandığı  temel  yasal düzenleme, Türk Medeni Kanunu nun (TMK)  Evliliğin Genel Hükümleri  başlıklı  bölümünde  düzenlenen  185.  maddesinin  üçüncü  fıkrasında  yer almaktadır.  Bu  madde  uyarınca,  eşler  birlikte  yaşamak,  birbirine  sadık kalmak ve yardımcı olmak zorundadırlar. Gerek anılan normun düzenlenme yeri  (Evliliğin  Genel  Hükümleri)  gerekse  kaleme  alınış  biçimi  (‘eşler  ifadesi) dikkate alındığında, sadakat yükümlülüğünün sadece eşler arasında geçerli olacağı düşüncesine kapılmak mümkün ise de bu doğru bir yaklaşım değildir.  Zîrâ  nişanlılar  arasında  da  sadakat  yükümlülüğünün  bulunduğu düşüncesi genel kabul görmektedir. Sadakat  yükümlülüğünün  temel  çağrışımı  cinsel  sadakat  olmakla birlikte, eşler (veya nişanlılar) arasındaki duygusal, düşünsel ve eylemsel ilişkilerin de bu kapsamda değerlendirilmesi mümkündür. Eşler arasındaki sır  saklama,  yalan  söylememe,  gerçekleri  gizlememe  gibi  benzer yükümlülüklerin temelinde de sadakat yükümlülüğü yatmaktadır. Ancak bu çalışma kapsamında sadakat yükümlülüğünün daha çok cinsel ve duygusal sadakat yönleri üzerinde durulacaktır. Eşlerden birinin aynı ya da karşı cinsten biriyle yaşadığı cinsel ve/veya duygusal birliktelik suretiyle ihlâl ettiği sadakat yükümlülüğü sonucunda, aldatılan  eşin  kişilik  hakkının  saldırıya  uğradığı  konusunda  bir  tereddüt bulunmamaktadır. Bununla birlikte sadakat yükümlülüğünün sadece eşler arasında geçerli bir nisbî hak veya kişilik hakkına mündemiç kılınmış bir mutlak  hak  yaratacağı  konusundaki  görüşlerden  birinin  benimsenmesi;   103Aile Hukukunda Sadakat...                  Ankara Üni. Hukuk Fak. Dergisi, 65 (1) 2016: 101-136   aldatılan eşin tazminat talebini yönelteceği kişinin belirlenmesi açısından önem  arz  eden  bir  noktadır.  Zîrâ  sadakat  yükümlülüğünün  sadece  eşler arasında geçerli olduğunun kabulü halinde, bu yükümlülüğü ihlâl edebilecek tek kişi diğer eş olarak karşımıza çıkmaktayken; sadakat yükümlülüğünün kişilik hakkına dâhil edilmesi halinde, her bir eş bu mutlak hakkının ihlâl edilmemesini herkesten talep edebilecek hale gelecektir. Bu  nedenle  çalışmanın  amacı,  sadakat  yükümlülüğünün  kapsamının belirlenmesinden çok, hukukî niteliğinin ortaya konulması meselesi üzerinde odaklanmaktadır.  Bu  nitelik  bir  kez  tespit  edildikten  sonra,  sadakat yükümlülüğünün  ihlâlinden  kaynaklanan  manevî  tazminat  talebi  ve  bu talebin yöneltilebileceği kişilerin belirlenmesi (eş ve/veya aldatmaya katılan üçüncü kişi) daha kolay olacaktır. Yukarıda  kısaca  açıklanan  konuların  ele  alınması  amacına  sahip  bu çalışma üç ana bölümden oluşmaktadır. Çalışmanın ilk bölümünde sadakat yükümlülüğü  ve  ihlâli  incelendikten  sonra;  ikinci  bölümünde  sadakat yükümlülüğünün hukukî niteliği üzerinde durulacaktır. Çalışmanın üçüncü ve son bölümü, sadakat yükümlülüğünün ihlâlinden kaynaklanan manevî tazminat isteminin kimlere yöneltilebileceği sorusuna -yargı kararlarındaki güncel gelişmeler de dikkate alınarak- yanıt aranmasına özgülenmiştir.  I. SADAKAT YÜKÜMLÜLÜĞÜ VE İHLÂLİ Arapça kökenli sadakat kelimesi, Türk Dil Kurumu nun Güncel Türkçe Sözlüğünde   İçten  bağlılık ;  Hukuk  Sözlüğü nde  kişiye  ve  fikirlere bağlılık  olarak  tanımlanmıştır.  TMK nun  185/3.  maddesinde  eşlerin birbirlerine sadık kalmak zorunda oldukları düzenlenmiş olmakla birlikte, sadakat yükümlülüğünün tanımı yapılmamıştır. TMK nun  Aile Hukuku  Kitabı nın tamamına hâkim olan eşler (karı-koca) arası eşitlik ilkesi, sadakat yükümlülüğü  açısından  da  benimsenmiştir.  Yani  evlilik  birliğinden kaynaklanan pek çok diğer hak ve yükümlülük gibi, sadakat yükümlülüğü de -aralarında cinsiyet ayrımı yapılmaksızın- her iki eş için de geçerli ve eşit derecede bağlayıcıdır.  Öğretide  Dural/Öğüz/Gümüş,  sadakat  yükümlülüğünü,  eşlerin birbirlerine  yönelik  tam  ve  sınırsız  bağlılığını  ifade  edecek  şekilde                                                  1  http://www.tdk.gov.tr/index.php?option=com_gts&kelime=SADAKAT(E.T.11.01.2016). 2  Şener, s. 677. 3  Dural/Öğüz/Gümüş, s. 161. 104Ankara Üni. Hukuk Fak. Dergisi, 65 (1) 2016: 101-136                                     Badur - Başara tanımlamışlardır.  TMK nun  185/3.  maddesinde  düzenlenen  sadakat yükümlülüğünün,  aynı  Kanun un  2.  maddesinde  düzenlenen  dürüstlük kuralının evlilik birliği ve eşler açısından somutlaştırılmış bir hali olduğu söylenebilir.4 Evlilik birliğine ilişkin diğer yükümlülüklerde olduğu gibi, sadakat yükümlülüğüne ilişkin TMK nun 185/3. maddesi de emredici bir normdur ve taraflarca aksinin kararlaştırılması mümkün değildir. Eşler arasındaki sadakat yükümlülüğü, evliliğin kurulmasıyla başlayıp evlilik  birliğinin  herhangi  bir  nedenle  (iptal,  ölüm,  boşanma  vb.)  sona ermesine kadar devam eder. Bu süre boyunca verilen ayrılık kararı veya eşlerin fiilen ayrı yaşamaları ya da boşanma davâsı açılmış olması, sadakat yükümlülüğünü ortadan kaldırmaz. Aslında sadakat yükümlülüğü, sadece eşler arasında değil nişanlılar arasında da geçerlidir. Nişanlılar  arasındaki  sadakat  yükümlülüğü,  eşlere  yüklenen  sadakat yükümlülüğü  kadar  açıkça  düzenlenmemiş  olmakla  birlikte;  birbirlerine evlenmeyi  vaad  etmiş  kişilerin  bu  vaadlerine  uygun  davranma yükümlülüklerinin  bulunduğu  şüphe  götürmez  açıklıktadır.  Bu  nedenle Kılıçoğlu  sadakat  yükümlülüğü  terimi  yerine  evlenme  vaadine  uygun hareket  etme  yükümlülüğü  ifadesini  kullanmıştır.  Sadakat  yükümlülüğü nişan  ilişkisinin  özünden,  dürüstlük  kuralından  ve  eşler  arasında düzenlenmiş olan sadakat yükümlülüğünün nişanlanmaya da  sınırlı olarak kıyasen 7 uygulanmasından ve ayrıca örf ve âdetten kaynaklanmaktadır. Nişanlılar arasındaki sadakat yükümlülüğü nişanlanmayla birlikte başlar ve nişanlılık evlilikle sona eriyorsa, eşler arasındaki sadakat yükümlülüğüne dönüşür.  Nişanlılık  evlilik  haricinde  bir  sebeple  son  buluyorsa,  taraflar arasındaki sadakat yükümlülüğü de ortadan kalkacaktır. Nişanlılar arasındaki sadakat yükümlülüğü de taraflar arasında cinsiyet ayrımı gözetilmeksizin, eşit bir bağlayıcılıkta bulunmaktadır.                                                  4  Öztan, s. 198; Dural/Öğüz/Gümüş, s. 161; Gümüş, s. 12; Hegnauer/Breitschmid, § 15, N. 15.14. 5  Yargıtay 2. Hukuk Dairesi nin (E. 20330, K. 9692, T. 11.5.2015, UYAP Mevzuat-İçtihat Bilişim Sistemi) kararının karşı oyunda da bu durum şu şekilde ifade edilmiştir:  Evlilik sona erinceye kadar eşlerin sadakat yükümlülükleri devam eder. Davâlının davâ tarihinden sonra da olsa, üç ayrı erkekle çok sayıda telefon görüşmesinin olduğu anlaşılmaktadır. Bu durum  sadakat  yükümlülüğünün  ihlâli  niteliğindedir.  Bu  olaylar  tartışılıp, değerlendirilmeden hüküm tesisi doğru bulunmamıştır. Hükmün bu sebeple bozulması gerektiği düşüncesiyle sayın çoğunluğa katılmıyorum.  6  Kılıçoğlu, Aile, s. 21. 7  Öztan, s. 67.   105Aile Hukukunda Sadakat...                  Ankara Üni. Hukuk Fak. Dergisi, 65 (1) 2016: 101-136   Nişanlılar  arasındaki  sadakat  yükümlülüğünün  içeriği  belirlenirken, evliliğe  doğru  birlikte  yürünen  yolda,  taraflar  arasındaki  bağlılığın korunmasına ve birbirleriyle evlenme amaç ve isteklerinin devamlılığına ilişkin  her  türlü  davranışın,  bu  kapsamda  değerlendirileceğini  söylemek yanlış  olmaz.  Diğer  bir  anlatımla  sözü  edilen  sadakat  kavramı,  cinsel sadakati şüphesiz bir biçimde içinde barındırdığı gibi; tarafların müşterek geleceklerindeki  mutluluk  ve  huzurlarını  bozacak  nitelikteki  tüm yakınlaşmalar, bu yükümlülüğün ihlâli anlamına gelecektir. Aşağıda eşler arasındaki sadakat yükümlülüğüne ilişkin yapılacak açıklamalar, nişanlılar arasındaki sadakat yükümlülüğü için de geçerli olacaktır. Sadakat yükümlülüğünün en önemli görünümü, cinsel sadakattir. Cinsel sadakat, eşlerin birbirleri haricindeki kimseyle cinsel ilişki kurmamalarını veya  bu  amaçla  bir  yakınlaşma  yaşamamalarını  gerektirir.  Sadakat yükümlülüğünün  cinsel  boyutunun  her  ihlâli,  zinâ  anlamına  gelmez. TMK nun  161.  maddesinde  özel  ve  mutlak  bir  boşanma  sebebi  olarak düzenlenen zinâ, eşlerden birinin kusuruyla, karşı cinsten birisiyle cinsel ilişki kurması olarak tanımlanabilir. Zinânın aksine sadece karşı cinsle yaşanan değil, aynı cinsin arasında yaşanan cinsel ilişkiler de sadakat yükümlülüğünün ihlâli olarak nitelenir. Yine zinâ için, eşle üçüncü kişi arasında cinsel ilişki yaşanması zorunlu iken; sadakat yükümlülüğü cinsel ilişki niteliği taşımayan yakınlaşmalar suretiyle de  ihlâl  edilebilir.  Hattâ  sadakat  yükümlülüğünün  ihlâli  olarak nitelenebilecek  bu  yakınlaşmalar,  sadece  duygusal  bir  çerçevede  de gerçekleşebilirler.  Başka  bir  ifadeyle,  cinsel  boyuta  ulaşmamış  duygusal ilişkiler vasıtasıyla da sadakat yükümlülüğü ihlâl olunabilir.8 Eşler, üçüncü kişilerle ilişki kurarken, bu ilişkilerin evlilik birliğinin huzur ve mutluluğunu bozmamasına özen göstermelidirler. Eşlerin üçüncü kişilerle  kuracağı  teklifsiz  yakınlıktaki  ilişkilerin,  özellikle  eşin  çok  sık aralıklarla  akşamları  arkadaşlarıyla  buluşup  içki  içmesi  veya  kahveye takılması,  üçüncü  kişiyle  sık  sık  ve  geç  saatlere  kadar  süren  akşam yemeklerine çıkılması, eşin uygun olmayan kıyafet ve konumlarda üçüncü kişiyle  görüntü  kayıtlarının  alınması,  cinsel  ve/veya  duygusal  içerikli yazışmalar, eşlerden birinin neredeyse kazandığı paranın tamamını kumara,                                                  8  Yargıtay ın bu yöndeki kararı için bkz. Y. 4. H.D., E. 13062, K. 7611, T. 12.05.2014, Kazancı İçtihat Bilgi Bankası. 9  Dural/Öğüz/Gümüş, s. 161; Schwander, Art. 159, N.11; Zeiter, Art. 159, N. 8. 10  Kılıçoğlu, Aile,  s. 208. 106Ankara Üni. Hukuk Fak. Dergisi, 65 (1) 2016: 101-136                                     Badur - Başara içkiye veya benzeri alışkanlıklarına harcaması ve bu nedenle ev masraflarına katılmaması, eşlerden birinin üçüncü kişi yararına, diğer eşin menfaatlerini göz  ardı  ederek  davranması  gibi  örneklerin  bu  kapsamda değerlendirilebileceği belirtilmektedir.  Sadakat  yükümlülüğü,  öncelikle  eşler  arasındaki  cinsel  sadakati kapsamakla birlikte sadece bundan ibaret değildir. Eşlerin birbirlerine dürüst davranmaları,  birbirlerinden  gizli  işler  yapmamaları  ve  karşı  taraf  için önemli olan gerçekleri gizleyerek yalan söylememeleri gibi evlilik ilişkisinin özü itibariyle gerekli olan bir takım zorunluluklar da sadakat yükümlülüğü kapsamında değerlendirilir. Örneğin hamile olan kadının, eşinden habersiz gebeliğini  sonlandırması  da  sadakat  yükümlülüğünün  ihlâli  olarak nitelenebilir.   Eşlerden birinin, diğer aile üyeleri (özellikle yakın akrabalar) veya üçüncü kişilerle ilişkilerinde yaşadığı çatışmalar da sadakat yükümlülüğünün ihlâli  sonucunu  doğurabilir.12  Öztan a  göre,  üçüncü  kişilerle  kurulacak ilişki,  sadakatsizliğe  varmasa  bile;  evlilik  birliğinin  huzurunu  bozacak samimiyet düzeyinde olmamalıdır. Eşler  arasındaki  sadakat  yükümlülüğünün  ekonomik  boyutlarıyla  da gündeme gelmesi mümkündür. İsviçre Medeni Kanunu nun (ZGB) aksine TMK nda  eşlerin  sadakat  yükümlülüğü  kapsamında,  birbirlerine malvarlıkları ve ekonomik durumlarıyla ilgili bilgi vermelerine dair özel bir düzenlemeye yer verilmemiştir.14 Sadakat yükümlülüğünün kapsamına bu alanlardaki  dürüstlüğün  gerekliliklerinin  dâhil  olduğu  tartışmasızdır. Bununla birlikte ZGB nin 170. maddesinde, eşlerden her birinin diğerinin geliri, malvarlığı ve borçları konusunda bilgi talep edebileceği; mahkemenin ise talep üzerine, eşi veya üçüncü kişiyi gerekli bilgi ve belgeleri vermekle yükümlü kılabileceği düzenlenmiştir.16                                                  11  Öztan, s. 199. 12  Dural /Öğüz/Gümüş, s. 162. 13  Öztan, s. 199. 14  Kılıçoğlu, Aile, s. 209. 15  ZGB nin 170. maddesi şu şekilde kaleme alınmıştır:  Eşlerden her biri, diğerinden geliri, malvarlığı ve borçları konusunda bilgi talep edebilir. Mahkeme, talep üzerine, diğer eşi veya üçüncü kişiyi, gerekli bilgileri ve zorunlu olan belgeleri vermekle yükümlü tutabilir. Avukatların, noterlerin, doktorların, dini görevlilerin ve yardımcılarının sır saklamaları saklıdır.  16  Hegnauer/Breitschmid, § 19, N. 19.03; Hausheer/Geiser/Aebi – Müller, § 6, N. 06.18, § 8, N. 08.92; Zeiter, Art. 159, N. 8, Art. 170, N. 1.   107Aile Hukukunda Sadakat...                  Ankara Üni. Hukuk Fak. Dergisi, 65 (1) 2016: 101-136   Temelini  sadakat  yükümlülüğünden  alan  eşler  arasındaki  bir  diğer yükümlülük de sır saklamaya ilişkindir. Eşler gerek birlikte yaşadıkları ve paylaştıkları  sır  alanlarına  ilişkin  bilgileri;  gerekse  birbirlerinden öğrendikleri  bir  diğerinin  iş,  mesleki  faaliyet,  aile  yaşamı,  sağlık  vb. alanlarına ilişkin bilgileri üçüncü kişilere karşı saklamakla yükümlüdürler. Eşlerin birbirlerinin sırlarını açıklaması kadar, birbirleri hakkında doğruluğu bulunmayan  sözleri  etrafa  yaymaları  da  sadakat  yükümlülüğünün  ihlâli anlamına gelir. Hattâ  eşler  arasındaki  sır  saklama  yükümlülüğünün  teminat  altına alınması amacıyla, hukuk ve ceza yargılamalarında eşlere birbirleri aleyhine tanıklıktan çekinme hakkı tanınmıştır. Kendisine böyle bir hak tanınan eşin, bu hakkını kullanmayarak; diğer eş aleyhine tanıklıkta bulunması -dürüstlük kuralı gereğince diğer eşten tanıklıktan kaçınması beklenebiliyorsa- sadakat yükümlülüğünün ihlâli olarak değerlendirilebilir.17 Sadakat  yükümlülüğünün  ihlâlinden  söz  edilebilmesi  için,  bu  ihlâli gerçekleştiren nişanlı ya da eşin hareketinin kusurlu olarak nitelenebilmesi gerekir. Bu kusurun derecesi, ihlâlin gerçekleşmesi açısından önem taşımaz. Yani sadakat yükümlülüğü, ağır kusurlu bir davranışla (kast veya ağır ihmal) ihlâl edilebileceği gibi; hafif kusurlu bir davranışla (hafif ihmal) da ihlâl edilebilir. Örneğin eşlerden (veya nişanlılardan) birinin, anneler gününde diğer eşin annesini aramayı ya da ziyaret etmeyi ihmal etmesi (özellikle bu tür davranışların örf ve âdet kurallarından sayılabileceği çevrelerde) sadakat yükümlülüğünün ihlâli olarak değerlendirilmeye açıktır. Bununla birlikte bu kişiye ancak hafif ihmalden kusur yüklenebilir. Buna  karşılık  kişiye  kusurun  yüklenemeyeceği  durumlarda,  sadakat yükümlülüğünün  ihlâl  olunduğundan  da  söz  edilemez.  Örneğin  eşlerden birinin tecavüze uğraması, nasıl ki zinâya sebebiyet vermiyorsa; sadakat yükümlülüğünün ihlâli olarak da değerlendirilemez. Eşlerden birinin geceyi karşı cinsten biriyle baş başa geçirmesi, hayatın olağan akışına göre sadakat yükümlüğünün ihlâli olarak değerlendirilmeye açık iken; bir kaza sonrasında kurtulan karşı cinsten bir kazazedeyle donmamak amacıyla bir kulübeye sığınılmış olması durumunda, fiilin kusurlu olduğundan söz edilemeyecektir. Ayrıca eşin davranışı eğer bir hukuka uygunluk sebebine dayanıyorsa, yine  sadakat  yükümlülüğünün  ihlâlinden  söz  edilebilmesi  mümkün olmayacaktır. Ancak bu noktada diğer eşin rızasının hukuka uygunluk sebebi                                                  17  Dural /Öğüz/Gümüş, s. 162; Hegnauer/Breitschmid, § 15, N. 15.14. 108Ankara Üni. Hukuk Fak. Dergisi, 65 (1) 2016: 101-136                                     Badur - Başara olarak  sonuç  doğurup  doğurmayacağının  üzerinde  ayrıca  durulması gereklidir.  Çünkü  sadakat  yükümlülüğünün  kapsamında  yer  alan  bazı unsurlar için rıza, fiili hukuka uygun hale getirebilirken; bazıları için verilen rıza hukuken bir değer taşımayacaktır. Örneğin eşinin rızasıyla ona ait bir sırrı, yetkilendirdiği kişiyle (eşinin aile hekimi vb.) paylaşan kişinin sadakat yükümlülüğünü ihlâl ettiği söylenemez. Buna karşılık eşlerden birinin diğerinin veya her ikisinin birbirlerinin cinsel sadakatsizliğine rıza göstermeleri, bu rızalar hem hukuka (emredici norm olan TMK md. 185/3 e) hem de ahlâka aykırı olduğundan geçerli kabul edilemeyecektir. Rızaya bir hukuka uygunluk sebebi olarak sonuç bağlanabilmesi için, bu rızanın tasarruf edilebilir kişilik alanına dâhil olması gerekir. Kişinin sırrının eşi tarafından açıklanması bu tasarruf edilebilir alana dâhil  iken,  cinsel  sadakatsizliğe  ilişkin  rızası  hukuka  uygunluk  sebebi oluşturmayacaktır. Sadakat  yükümlülüğünün  ihlâlinin  sonuçlarının,  nişanlılar  ve  eşler arasındaki  sadakat  yükümlülükleri  açısından  ayrı  ayrı  ele  alınması zorunludur. Nişanlılar arasındaki sadakat yükümlülüğünün ihlâli, nişanlanma sözleşmesinin  sona  erdirilmesi  için  haklı  bir  sebep  oluşturur.  Böyle  bir durumda  sadakat  yükümlülüğünün  ihlâli  gerekçesiyle  nişanı  bozan (aldatılan) taraf, ihlâli gerçekleştiren kusurlu (aldatan) taraftan TMK nun 120  ve  121.  maddeleri  uyarınca  maddi-manevî  tazminat  talebinde bulunabilir. Eşler arasındaki sadakat yükümlülüğünün ihlâlinin sonuçlarından ilki, bu yöndeki hareketin bir boşanma (veya ayrılık) sebebi oluşturmasıdır. Eğer eşin  sadakatsizliği  zinâ  boyutuna  ulaştıysa,  aldatılan  eş,  TMK nun  161. maddesi uyarınca, zinâ nedeniyle boşanma davâsı açabilir. Yasa koyucu zinâ nedeniyle boşanma davâsı açma hakkının, eşin boşanma sebebi olan zinâyı öğrenmesinden itibaren altı ay ve her halükarda zinâdan itibaren beş yılın dolmasıyla düşeceğini düzenlemiştir. Zinâ nedeniyle boşanma davâsı açma hakkını sona erdiren bir diğer neden de aldatılan eşin zinâyı affetmesidir. Eşlerden birinin sadakat yükümlülüğünü ihlâl etmesi halinde, boşanmak isteyen aldatılan eşin başvurabileceği tek yol, zinâ nedeniyle boşanma davâsı açmak değildir. Sadakatsizlik yaratan davranışın niteliğine göre, TMK nun 162. maddesinde düzenlenen hayata kast, pek kötü veya onur kırıcı davranış ya  da  TMK nun  163.  maddesinde  düzenlenen  haysiyetsiz  hayat  sürme   109Aile Hukukunda Sadakat...                  Ankara Üni. Hukuk Fak. Dergisi, 65 (1) 2016: 101-136   nedenleriyle  de  boşanma  davâsı  açılabilmesi  mümkündür.  Sadakat yükümlülüğünün  ihlâlinin,  özel  boşanma  nedenlerine  dayanma  imkânı vermesinin  yanı  sıra,  evlilik  birliğinin  temelinden  sarsılması  adı  altında TMK nun 166. maddesinde düzenlenen genel ve nisbî boşanma nedenine de dayanak oluşturması mümkündür.  Unutulmaması gereken bir nokta, sadakat yükümlülüğünü ihlâl eden tarafın, evlilik birliği içerisinde kusurlu davranan taraf olduğudur. Her somut olayda aldatılan eşin de kusur durumunun incelenmesi gerekliliği bir yana bırakılacak  olursa,  sadakat  yükümlülüğünü  ihlâl  eden  taraf,  kusuruyla boşanmaya  neden  olmanın  sonuçlarına  katlanacaktır.  TMK nun  174/1. maddesinde  boşanma  yüzünden  mevcut  veya  beklenen  menfaatleri zedelenen kusursuz ya da daha az kusurlu tarafın, kusurlu taraftan uygun bir maddi tazminat isteyebileceği düzenlenmiştir.18  Yani sadakat yükümlülüğüne aykırı davranışın bir diğer sonucu, bu davranış nedeniyle boşanmanın gerçekleşmesi halinde ihlâlde bulunan eşin, karşı  tarafa  (aldatılan  eşe)  maddi  tazminat  ödeme  yükümlülüğüyle karşılaşmasıdır. Bilindiği üzere TMK nun 175. maddesi uyarınca yoksulluk nafakasına hükmedilebilmesi için, boşanma nedeniyle yoksulluğa düşecek tarafın kusurunun, diğer tarafın kusurundan ağır olmaması gerekir. Sadakat yükümlülüğünün  ihlâli  niteliğindeki  davranış,  kusurlu  davranış oluşturacağından, yoksulluk nafakasına hükmedilir iken de etki doğurması söz konusu olabilir. Sadakat yükümlülüğünün ihlâlinin bu başlık altında incelenecek başka bir sonucu, TMK nun 236/2. maddesinde düzenlenmiştir. Bu maddeye göre, zinâ veya hayata kast nedeniyle boşanma halinde, hâkim kusurlu eşin artık değerdeki  pay  oranının  hakkaniyete  uygun  olarak  azaltılmasına  veya kaldırılmasına karar verebilir.19 Edinilmiş mallara katılma rejiminin genel esaslarına aykırı olmasıyla eleştirilen ve ZGB de karşılığı bulunmayan bu hükümde, aldatılan veya canına kast edilen eşin talebiyle bağlı olmaksızın, hâkime geniş bir takdir yetkisi tanınmıştır.                                                   18  Aynı maddenin ikinci fıkrasında, boşanma nedeniyle manevî zarara ilişkin düzenleme yer almakla birlikte; bu çalışmanın III. numaralı başlığı  Sadakat Yükümlülüğünün İhlalinden Kaynaklanan Manevî Tazminat İstemi  konusuna ayrıldığından, maddenin ikinci fıkrasına burada değinilmeyecektir. 19  TMK nun 252. maddesinde çok benzeri bir hüküm, paylaşmalı mal ayrılığı rejimi için de düzenlenmiştir. 20  Öztan, s. 534; Kılıçoğlu, Aile, s. 437; Dural/Öğüz/Gümüş, s. 394; Acar,  s. 264. 110Ankara Üni. Hukuk Fak. Dergisi, 65 (1) 2016: 101-136                                     Badur - Başara Zinâ, Türk Ceza Kanunu (TCK) kapsamında suç olmamakla birlikte, yasa koyucu TMK nda sadakat yükümlülüğünü zinâ yoluyla ihlâl eden eşe bir Medeni Hukuk yaptırımı öngörmüştür. Hayata kast eden eş ise hem TCK kapsamında fiilinin karşılığını oluşturan suç tipine göre cezalandırılırken hem  de  TMK nun  236/2.  maddesi  çerçevesinde  katılma  alacağının azaltılması  veya  tamamen  ortadan  kaldırılması  sonucuyla  karşı  karşıya kalacaktır. Sadakat yükümlülüğünün ihlâlinin bu başlık altında incelenecek başka bir  sonucu,  yükümlülüğü  ihlâl  eden  eşin  TMK nun  510/2.  maddesi çerçevesinde  ölüme  bağlı  bir  tasarrufla  mirasçılıktan  çıkarılabilmesidir. Maddede  mirasbırakana  veya  mirasbırakanın  aile  üyelerine  karşı  aile hukukundan doğan yükümlülüklerini önemli ölçüde yerine getirmeyen saklı paylı mirasçının, mirasçılıktan çıkartılabileceği düzenlenmiştir. Eşin sadakat yükümlülüğünün  ihlâli  niteliğindeki  davranışlarının,  aynı  zamanda  aile hukukundan  doğan  yükümlülüğün  yerine  getirilmemesi  olarak değerlendirilebileceği kuşku götürmediğinden; aldatılan eşin boşanmaksızın, sadece yapacağı bir ölüme bağlı tasarrufla eşini mirasçılıktan çıkartması da mümkündür. Sadakat yükümlülüğünün ihlâli halinde, aldatılan eş TMK nun 195. vd. maddelerinde düzenlenen evlilik birliğinin korunmasına ilişkin hükümlere de başvurabilir.  Eşlerden  birinin  evlilik  birliğinden  doğan  yükümlülüklerini (sadakat yükümlülüğü gibi) yerine getirmemesi halinde, diğer eş hâkimin müdahalesini  talep  etme  hakkına  sahiptir.  Hâkim,  eşleri  yükümlülükleri konusunda uyarır, onları uzlaştırmaya çalışır, eşlerin ortak rızasıyla uzman kişilerin  yardımını  isteyebilir  ve  eşlerden  birinin  istemiyle  kanunda öngörülen diğer tedbirlere hükmedebilir. Eşlerden  birinin  sadakat  yükümlülüğüne  aykırı  davranışının  aynı zamanda  6284  sayılı  Ailenin  Korunması  ve  Kadına  Karşı  Şiddetin Önlenmesine  Dair  Kanun  kapsamında  şiddet  veya  ev  içi  şiddet  olarak değerlendirilebilmesi  mümkündür.  Sadakat  yükümlülüğünün  ihlâli niteliğindeki davranışın yasal  düzenleme  uyarınca  cinsel  veya  psikolojik şiddet tanımları içinde yer alması muhtemel olduğundan, bu davranışların muhatabı  olan  kişi  de  şiddet  mağduru  sıfatıyla  6284  sayılı  Kanun da düzenlenen korumadan yararlanabilir.   111Aile Hukukunda Sadakat...                  Ankara Üni. Hukuk Fak. Dergisi, 65 (1) 2016: 101-136   II. SADAKAT YÜKÜMLÜLÜĞÜNÜN HUKUKÎ NİTELİĞİ Sadakat  yükümlülüğünün  ihlâlinden  kaynaklanan  manevî  tazminat talebinin  kime  veya  kimlere  karşı  yöneltileceği  sorusunun cevaplandırılabilmesi  için,  öncelikle  sadakat  yükümlülüğünün  hukukî niteliğinin  tespiti  gerekir.  Hukukî  niteliğin  belirlenmesi  çerçevesinde açıklığa kavuşturulması gereken konu sadakat yükümlüğünün bir mutlak hak mı yoksa nisbî hak mı olduğu hususudur. Mutlak haklar, herkese karşı ileri sürülebilen ve bu münasebetle herkesi bu hakkı ihlâl etmeme yükümü altına sokan haklardır. Dolayısıyla mutlak haklar herkes tarafından ihlâl edilebilir. Mutlak hakların karşısında yer alan nisbî  haklar  ise,  sadece  belirli  kişi  veya  kişilere  karşı  ileri  sürülebilen haklardır.  Bu  haklara  belirli  kişi  veya  kişiler  uygun  davranmakla yükümlüdür. Bu sebeple nisbî hakları yalnızca bu kişi veya kişiler ihlâl edebilir. Sadakat  yükümlülüğünün  mutlak  hak  –  nisbî  hak  ayrımı  içerisinde değerlendirilmesi, bu yükümlülüğün ihlâli halinde açılacak manevî tazminat davâsının  kime  karşı  yöneltileceğinin  belirlenmesi  açısından  önem taşımaktadır. Zîrâ sadakat yükümlülüğü, sadece eşler arasında geçerli olan bir nisbî hak olarak nitelendirildiğinde, bu hak sadece diğer eş tarafında ihlâl edilebilecek  ve  manevî  tazminat  talebi  sadece  diğer  eşe  karşı  ileri sürülebilecekken;  eşlerin  kişilik  haklarına  dâhil  bir  mutlak  hak  olduğu varsayıldığında,  herkese  karşı  ileri  sürülebilecek  ve  dolayısıyla  herkes tarafından ihlâl edilebilecek bir nitelik kazanacaktır.21  TMK nun aile hukukuna ilişkin hükümlerine bakıldığında, evlenmeyle eşler arasında evlilik birliği olarak ifade edilen ve hukuken korunan bir birliğin  meydana  geldiği  düşüncesinin  hâkim  olduğu  anlaşılmaktadır.  Evliliği bir birlik olarak kabul eden yasa koyucu, bu birliğin mutluluğunu ve huzurunu korumak adına eşlere bir takım yükümlülükler yüklemiş olup; bunlardan biri de sadakat yükümlülüğüdür. Eşler için kanunda öngörülen hak ve yükümlülükler, temelini evlilik birliğinde bulan hükümlerdir.                                                  21  İsviçre Federal Mahkemesi bir kararında sadakat yükümlülüğünün herkese karşı ileri sürülebilecek ve herkesin uymakla yükümlü olduğu bir mutlak hak niteliğinde olduğunu ifade etmiştir (BGE 78 II 289, 291-292).  112Ankara Üni. Hukuk Fak. Dergisi, 65 (1) 2016: 101-136                                     Badur - Başara Evlilik birliğini meydana getirmeye yönelik olan evlenme işleminin, öğretide  ağırlıklı  olarak  bir  aile  hukuku  sözleşmesi  olduğu  kabul edilmektedir.22 Eşler evlenme sözleşmesinin yapılmasıyla birlikte karşılıklı hak ve yükümlülük altına girerler. Bu haklara ve yükümlülüklere ilişkin temel norm TMK nun 185. maddesidir. Söz konusu maddeye göre, eşler evlilik birliğinin huzurunu ve mutluluğunu sağlamak için ellerinden geleni yapmak ve bu huzuru bozacak davranışlardan kaçınmakla yükümlüdürler. Her eş, diğerinden TMK nun 185. maddesinde öngörülen yükümlülükleri yerine  getirmesini  ve  bu  kapsamda  sadakat  yükümlülüğünün  ihlâlini oluşturan  davranışlardan  kaçınmasını  isteme  hakkına  kanundan  dolayı sahiptir.  Yukarıda  yapılan  açıklamalardan  anlaşılacağı  üzere,  evlilik  birliğini meydana getirmek üzere kurulan evlenme, bir sözleşme niteliğinde olması münasebetiyle, yalnızca bu sözleşmenin tarafları olan eşler için bir takım hak ve  yükümlülükler  doğurmaktadır.  Bu  itibarla  evlilik  birliğinin  devamı sırasında öngörülen sadakat yükümlülüğü eşler arasında geçerli olup; eşler bu yükümlülüğünün ihlâl edilmemesini ancak birbirinden talep edebilirler. Aynı  şekilde  nişanlanmanın  da  bir  sözleşme  olması  sebebiyle,  sadakat yükümlüğünün ihlâl edilmemesi yalnızca nişanlılar arasında ileri sürülebilir. Bu açıdan değerlendirildiğinde, sadakat yükümlülüğünün, sadece eşlerden her birinin diğer eşe karşı ileri sürebileceği bir nisbî hak niteliğinde olduğu sonucuna varılmaktadır.23                                                  22  Dural/Öğüz/Gümüş, s. 50; Öztan, s. 125; Schwarz, s. 54; Zevkliler/Acabey/Gökyayla, s. 740;  Yargıtay da evlenmenin bir sözleşme olduğu görüşünü benimsemiştir. YİBK., E. 3, K. 3, T. 14.06.1965; YİBK., E. 4, K. 9, T. 13.01.1985.  23  Alman Federal Mahkemesi (BGH), karısı tarafından aldatılan kocanın karısına karşı zinâ nedeniyle açtığı boşanma davâsı için yaptığı yargılama giderlerini, zinâ fiiline katılan erkekten  talep  ettiğinde,  zinâyı  boşanma  sebebi  sayan  normun  korumayı  amaçladığı hukuksal  varlığın  evlilik  birliği  olduğu  gerekçesiyle  bu  talebi  reddetmiştir.  BGH 21.03.1956-  IV  ZR  195/54,  NJW  1956,  Heft  31/32,  s.  1149-1150.  Tazminat yükümlülüğünden söz edilebilmesi için, sorumluluğun dayanağı olan kuralın korumayı amaç edindiği hukuksal varlıkların ihlâl edilmiş olması gerekir. Kılıçoğlu, Borçlar, s. 302. Federal Mahkeme nin anılan kararından da sadakat yükümlülüğünün bir kişilik hakkı olarak nitelendirilmediği anlaşılmaktadır. Aksi takdirde, sadakat yükümlülüğünün kişilik haklarından olduğu kabul edilseydi, bu yükümlülüğe aykırı davranılması kişilik hakkının ihlâli sonucunu doğuracağı gerekçesiyle tazminat talebi kabul edilirdi.    Buna karşılık İsviçre Federal Mahkemesi, zinâ sonucu dünyaya gelen çocuğun nesebinin reddi için kocanın açtığı davâya ilişkin yargılama giderlerinin, üçüncü kişiden tazmin edilebileceğine karar vermiştir. İsviçre Federal Mahkemesi bu kararında, eşler arasındaki   113Aile Hukukunda Sadakat...                  Ankara Üni. Hukuk Fak. Dergisi, 65 (1) 2016: 101-136   Bu hususta tartışma konusu olan bir diğer mesele, evlilik birliğinin veya bir  başka  ifadeyle  eşler  arasındaki  ilişkinin  hukuken  korunan  bir  varlık olarak  değerlendirilip  değerlendirilemeyeceği  meselesidir.  Bu  tartışma, beraberinde  eşlerden  birinin  sadakat  yükümlülüğüne  aykırı  davranmak suretiyle  evlilik  birliğinin  ihlâli  sonucunu  doğuracak  bir  davranışta bulunmasının,  diğer  eşe  yönelik  bir  kişilik  hakkı  ihlâli  oluşturup oluşturmayacağı sorusunu akla getirmektedir.  Öğretide kabul edilen bir görüşe göre, evlilik bir birlik olarak kabul edildiğinden;  dışarıdan  gelecek  saldırılara  karşı  da  korunmalıdır.  Evlilik birliğinin  her  eşin  korunan  kişilik  varlığının  bir  parçası  olduğu düşüncesinden hareketle, eşlerin evlilik birliliğinin korunması anlamında bir kişilik hakkına sahip olduğundan söz edilebilir. Bu nedenle evlilik birliğinin, eşlerden  birinin  üçüncü  kişinin  iştirakiyle  sadakat  yükümlülüğünü  ihlâl edecek bir ilişkisi sebebiyle saldırıya uğraması; diğer eşin, TMK nun 24. maddesi anlamında kişilik hakkının ihlâli sonucunu doğuracaktır.  Bu  görüşün  benimsenmesi  halinde,  kişilik  hakkı  ihlâl  edilen  eşin, TMK nun  25.  maddesine  dayanarak,  evlilik  birliğine  yönelik  saldırının durdurulmasını eşinden ve/veya üçüncü kişiden talep edebilmesi gerekir. Hattâ eşinin üçüncü bir kişi ile yakın ilişki içinde olması sebebiyle, evlilik birliğinin ihlâl edileceğine yönelik bir saldırı tehlikesinin olduğunu düşünen eş, tehlikenin önlenmesi davâsı da açabilecektir. Ancak bu halde saldırının durdurulması  veya  önlenmesi  davâsı,  kişinin  hukuken  korunan  kişi hürriyetini aşırı derecede sınırlayacağından, bu davâların açılabileceğinin kabulü mümkün değildir.25                                                                                                                    ilişkiyi korunan kişilik varlıklarından kabul ettiğinden, bu ilişkiye yönelik saldırı fiilini de kişilik haklarını zedeleyici bulmuş ve aldatılan eşin tazminat talebini kabul etmiştir (BGE 109 II 4). 24  Dural/Öğüz/Gümüş, s. 159; Öztan, s. 192;  Gümüş, s. 7; Hausheer/Reusser/Geiser, Art. 159,  N.  12;  Schwander,  Art.  159,  N.  8;  Hegnauer/Breitschmid,  §  15,  N.  15.29; Fankhausheer, Art. 159, N. 3; Stark, s. 531, 533; Hausheer/Geiser/Aebi-Müller, § 2, N. 02.14; Zeiter, Art. 159, N. 5; Bräm/Hasenböhler, Art. 159, N. 66; Egger, Art. 151, N. 11, Art. 159, N. 12; Oser/Schönenberger, Art. 49, N. 5; Becker, Art. 49, N. 4 vd. BGE 109 II 4; 108 II 344; 84 II 329. 25  Öğretide üçüncü kişilere karşı durdurma (ya da önleme) davâsının yasaklanan davranış modelinin belirsizliği nedeniyle açılamayacağı da savunulmuştur Hausheer/Reusser/Geiser, Vorb., Art. 171, N. 26. İsviçre Federal Mahkemesi de bir kararında aldatılan eşin, üçüncü kişinin zinâ fiilinin durdurması talebini reddetmiştir (BGE 78 II 289, 294). 114Ankara Üni. Hukuk Fak. Dergisi, 65 (1) 2016: 101-136                                     Badur - Başara Bu  hususta  ileri  sürülen  bir  diğer  görüşe  göre,  eş  üçüncü  kişinin sadakat yükümlülüğünün ihlâlini oluşturan fiiline kendi serbest iradesiyle iştirak  ettiğinden,  eşin  bu  davranışı,  diğer  eşin  kişilik  hakkının  ihlâli sonucunu doğurmaz. Zîrâ sadakat yükümlülüğünün ihlâli kişilik haklarına yönelik  bir  saldırı  niteliği  taşımamaktadır.  Bu  görüşü  savunanlara  göre, evlilik  birliği  her  eşin  hukuken  korunan  kişiliğinin  bir  parçası  olmakla birlikte; evlilik birliğinin korunmasından söz edilebilmesi için, eşler arasında hukuken korunmayı gerektirecek gerçek bir ilişkinin mevcut olması gerekir. Eşlerden biri yalnızca diğer eşten sadakat yükümlülüğünü ihlâl etmemesini talep edebilir. Eğer eş bu talebe uygun davranmıyorsa, artık eşler arasında hukuken  korumayı  gerektiren  gerçek  bir  ilişkinden  söz  edilemeyeceğine göre, üçüncü kişinin davranışının evlilik birliğini ihlâl ettiği gerekçesiyle diğer eşin kişilik hakkını ihlâl ettiği söylenemez. Bir başka görüşe göre, eşler arasındaki ilişki TMK nun 24. maddesi anlamında bir kişilik hakkı olarak kabul edilebilir. Ancak kişilik haklarına dâhil  olduğu  kabul  edilen  bu  ilişkiyi  devam  ettirmek,  eşlerin  serbest iradesine  bırakılmıştır.  Eşler  evlenmekle  bu  ilişkiyi  kurarlar,  daha  sonra kaldırabilirler,  ancak  sınırlayamazlar.  Her  eşin,  bu  ilişkiyi  devam  ettirip ettirmemesi  onun  kişisel  özgürlük  alanı  içindedir.  Bu  bağlamda  sadakat yükümlülüğüne  aykırı  davranan  eşin  de  kişilik  haklarının  olduğu unutulmamalıdır. Sadakat yükümlülüğünü ihlâl eden eş ilişkilerini serbestçe düzenleme özgürlüğüne sahiptir. Bir tarafın kişilik hakkı, diğer tarafın kişilik hakkının  başladığı  yerde  sona  erer.  Eşin  sadakat  yükümlülüğünün  ihlâl edilmemesini  talep  hakkı  şeklindeki  kişilik  hakkı,  diğer  eşin  ilişkilerini serbestçe düzenleme özgürlüğünü içeren kişilik hakkının başladığı yerde sınırlanır. Bu itibarla eşlerden biri kendi kişisel özgürlüğünü, bu bağlamda kişilik hakkını kullanırken, sadakat yükümlülüğe aykırı davranmak suretiyle evlilik birliğinin ihlâline sebep olmuşsa, böyle bir fiil diğer eşin kişilik hakkını ihlâli sonucunu doğurmaz.  Öğretide  Oğuzman/Öz ün  de  isabetli  olarak  belirttiği  üzere,  bir kimsenin  eşi  tarafından  aldatılması  sonucunu  doğuracak  bir  fiile katılmamasını isteme şeklinde herkese karşı ileri sürebileceği bir mutlak                                                  26  Hausheer/Reusser/Geiser, Vorb. 171, N.26; Gümüş, s. 8. 27  Stark, s. 519, 523. 28  Oğuzman/Öz, s. 259, 260.   115Aile Hukukunda Sadakat...                  Ankara Üni. Hukuk Fak. Dergisi, 65 (1) 2016: 101-136   nitelikli kişilik hakkından söz edilmez. Burada söz konusu olan yalnızca, evlilik sözleşmesinden doğan ve eşlerin birbirlerine karşı ileri sürebilecekleri nisbî hak niteliği taşıyan sadakat yükümlülüğüdür. Bu yükümlülüğün, evlilik sözleşmesinden  kaynaklanan  bir  yükümlülük  olduğu,  TMK nun  185/3. maddesinde açıkça düzenlenmiştir. Sözleşmeden doğan her nisbî hak gibi, bir  nisbî  hak  niteliğinde  olan  sadakat  yükümlülüğü  de  sadece  evlilik sözleşmesinin taraflarınca birbirlerine karşı ileri sürülebilir. Evlilik sadece iki kişi arasında haklar ve yükümlülükler doğuran bir sözleşme olup, diğer tüm insanlar arasında yükümlülükler doğuran kamusal bir statü değildir.  Ancak  belirtmek  gerekir  ki,  sözleşmeden  kaynaklanan  bir yükümlülüğün  ihlâlinin  aynı  zamanda  bir  kişilik  hakkı  ihlâli  sonucunu doğurması her zaman mümkündür. Örneğin sipariş edilen gelinliğin düğün tarihinden önce teslim edilmemesi, sözleşmeden doğan yükümlülüğün ihlâli iken; bu davranışın (borca aykırılık halinin) aynı zamanda kişinin his âlemini etkileyerek  kişilik  hakkı  ihlâli  sonucunu  doğurduğu  da  açıktır.  Benzer şekilde sadakat yükümlülüğü, evlilik sözleşmesinden kaynaklanan bir nisbî hak olmakla birlikte; bu yükümlülüğün ihlâli,  aynı zamanda diğer eşin kişilik hakkına saldırı sonucunu da doğurabilir.29 III. SADAKAT  YÜKÜMLÜLÜĞÜNÜN  İHLÂLİNDEN KAYNAKLANAN MANEVÎ TAZMİNAT İSTEMİ Sadakat  yükümlülüğünün  ihlâli  nedeniyle,  aldatılan  eşin  (veya nişanlının)  bir  manevî  zarara  uğraması,  yüksek  olasılıktır.  Zîrâ  pek  çok kültürde (ve günümüz koşullarında) aldatılma olgusunun başlı başına, kişinin elem, acı ve üzüntü duyması için yeterli olduğu konusunda genel bir kabul olduğu  açıktır.  Bununla  birlikte  hukukumuzda,  aldatılan  kişinin  manevî zararının doğduğu veya manevî tazminata hak kazandığı yönünde bir karine düzenlemesi bulunmamaktadır. Diğer bir anlatımla sadakat yükümlülüğünün ihlâli  nedeniyle  manevî  zarara  uğradığını  iddia  eden  taraf,  bu  zararı ispatlamakla  yükümlüdür.  Yargıtay ın  da  sadece  boşanma  sonucunun                                                  29  Buna  karşılık  Yargıtay ın,  evlilik  birliğinden  kaynaklanan  yükümlülüklerin  yerine getirilmemesinin tek başına davâcının kişilik haklarına saldırı oluşturmayacağı yönünde kararları vardır. Y. 2. H.D., E. 19200, K. 2220, T. 25.02.2008, UYAP Mevzuat-İçtihat Bilişim Sistemi; Y. 2. H.D., E. 19425, K. 410, T. 21.01.2009, UYAP Mevzuat-İçtihat Bilişim Sistemi. 116Ankara Üni. Hukuk Fak. Dergisi, 65 (1) 2016: 101-136                                     Badur - Başara doğmuş  olması  nedeniyle  manevî  tazminata  hak  kazanılamayacağına ilişkin kararları bulunmaktadır. İstisnai  bazı  durumlarda  sadakat  yükümlülüğünün  ihlâlinin  aldatılan kişide manevî zarara yol açmaması mümkündür. Sadakat yükümlülüğünün eşler (veya nişanlılar arasında) karşılıklı anlaşmayla kaldırılmasının mümkün olmadığı yukarıda açıklanmış olmakla birlikte; tarafların fiilen  açık  bir ilişki yürütmek konusunda anlaşmış olmaları halinde; artık bu aldatılma nedeniyle  üzüntü  duymaları  hayatın  olağan  akışına  uygun  kabul edilemeyeceğinden, manevî zararları da gündeme gelmeyecektir.  Aldatılan  kişinin  uğradığı  bu  manevî  zararının  tazminini  kim  veya kimlerden talep edebileceği meselesi, esas tartışmanın odağındaki noktadır. Bu  nedenle  aşağıda  öncelikle  aldatılan  kişinin  eşine  (veya  nişanlısına) yönelteceği  manevî  tazminat  talebi  üzerinde  durulacak,  sonrasında  da aldatmaya katılan üçüncü kişiye (veya kişilere) tazminat talebi yöneltilip yöneltilemeyeceği meselesi incelenecektir. A.  EŞE YÖNELTİLEN MANEVÎ TAZMİNAT İSTEMİ Eşlerden  birinin  sadakat  yükümlülüğüne  aykırı  davranmak  suretiyle evlilik  birliğinin  ihlâline  neden  olması  halinde,  eşe  yöneltilecek  manevî tazminat  talebi  bakımından  iki  husus  incelenmelidir.  Bunlardan  ilki, boşanma  sonucuna  bağlı  olarak  eşe  yöneltilecek  olan  manevî  tazminat talebidir.  Diğeri  ise,  henüz  boşanma  olmaksızın  evlilik  birliği  devam ederken, eşlerden birinin diğerine yönelteceği manevî tazminat talebidir. Boşanma halinde eşe yöneltilecek manevî tazminat talebi TMK nun 174/2.  maddesinde  düzenlenmiştir.  Söz  konusu  hükme  göre,  boşanmaya sebep olan olaylar yüzünden kişilik hakları saldırıya uğrayan taraf, kusurlu olan diğer taraftan manevî tazminat olarak uygun bir miktar para ödenmesini talep  edebilir.    Esasında  bahse  konu  olan  bu  düzenleme, TMK nun  24. maddesinin  bir  uygulaması  ve  Türk  Borçlar  Kanunu nun  (TBK)  58. maddesiyle olan ilişkisi açısından ise, bu madde karşısında bir özel hüküm niteliğindedir.31                                                  30   Evliliğin sona ermesi, tek başına manevî tazminat ödenmesi nedeni olamaz.  Y. 2. H.D., E. 3280, K. 17899, T. 27.12.2007, Kazancı İçtihat Bilgi Bankası;  Salt boşanmış olmak, davâcı-davâlı kadın yararına manevî tazminata hükmedilmesini gerektirmez.  Y. 2. H.D., E. 10951, K. 10027, T. 07.07.2008, UYAP Mevzuat-İçtihat Bilişim Sistemi. 31  Bühler/Spühler, Art. 151, N. 68; Lüchinger/Geiser, Art. 151, N. 20; Öztan, s. 825, 827; Zevkliler/Acabey/Gökyayla, s. 974.   117Aile Hukukunda Sadakat...                  Ankara Üni. Hukuk Fak. Dergisi, 65 (1) 2016: 101-136   TMK nun 174/2. maddesinde (yürürlükten kaldırılan Medeni Kanun da karşılığı olan 143/2. maddesinden farklı olarak), tazminat talep eden tarafın kusursuz olmasından söz edilmeyip, kendisine tazminat talebi yöneltilmiş olan tarafın kusurlu olması koşulu öngörülmüştür. Hükmün gerekçesinde, davâlının kusurlu olması şartının arandığı her olayda davâcının kusursuz olması gerektiğinden, böyle bir şartın maddede yer almasına gerek olmadığı belirtilmiştir. Ayrıca gerekçede, davâcının boşanmaya sebep olan olaylarda kusurunun  bulunmasının,  genel  hükümler  gereğince  tazminattan  indirim veya tazminata hiç hükmedilmeme sebebi sayılacağına işaret edilmiştir.32   Boşanma  nedeniyle  talep  edilen  manevî  tazminat  hukukî  niteliği bakımından bir haksız fiil tazminatıdır.33 Bu itibarla yasa koyucu tazminatın yasal  koşullarını  belirlerken,  davâcıdan  değil,  davâlıdan,  yani  manevî tazminattan  sorumlu  olan  taraftan  hareket  etmiş  ve  davranışlarıyla boşanmaya  ve  dolayısıyla  eşinin  manevî  varlığının  zedelenmesine  sebep olan  tarafın  kusurlu  olması  koşulunu  öngörmüş,  zarara  uğrayan  tarafın kusurundan söz etmemiştir.34  Manevî  tazminata  hükmedilebilmesi  için,  tazminat  talep  eden  eşin kusurunun bulunmaması şart değildir. Davâcının hiç kusursuz olması değil, davâlıya oranla daha az kusurlu olması, manevî tazminat talebi için yeterli olacaktır. Tazminat talep eden tarafın kusuru, boşanmaya sebep olan olaylara oranla ikincil nitelikte ise, diğer bir anlatımla boşanma kararının verilmesine neden olacak ağırlıkta değil ise, hâkim tazminata hükmedebilir.35 Şu halde boşanmada  davâcı  kusurlu  ise,  bu  kusurun  derecesine  bakılacaktır. Davâcının kusuru davâlının kusurundan daha ağır ise, bu durum davâlının fiili ile davâcının uğradığını iddia ettiği zarar arasındaki illiyet bağını kesen sebep olarak göz önünde tutulur ve tazminat talebi reddedilir.36 Aynı şekilde her iki taraf da boşanmaya sebep olan olaylarda eşit kusurlu ise, manevî                                                  32  TMK nun  174.  maddesinin  gerekçesi  için  bkz.  https://www.tbmm.gov.tr/sirasayi/ donem/yil/ss_Madde_Gerekceleri_1.pdf  (E.T. 31.01.2016). 33  Kılıçoğlu, Aile, s. 164; Ceylan, s. 94; Öztan, s. 827. 34  Kılıçoğlu, Aile, s. 164. 35  Öztan, s. 826; Dural/Öğüz/Gümüş, s. 148; Hegnauer/Breitschmid, § 11, N. 11.24. 36  Y. 2. H.D., E. 18624, K. 2859, T. 2.02.2015, Kazancı İçtihat Bilgi Bankası; Y. 2. H.D., E. 1957, K. 2854, T. 17.02.2014, Kazancı İçtihat Bilgi Bankası; Y. 2. H.D., E. 2974, K. 15541, T. 05.06.2013, UYAP Mevzuat-İçtihat Bilişim Sistemi; Y. 2. H.D., E. 1952, K. 8353, T. 29.05.2006, UYAP Mevzuat-İçtihat Bilişim Sistemi. 118Ankara Üni. Hukuk Fak. Dergisi, 65 (1) 2016: 101-136                                     Badur - Başara tazminat  talebinin  reddi  gerekir.37  Buna  karşılık,  davâcının  kusuru  ağır değilse,  yasa  koyucunun  ifadesiyle  davâcı  daha  az  kusurluysa,  tazminat talebi  kabul edilir. Ancak TBK nun  52.  maddesi  uyarınca  hükmedilecek tazminat miktarında indirime gidilir. Davâcının boşanmada hiç bir kusuru yok ise, davâlının tam hukukî sorumluluğuna hükmedilir.38 TMK nun 174/2. maddesine göre, boşanma nedeniyle manevî tazminat talep edilebilmesi için, boşanmaya sebep olan fiillerin tazminat isteminde bulunan tarafın kişilik haklarını ihlâl etmiş olması gerekir. Bu ihlâlin ağır olması  aranmamıştır.  Ancak  ihlâlin  en  azından  manevî  tazminatı  haklı gösterecek derecede olması gerekir.39 Manevî tazminata hükmedilebilmesi için, bir manevî zararın bulunması gerekir. Diğer bir anlatımla kişilik haklarının ihlâli neticesinde, eşin manevî varlığında  bir  eksilme  meydan  gelmiş  olmalıdır.40  Bu  anlamda  manevî tazminat, boşanmaya sebep olan olayların, aynı zamanda kişilik haklarına saldırı  teşkil  etmesi  sebebiyle  ortaya  çıkan  manevî  zararın  telafisi  için başvurulan bir araçtır. Manevî tazminat talebinde bulunan taraf, uğradığını iddia ettiği zarar ile boşanma  arasında  bir  illiyet  bağının  olduğunu  ispatlamalıdır.  Örneğin boşanma sonrası davâcının psikolojik bunalıma girdiği kanıtlanmış, ancak bunun sebebinin boşanmaya karar verilmesi değil; bu sırada davâcının bir yakınını kaybetmiş olması ise, bu durumda illiyet bağının yokluğu nedeniyle tazminat istemi reddedilecektir. Böyle bir illiyet bağının, hayat tecrübeleri gereği  birçok  boşanma  sebebinde  mevcut  olduğu  kabul  edilmektedir.41 Örneğin aldatma nedeniyle boşanma halinde, davâcının manevî zararının boşanmaya  sebep  olan  olaydan  kaynaklandığı,  başkaca  bir  kanıt gerektirmeden, hayat tecrübeleri gereği kabul edilebilir.                                                  37  Yargıtay, her iki tarafın da boşanmaya sebep olan olaylarda eşit kusurlu olduğundan bahisle, manevî tazminat talebinin reddi gerektiğine hükmetmiştir (Y. 2. H.D., E. 2350, K. 3564, T. 13.03.2003, Kazancı İçtihat Bilgi Bankası; Y. 2. H.D., E. 12862, K. 15091, T. 07.11.2005, Kazancı İçtihat Bilgi Bankası; Y. 2. H.D., E. 8855, K. 10305, T. 10.07.2008, UYAP Mevzuat-İçtihat Bilişim Sistemi). Buna karşılık Ceylan, tarafların eşit kusurlu olmalarının manevî tazminat verilmesine engel olmayacağı düşüncesindedir. Ceylan, s. 100. 38  Kılıçoğlu, Aile, s. 165; Dural/Oğuz/Gümüş, s. 148; Öztan, s. 830. 39  Dural/Öğüz/Gümüş, s. 148; Öztan, s. 830; Kılıçoğlu, Aile, s. 165; Y. 2. H.D., E. 7695,  K. 7773, T. 11.09.1992, Kazancı İçtihat Bilgi Bankası. 40  Öztan, s. 826; Zevkliler/Acabey/Gökyayla, s. 97; Ceylan, s. 93.  41  Kılıçoğlu, Aile, s. 167.   119Aile Hukukunda Sadakat...                  Ankara Üni. Hukuk Fak. Dergisi, 65 (1) 2016: 101-136   TMK nun 174/2. maddesinde manevî tazminata hükmedilebilmesi için, TMK nun  24.  maddesinde  aranan  hukuka  aykırılık  unsurundan  söz edilmemiştir. 174. maddede hukuka aykırılık unsurunun boşanmaya sebep olan  fiiller  bakımından  gerçekleşmiş  olması  gerekir.42  Yargıtay,  evlilik birliğinden doğan yükümlülüklerin yerine getirilmemesinin tek başına kişilik haklarına saldırı teşkil etmeyeceği ve hukuka aykırılık unsurunun oluşmadığı gerekçesiyle manevî tazminat talebinin reddi gerektiğine hükmetmiştir.43 Buraya kadar yapılan açıklamalardan anlaşılacağı üzere, her boşanma tek başına kişilik haklarına saldırı olarak değerlendirilemeyeceğinden, eşlere manevî tazminat davâsı açma hakkını vermez. Bu itibarla evlilik birliğinin beraberinde  getirdiği  sadakat  yükümlülüğünün  ihlâli  sonucunda  boşanan kusursuz (veya daha az kusurlu) eşin, diğer eşin sadakat yükümlülüğüne aykırı  davranışının  kişilik  haklarına  saldırı  teşkil  eden  bir  fiil  olduğunu ispatlaması koşuluyla, kusursuz eş lehine manevî tazminata hükmedilebilir.44 Aldatılan eş, TMK nun 174/2. maddesine dayanarak manevî tazminat davâsı  açmamış  ise,  TBK nun  58.  maddesinde  öngörülen  şartların gerçekleşmesi  halinde,  bu  hükme  dayanarak  manevî  tazminat  talebinde bulunabilecektir. Sadakat yükümlülüğünün ihlâli sonucunu doğuran fiiller bir haksız fiil teşkil ediyorsa, bu fiil dolayısıyla kişilik hakları zedelenen eş,  TBK nun  58.  maddesinde  yer  alan  manevî  tazminat  hükmünden yararlanabilir.46  Yargıtay da anlaşmalı boşanmanın söz konusu olduğu bir kararında, eşin  genel  hükümlere  dayanarak  manevî  tazminat  talep  edebileceğine hükmetmiştir. Burada davâcının anlaşmalı boşanma davâsındaki tazminat                                                  42  Öztan, s. 828; Lüchinger/Geiser, Art. 151, N. 21.  43  Y. 2. H.D., E. 19200, K. 2220, T. 25.02.2008, UYAP Mevzuat-İçtihat Bilişim Sistemi ; Y. 2. H.D., E. 19425, K. 410, T. 21.01.2009 UYAP Mevzuat-İçtihat Bilişim Sistemi. 44  Bu yönde Yargıtay kararları için bkz.: Y. 2. H.D., E. 677, K. 2556, T. 22.02.2005, Kazancı İçtihat Bilgi Bankası; Y. 2. H.D., E. 3280, K. 17899, T. 27.12.2007, Kazancı İçtihat Bilgi Bankası; Y. 2. H.D., E. 10951, K. 10027, T. 07.07.2008, UYAP Mevzuat-İçtihat Bilişim Sistemi. 45  Yargıtay, eşlerden birinin üçüncü kişi ile yakınlaşmasının aile bütünlüğüne yönelik haksız bir saldırı oluşturduğunu ifade etmiştir. Y. 4. H.D., E. 10434, K. 4506, T. 28.04.2005, Kazancı İçtihat Bilgi Bankası. 46  Kılıçoğlu, Aile, s. 166; Öztan, s. 829; Zevkliler/Acabey/Gökyayla, s. 975; Schwarz, s. 174175. 47  Y. 4. H.D., E. 688, K. 1619, T. 04.02.2014, Kazancı İçtihat Bilgi Bankası. 120Ankara Üni. Hukuk Fak. Dergisi, 65 (1) 2016: 101-136                                     Badur - Başara istemediğine dair beyanı, genel hükümlere dayanan tazminat talebinden de vazgeçtiği  veya  feragat  ettiği  anlamına  gelmez.  Bu  itibarla  anlaşmalı boşanmada  manevî  tazminat  isteminde  bulunmayan  davâcı,  daha  sonra TBK nun haksız fiile ilişkin genel hükümlerine dayanarak manevî tazminat talep edebilir. Ancak belirtmek gerekir ki eş, TMK nun 174/2. maddesine dayanarak manevî  tazminat  talebinde  bulunmuş  ve  talebi  kabul  edilmişse,  artık TBK nun  58.  maddesine  dayanarak  ayrıca  manevî  tazminat  talebinde bulunamaz. Burada, talep haklarının yarışması söz konusu olduğundan, eş seçimini yapıp tazminata hak kazandıktan sonra, bir daha manevî tazminat talep edemez.48 Aldatılan eşin aldatılma nedeniyle uğradığı manevî zarar, bir kez tazmin edilmekle artık ortadan kalkar. Öğretide  TBK nun  58.  maddesinin  boşanma  nedeniyle  manevî tazminat  talebini  karşılamaya  yeterli  olduğu;  bu  nedenle  İsviçre Hukuku ndaki çözüm benimsenmek suretiyle, 174. maddenin Kanun dan çıkarılıp, tazminat taleplerinin TBK hükümlerine (md. 56, 58) bırakılmasının isabetli olacağı belirtilmiştir. Boşanma  neticesinde  manevî  tazminat  talep  edecek  eşin, TMK nun 174/2. maddesine veya TBK nun 58. maddesine başvurması zamanaşımı açısından farklılık arz etmektedir. Yasa koyucu, TMK nun 178. maddesinde, evlilik  birliğinin  boşanmayla  sona  ermesinden  doğan  davâ  haklarının boşanma  kararının  kesinleşmesinden  itibaren  bir  yıl  içinde  ileri sürülebileceğini  hükme  bağlamıştır.  Buradan  hareketle  TMK nun  174/2. maddesine dayanarak manevî tazminat talep edecek olan eşin, bu talebini boşanma  kararının  kesinleşmesinden  itibaren  bir  yıl  içinde  ileri  sürmesi gerekir. TBK nun 72. maddesine göre, haksız fiilden kaynaklanan tazminat istemi,  zarar  görenin  zararı  ve  tazminat yükümlüsünü  öğrendiği  tarihten itibaren  iki  yıl,  her  halde  fiilin  işlendiği  tarihten  itibaren  on  yıl  içinde zamanaşımına uğrar.  Şu  halde  evlilik  birliği  devam  ederken  eşinin  kendisini  aldattığını boşanma  tarihinde  bilmeyen  ve  bu  sebeple TMK nun  174/2.  maddesine                                                  48  Y. 2. H.D., E. 5651, K. 6939, T. 16.06.1997, Legal Bank Elektronik Hukuk Bankası; Y. 2. H.D., E. 6910, K. 7357, T. 24.06.1997, Kazancı İçtihat Bilgi Bankası.  49  Kılıçoğlu, Aile, s. 164; Öztan, s. 829.   121Aile Hukukunda Sadakat...                  Ankara Üni. Hukuk Fak. Dergisi, 65 (1) 2016: 101-136   dayanarak manevî tazminat talep etmeyen eş; bu durumu, TMK nun 178. maddesinde  öngörülen  bir  yıllık  zamanaşımı  süresi  geçtikten,  ancak TBK nun  72.  maddesine  öngörülen  zamanaşımı  süresi  dolmadan öğrenmişse, bu fiil dolayısıyla kişilik haklarının ihlâl edildiğini ve manevî zararının  olduğunu  kanıtlaması  koşuluyla,  TBK nun  58.  maddesi kapsamında manevî tazminat isteyebilir. Bu  hususta  üzerinde  durulması  gereken  bir  diğer  mesele,  eşlerden birinin evlilik birliğinden doğan sadakat yükümlülüğüne aykırı davranması halinde, diğer eşin boşanma davâsı açmadan bağımsız bir davâyla manevî tazminat talebinde bulunup bulunamayacağına ilişkindir. Ancak bu konuda öncelikle  belirtilmesi  gereken,  aldatılan  eşin  TMK nun  161/3.  maddesi uyarınca  zinâyı  affetmesinin,  aynı  fiil  nedeniyle  ortaya  çıkan  manevî tazminat talebinden de feragat ettiği anlamına gelmeyeceğidir. Meseleyi  TMK nun  evlilik  birliğini  korumaya  yönelik  hükümleri kapsamında  değerlendirenler,  evlilik  birliğinin  eşlerden  birinin  sadakat yükümlülüğüne aykırı fiili sebebiyle ihlâl edildiği gerekçesiyle, diğer eşin boşanma davâsı açmadan, yani evlilik birliği devam ederken, evlilik birliğini korumaya yönelik hükümlerden yararlanarak, sadakat yükümlülüğünü ihlâl eden eşe karşı manevî tazminat davâsı açamayacağını ileri sürmektedirler.  Bu görüşü savunanlar, eşlerden birinin sadakat yükümlülüğüne aykırı davranarak evlilik birliğinin ve buna bağlı olarak diğer eşin kişilik haklarının ihlâline  sebep  olması;  buna  karşılık  kişilik  hakları  ihlâl  edilen  eşin boşanmayı veya ayrılığı tercih etmemesi halinde, evlilik birliğinin korunması için alınabilecek tedbirlerin, TMK nun 195. vd. maddelerinde sayılanlarla sınırlı olduğunu kabul etmektedirler. Kanun da sayılan bu tedbirler arasında, evlilik birliği devam ederken bu birliği ve dolayısıyla eşin kişilik haklarını ihlâl  eden  eşe  yöneltilecek  bir  tazminat  talebine  yer  verilmemiştir.  Zîrâ Kanun da sayılan tedbirler daha ziyade evlilik birliğini korumaya yöneliktir. Yasa koyucu, eşlerden birinin sadakat yükümlülüğünü ihlâl etmesi sebebiyle sarsılan bir evliliği, daha güç bir duruma götüreceği düşüncesiyle tazminat talebine yer vermemiştir.                                                  50  Padrutt, s. 8 vd.; Stark, s. 531; Hausheer/Reusser/Geiser, Art. 159, N.12; Art. 172, N.16. 51  Padrutt, s. 8 vd.; Hausheer/Reusser/Geiser, Art. 159, N.12; Art. 172, N.16. 122Ankara Üni. Hukuk Fak. Dergisi, 65 (1) 2016: 101-136                                     Badur - Başara Eşlerden birinin sadakat yükümlülüğünü ihlâl etmesi halinde, evlilik birliğinin  korunmasını  öngören  hükümden  yararlanarak  tazminat  talep edemeyeceği  kabul  edilen  eşin,  bu  defa  kişilik  haklarının  zedelendiği gerekçesiyle, kişiliğin korunmasını düzenleyen TMK nun 24. maddesinden yararlanarak tazminat davâsı açıp açamayacağı hususu da incelenmelidir. Sözü  edilen  mesele,  özel  hüküm-genel  hüküm  ilişkisi  kapsamında değerlendirilerek,  kişilik  hakları  ihlâl  edilen  eşin,  evlilik  birliği  devam ederken, TMK nun 24. maddesine dayanarak bir manevî tazminat talebinde bulunamayacağı sonucuna varılmıştır. Bu görüşü savunanlara göre, evlilik birliğini  korumak  üzere  düzenlenen  TMK nun  195.  maddesinde,  kişilik hakkı ihlâl edilen eşin, diğer eşten tazminat talep edebileceğine ilişkin bir hükme yer verilmemiştir. TMK nun 195. maddesi, 24. maddeye göre özel hüküm niteliğindedir. Aynı konuyu düzenleyen özel hükmün varlığı halinde, genel hükmün uygulanmayacağı gerekçesiyle kişilik hakları ihlâl edilen eşin, evlilik birliği devam ederken, TMK nun 24. maddesine dayanarak diğer eşten manevî tazminat talebinde bulunamayacağı kabul edilmektedir. Eşlerden  birinin  sadakat  yükümlülüğüne  aykırı  davranması  halinde, aldatılan eşin boşanma davâsı açmadan, diğer eşe karşı yönelteceği manevî tazminat talebinin, ne TMK nun 195. vd. ne de aynı Kanun un 24. maddeleri kapsamında değerlendirilmesi mümkündür. Aldatılan eşin manevî tazminat talebi,  TBK nun  49.  ve  devamındaki  genel  hükümler  çerçevesinde değerlendirilmelidir.  TMK ile TBK ilişkisini düzenleyen, TMK nun 5. maddesinde de işaret edildiği üzere TBK, TMK nun ayrılmaz bir parçası ve onun tamamlayıcısıdır. Bu itibarla sadakat yükümlülüğünün ihlâli halinde, boşanma  davâsı  açmayan  eşin, TBK nun  genel  hükümlerinden  hareketle tazminat  davâsı  açabilmesi  mümkün  görünmektedir.  Ancak  bunun  için TBK nda öngörülen şartların gerçekleşmiş olması gerekir.  Sadakat  yükümlülüğünün  ihlâli  halinde,  bir  boşanma  davâsı açılmaksızın  da,  TBK nun  58.  maddesi  kapsamında  manevî  tazminat talebinde bulunulabilmesi, sadakat yükümlülüğünün ihlâli sonucunu doğuran fiilin,  TBK nun  49/1.  maddesine  göre,  hukuka  aykırı  bir  fiil  olarak nitelendirilmesiyle  mümkündür.  Burada  fiilin  TBK nun  49/1.  maddesi anlamında  hukuka  aykırı  bir  fiil  olarak  nitelendirilmesi  için,  hukukî  bir varlığı her şeyden önce bir kişilik hakkını veya emredici bir normu ihlâl etmesi gerekir.                                                   52  Hausheer/Reusser/Geiser, Art. 171, N. 24; Padrutt, s. 42, 117.   123Aile Hukukunda Sadakat...                  Ankara Üni. Hukuk Fak. Dergisi, 65 (1) 2016: 101-136   Yasa koyucu, TMK nun 185. maddesinde evlilik birliğinin mutluluğunu ve  huzurunu  korumak  adına  eşler  için  emredici  bir  davranış  normu öngörmüştür. Bu anlamda eşlerden birinin sadakat yükümlülüğüne aykırı davranması, TMK nun 185. maddesinin ihlâli sonucunu yaratacağından, bu fiil aynı zamanda TBK nun 49/1. maddesi kapsamında bir hukuka aykırı fiil teşkil eder. Bu durumda eş, sadakat yükümlülüğünü ihlâl eden eşe karşı, boşanma davâsı açmaksızın, yani evlilik birliği devam ederken, TBK nun 58. maddesi gereğince manevî tazminat talebinde bulunabilecektir.53  Sadakat yükümlülüğünün nişanlılar arasında ihlâl edilmesi durumunda ise,  yukarıda  yapılan  açıklamalara  paralel  olarak,  nişanın  bu  sebeple bozulması halinde TMK nun 121. maddesi çerçevesinde manevî tazminat talep edilmesi mümkündür. Bununla birlikte aldatılan nişanlıya da nişanlılık ilişkisi devam ederken, nişanlısından TBK nun 49. vd. maddeleri uyarınca manevî tazminat talep etme hakkı tanınmalıdır.  B.  ÜÇÜNCÜ KİŞİYE YÖNELTİLEN MANEVÎ TAZMİNAT İSTEMİ Yukarıda  da  ayrıntılı  olarak  açıklandığı  üzere,  aldatılan  kişinin, aldatılma nedeniyle uğradığı manevî zararın tazminini sadakat yükümlüsü olan  eşi  (veya  nişanlısından)  talep  edebileceği  konusunda  herhangi  bir duraksama bulunmamaktadır. Tartışılan nokta, aldatılan kişinin ister sadakat yükümlülüğünü  ihlâl  eden  kişiyle  birlikte,  isterse  sadakat  yükümlüsünü sorumlu tutmaksızın sadece aldatmaya katılan üçüncü kişiden (bundan sonra üçüncü  kişi  olarak  anılacaktır)  manevî  tazminat  talebinde  bulunup bulunamayacağıdır.  Aldatılan  kişinin  üçüncü  kişiden  tazminat  isteminde bulunabilmesi  için  ihtimal  dâhilinde  olabileceği  akla  gelen  birden  fazla hukukî seçenek vardır.  Bunlardan ilki aldatılan kişinin, üçüncü kişiden, bu kişinin aldatmaya katılmak suretiyle kişilik hakkını ihlâl ettiği gerekçesiyle manevî tazminat istemesidir. Bu istem, sadakat yükümlülüğünün, eşlerin kişilik haklarının bir parçası  olarak  kabul  edilmesi  esasına  dayanır.  Sadakat  yükümlülüğünün                                                  53  Yargıtay da bir kararında boşanma davâsı açılmadan, evlilik birliği devam ederken, sadakat  yükümlüğüne  aykırılık  sebebiyle  BK nun  49.  maddesine  dayanarak  manevî tazminat talep edilebileceğini kabul etmiştir. Y. 2. HD., E. 4578, K. 4928, T. 09.04.2008, UYAP Mevzuat-İçtihat Bilişim Sistemi. 124Ankara Üni. Hukuk Fak. Dergisi, 65 (1) 2016: 101-136                                     Badur - Başara kişinin kişilik hakkına mündemiç bir mutlak hak olduğunun kabulü halinde; aldatılan eş, bu mutlak hakkına dayanarak, eşiyle birlikte veya eşini davâ etmeksizin sadece üçüncü kişiden manevî tazminat talebinde bulunabilir. Ancak  yukarıda   Sadakat  Yükümlülüğünün  Hukukî  Niteliği   başlığında üzerinde durulduğu üzere, bu çalışmada sadakat yükümlülüğünün kişilik hakkına dâhil bir mutlak hak olduğu görüşü benimsenmemiştir. Aldatılan eşin, üçüncü kişiden tazminat isteminin bir diğer dayanağını, TBK nda  düzenlenmiş  olan  haksız  fiil  kuralları  oluşturabilir.  Başka  bir anlatımla üçüncü kişiden tazminat isteminde bulunulabilmesi için, TBK nun haksız fiil sorumluluğuna ilişkin temel düzenlemesi olan 49. ve haksız fiil sonucunda  maddi  varlığı  bulunmayan  kişilik  değerlerinin  zedelenmesine ilişkin 58. maddelerine dayanılabilmesi mümkündür.  TBK nun  49/1.  maddesi  gereğince  haksız  fiil  sorumluluğundan  söz edilebilmesi için, diğer dört (fiil, kusur, zarar, illiyet bağı) şartın yanı sıra zarara sebep olan fiilin hukuka aykırı olması gerekir. Maddede anılan bu unsur,  emredici  bir  hukuk  normuna  aykırılık  olarak  değerlendirilmelidir. üçüncü  kişinin  fiili  (eşle  yaşadığı  ilişki  veya  aldatma  eyleminin  tarafı olması), haksız fiilin bu unsuruna uygun değildir.  Zîrâ  sadakat  yükümlülüğü  sadece  eşler  arasında  hüküm  ve  sonuç doğurabilecek  ve  sadece  eşlerce  ihlâl  edilebilecek  bir  nisbî  hakka dayanmaktadır. Yani TMK nun 185/3. maddesi emredici bir norm olmakla birlikte, bu emredicilik sadece evlilik birliğinin tarafları olan eşler açısından hukuka aykırılık unsurunun gerçekleşmesini sağlamaya uygundur. Üçüncü kişinin fiili, TMK nun 185/3. maddesine olmadığı gibi başkaca bir emredici hukuk normuna da aykırılık teşkil etmemektedir.                                                  54  Padrutt,  s.  39  vd.;  Schwander,  Art.  159,  N.  8,  11;  Zeiter,  Art.  159,  N.  5; Hausheer/Reusser/Geiser, Art. 159, N. 12; Bräm/Hasenböhler, Art. 159, N. 69. Yargıtay Hukuk Genel Kurulu,  Evli bir kimsenin evlilik dışı birlikteliği, diğer eşin sosyal kişilik değerlerine saldırı niteliğindedir.  ifadesiyle; sadakat yükümlülüğünün kişilik haklarına dâhil olduğu yönündeki görüşünü açıklamıştır. Y. H.G.K., E. 4-129, K. 173, T. 24.03.2010, Kazancı İçtihat Bilgi Bankası. İsviçre Federal Mahkemesi de aldatılan eşin aldatma fiiline katılan üçüncü kişiden manevî tazminat talep edebileceği yönünde karar vermiştir (BGE 84 II 329; 108 II 344; 109 II 4).  55  Kılıçoğlu, Aile, s. 208.   125Aile Hukukunda Sadakat...                  Ankara Üni. Hukuk Fak. Dergisi, 65 (1) 2016: 101-136   Buna  karşılık  TBK nun  49/2.  maddesinde  zarara  sebep  olan  fiili yasaklayan bir hukuk kuralı bulunmasa bile, ahlâka aykırı bir fiille kasten başkasına zarar veren kişi için de haksız fiil sorumluluğu kabul edilmiştir. Ahlâka aykırılık, bireysel (sübjektif) ahlâka aykırılık olarak değil; genel (objektif)  ahlâka  aykırılık  olarak  değerlendirilmelidir.  Ancak  ahlâka aykırılık, hukuka aykırılığın aksine haksız fiil sorumluluğunun doğması için yasa  koyucu  tarafından  yeterli  bulunmamıştır.  Fiilin  emredici  bir  norma değil de sadece ahlâka aykırı olması durumunda, failin zarar görene zarar verme kastıyla hareket etmesi, sorumluluk için aranan bir diğer şart olarak kabul edilmiştir.  Yürürlükten  kalkan  818  sayılı  Borçlar  Kanunu nun  (BK)  41/2. maddesinde, 6098 sayılı Türk Borçlar Kanunu nun 49/2. maddesinden farklı olarak, kasten  terimi yerine,  bilerek  kelimesi kullanılmıştır. Ağır kusur türlerinden biri olan kast, haksız fiil failinin, sonucu bilerek ve isteyerek hareket etmesi olarak tanımlanabilir. Bu açıdan bakıldığında, TBK nun 49/2. maddesinde  tercih  olunan   kasten   terimi,  sadece  bilmeyi  değil,  aynı zamanda istemeyi de içerdiğinden; 818 sayılı BK nun 41/2. maddesinde kullanılan  bilerek  teriminden daha yerindedir. Üçüncü  kişinin  TBK nun  49/2.  maddesi  kapsamında  haksız  fiil sorumluluğundan  söz  edilebilmesi  için,  ahlâka  aykırılık  ve  kasten  zarar verme  şeklindeki  iki  unsurun  olayda  birleşmesi  gerekir.  Üçüncü  kişinin fiilinin genel ahlâka aykırı olarak nitelenebileceği konusunda pek kuşku bulunmamaktadır. Buna ek olarak üçüncü kişinin aldatılan eşin zararından sorumlu tutulabilmesi için, evli bir kişiyle ilişkiye girme, aldatmaya taraf olma fiilini, zarar görene (aldatılan eşe) zarar verme kastıyla gerçekleştirmiş olması gerekir.  Başka bir anlatımla evli olduğunu bildikleri bir kişiyle ilişkiye giren tüm üçüncü kişilerin aldatılan eşe zarar vermeyi bilerek ve isteyerek hareket ettiklerine dair bir ön kabul yerinde değildir. Zîrâ evli olduğunu bildiği bir kişiyle ilişkiye giren üçüncü kişi, aldatılan eşin zarara uğrayacağını biliyor ve  doğrudan  doğruya  bu  sonucun  gerçekleşmesini  istememekle  birlikte; gerçekleşmesini göze alıyorsa, ihtimali kastla hareket etmiş kabul edilir.                                                  56  Eren, bu kasta, dolaylı kast adını vermektedir. Eren, s. 575. 126Ankara Üni. Hukuk Fak. Dergisi, 65 (1) 2016: 101-136                                     Badur - Başara Öğretide olası kastın (mağdurun zarar görmesini göze alarak, fakat bunu özellikle  istemiş  olmadan  hareketi  gerçekleştirmenin),  TBK nun  49/2. maddesi  anlamında  sorumluluğu  doğurmaya  yeterli  olmadığı  kabul edilmektedir.  Oğuzman/Öz bu konudaki fikirlerini verdikleri bir örnek üzerinden de açıklamaktadırlar. Örneğe göre, A nın B ye sattığı malı teslim etmesinden önce, daha yüksek fiyat vererek A dan satın ve teslim alan C, bu hareketiyle B nin zarar görmesine bilerek yol açmış olsa bile; TBK nun 49/2. maddesi uyarınca B nin uğradığı zarardan sorumlu tutulamayacaktır. C nin zarardan sorumlu tutulabilmesi için, B nin zarar görmesini isteyerek hareket etmesi gereklidir. B nin zor duruma düşmesini ve bu durumundan yararlanmayı istemesi veya intikam alma amacıyla hareket etmesi gibi hallerde, C nin tazminat sorumlusu olacağı belirtilmektedir. Aynı durum, partnerinin evli olduğunu bilerek ilişkiye giren üçüncü kişi açısından da geçerlidir. Eğer üçüncü kişinin amacı, partnerinin eşine (veya nişanlısına) zarar vermek ise, TBK nun 49/2. maddesi uyarınca sorumlu olacağına şüphe yoktur. Buna karşılık üçüncü kişinin sadece duygularına kapılıp gitmesi veya bir seks işçisi olması gibi durumlarda, aldatılan eşe zarar verme kastıyla hareket ettiğinin kabulü mümkün değildir. Burada aldatılan eşin üçüncü kişiden tazminat talep edebilmesi için, aldatma  fiilinin  aldatılan  eşin  his  âlemini  etkileyerek  manevî  zarara sebebiyet verdiğinin ispatlanması gerekir. Hâkim her somut olayın şartlarına göre,  aldatma  fiilinin  eşin  his  âlemini  etkileyip  etkilemediğine  karar vermelidir.  Nitekim  İsviçre  Federal  Mahkemesi,  aldatılan  eşin  evlilik birliğini ve mutluluğunu ihlâl ettiğini ileri sürerek üçüncü kişiye karşı açtığı tazminat  davâsını,  somut  olayın  şartlarını  dikkate  alarak,  zinâ  fiilinin aldatılan eşin his âlemini etkilemediği, dolayısıyla tazminatı haklı kılacak bir manevî  zararın  olmadığı  gerekçesiyle  reddetmiştir.  Federal  Mahkeme ye göre, her ne kadar daha önce açılan boşanma davâsı reddedilmiş ise de, eşler                                                  57  Oğuzman/Öz, s. 64, dp. 160 ta sayılan yazarlar. 58  Oğuzman/Öz, s. 63, 64. 59  Oğuzman/Öz,  bu  konudaki  düşüncesini   Sadece  bazı  film  senaryolarında  görülecek şekilde, üçüncü kişinin evli kadın veya erkekle ondan hoşlandığı için değil de sırf kocasına veya karısına zarar vermek için ilişki kurduğu durumlar dışında TBK md. 49/2 nin şartları gerçekleşmez.  ifadesiyle ortaya koymuştur. Oğuzman/Öz, s. 252; aynı yönde bkz. Gümüş, s. 9.   127Aile Hukukunda Sadakat...                  Ankara Üni. Hukuk Fak. Dergisi, 65 (1) 2016: 101-136   arasındaki  ilişki  zinâ  fiilinden  önce  sarsılmıştır.  Bu  derece  sarsılan  bir evlilikte zinâ fiili sebebiyle aldatılan eşin his âleminin ihlâl edildiğinden söz edilemeyeceğinden ve dolayısıyla tazminatı gerektirecek bir manevî zarar söz konusu olmadığından, manevî tazminat talebinin reddi gerekir.60 Aldatılan kişinin, üçüncü kişiden haksız fiil kurallarına göre tazminat isteminin bir diğer dayanağı olarak pek çok Yargıtay kararında müteselsil sorumluluğa ilişkin hükümler gösterilmektedir. Birden fazla kişinin birlikte bir zarara yol açmaları veya aynı zarardan çeşitli sebeplerle sorumlu olmaları durumunda müteselsil sorumlu olacakları kuralı TBK nun 61. maddesinde düzenlenmiştir.  Ancak  bu  kişilerin  her  birinin  davranışları  gereği  sorumlu tutulabilmeleri, söz konusu normun ön şartıdır. Aldatan eş ve üçüncü kişinin birlikte  bir  zarara  sebebiyet  verip,  müteselsil  sorumlu  olabilmeleri  için; üçüncü kişinin fiilinin de hukuka (veya ahlâka) aykırı olması gerekir. Eğer (yukarıda yapılan açıklamalar ışığında) üçüncü kişinin fiili, haksız fiil olarak nitelenebiliyorsa; aldatan eşle birlikte TBK nun 61. maddesi çerçevesinde müteselsil sorumlu olmasının önünde bir engel bulunmamaktadır. Ancak aksi halde üçüncü kişinin sadece aldatma fiiline iştirak etmesi nedeniyle sorumlu tutulabilmesi mümkün değildir. Yargıtay ın  üçüncü  kişiye  yöneltilen  tazminat  istemi  konusunda özellikle  24.03.2010  tarihinde  verilen  Hukuk  Genel  Kurulu  kararı  ve sonrasında  son  derece  istikrarlı  bir  uygulaması  bulunmaktadır.  Yargıtay Hukuk Genel Kurulu ve 4. Hukuk Dairesi, evli kişiyle ilişkiye giren üçüncü                                                  60  BGE 78 II 289. 61  Y. H.G.K., E. 4-129, K. 173, T. 24.03.2010, Kazancı İçtihat Bilgi Bankası; Y. 4. H.D., E. 18816, K. 193, T. 13.01.2014, Kazancı İçtihat Bilgi Bankası; Y. 4. H.D., E. 688, K. 1619, T. 04.02.2014, Kazancı İçtihat Bilgi Bankası; Y. 4. H.D., E. 5901, K. 2857, T. 20.02.2014, Kazancı İçtihat Bilgi Bankası; Y. 4. H.D.,E. 8652, K. 7070, T. 01.06.2015, Kazancı İçtihat Bilgi Bankası. 62  Aynı yönde bkz.  Davâ konusu eylemin gerçekleştiği tarih itibariyle yürürlükte bulunan 6098 sayılı TBK nun müteselsil sorumluluğa dair hükümlerinin de uygulanma imkânı bulunmamaktadır.  Zîrâ  söz  konusu  Kanun un  61.  maddesinde  haksız  fiil  sebebiyle müteselsilen  sorumluluğa  gidilebilmesi  için,  zarara  birlikte  sebebiyet  verilmiş  olması gerekir. Aldatma şeklindeki eylemin, eş olmayan davâlı tarafından asli olarak işlenmesinin mümkün olamayacağı kuşkusuzdur.  Y. 4. H.D., E. 11663, K. 8461, T. 24.06.2015, Kazancı İçtihat Bilgi Bankası; Y. 4. H.D., E. 8510, K. 7762, T. 11.06.2015, Kazancı İçtihat Bilgi Bankası; Y. 4. H.D., E. 6538, K. 5839, T. 07.05.2015, Kazancı İçtihat Bilgi Bankası. 63  Y. H.G.K., E. 4-129, K. 173, T. 24.03.2010, Kazancı İçtihat Bilgi Bankası. 128Ankara Üni. Hukuk Fak. Dergisi, 65 (1) 2016: 101-136                                     Badur - Başara kişinin  diğer  (aldatılan)  eşin  sosyal  kişilik  değerlerine  saldırıda bulunduğunu;  bu  davranışın  açıkça  haksız  fiil  niteliğinde  olduğunu  ve müteselsil  sorumluluk  düzenlemelerinin  bu yöndeki  kurallarını  belirterek üçüncü kişinin manevî zarardan sorumlu olması gerektiği yönünde hüküm kurmuşlardır. Yargıtay Hukuk Genel Kurulu kararında üçüncü kişinin fiilinin hukuka aykırı  olduğu  neredeyse  apriori  (öncü  kabul)  olarak  kabul  edilmiştir. Yargıtay,  Evli kişilerle ilişki uzun süre suç sayılmış ve aile kurumu bu yolla da koruma altına alınmak istenmiştir. Bu tür eylemlerin, daha sonraki yasal düzenlemeler sırasında suç olmaktan çıkarılmış olması, bu eylemin ahlâka aykırılığını ve dolayısıyla haksızlığını da ortadan kaldırmayacaktır. Zîrâ, bir eylemin  Ceza  Kanunu na  göre  suç  teşkil  etmemesi  ve  müeyyidesinin düzenlenmemiş  olması,  borçlar  hukuku  hükümlerine  göre  ahlâka  ya  da hukuka aykırı olarak kabul edilmesine engel teşkil etmemektedir.  diyerek, bu konudaki görüşünü doktrinel tartışmalara katılmaksızın açıklamıştır.  Kararda  Anayasa  ve  TMK  hükümleri  açısından  aile  kavramının öneminin  vurgulanmasını  takiben   Böylesi  öneme  sahip  aile  kurumuna mensup erkekle, evli olduğunu bilerek kurulan duygusal ve cinsel ilişkinin, hattâ ondan çocuk sahibi olmanın aile kurumuna ve onun mensubu olan kişilere vereceği zarar kaçınılmazdır ve davâlının bunu öngörmemiş olması düşünülemez.  ifadesiyle üçüncü kişinin zarar görene bilerek (karar 818 sayılı BK yürürlükteyken verilmiştir) zarar verdiğinin altı çizilmiştir.  Hattâ  Yargıtay  4.  Hukuk  Dairesi nin  aldatılan  eşin  üçüncü  kişiden tazminat  istemini,  diğer  (haksız  fiil  sebebiyle)  manevî  tazminat istemlerindeki müteselsil sorumluluklardan farklı görmediğini, eşi aleyhine boşanma veya tazminat davâsı açmaksızın, sadece üçüncü kişiden tazminat isteyen  kişinin  hakkını  kötüye  kullanmadığına  hükmettiği  kararında  şu ifadeyle ortaya koymuştur:  ... davâcının kendi eşi aleyhine boşanma davâsı açmamış  olması  hakkın  kötüye  kullanılması  olarak  düşünülemez.  Yine davâcının  kendi  eşi  aleyhine  manevî  tazminat  davâsı  açmamış  olması müteselsil  sorumluluk  esaslarına  göre  davâlıya  yönelik  talep  hakkından vazgeçtiği anlamına gelmez.                                                   64  Y. 4. H.D., E. 1646, K. 916, T. 24.1.2013, Kazancı İçtihat Bilgi Bankası.   129Aile Hukukunda Sadakat...                  Ankara Üni. Hukuk Fak. Dergisi, 65 (1) 2016: 101-136   Yargıtay ın yukarıda alıntılanan görüşüne katılmak mümkün değildir. Yaşanan  aldatma  olayından  sonra,  eşinden  boşanmak  bir  yana;  ondan tazminat bile istemeyen kişinin, uğradığı manevî zarardan sadece üçüncü kişiyi sorumlu tutması, hakkaniyet duygusuyla bağdaşır nitelikte değildir. Ayrıca aldatılan eşin manevî tazminat isteminin, haksız fiil sebebiyle manevî tazminat  istemlerindeki  müteselsil  sorumluluklardan  farklı  olarak  ele alınması zorunludur.  Aksi halde yukarıdaki karara konu olayda üçüncü kişi, aldatılan eşin boşanma  yoluna  gitmemek  suretiyle  (veya  aldatmayı  öğrendiğinde  eşine gösterdiği tepkiler nedeniyle) zararın artmasına katkıda bulunduğu iddiasını ileri sürebilecek midir? Benzer şekilde aldatılan eşin evlilik birliğine ilişkin kusurlu davranışları, tazminattan indirim sebebi olması talebiyle üçüncü kişi tarafından ileri sürülebilecek midir? Olaya tersinden yaklaşılacak olursa, sadakat yükümlülüğünü ihlâl eden eş, kendisini hiç aklında yokken baştan çıkartan  üçüncü  kişinin  ağır  kusurunun  illiyet  bağını  kestiği  iddiasıyla sorumluluğunun ortadan kalktığını ileri sürebilecek midir? Yargıtay 4. Hukuk Dairesi, 2015 yılının Mayıs ayının başında ani bir karar değişikliğiyle, aynı gün verdiği iki kararda üçüncü kişiye yöneltilen tazminat isteminin reddedilmesi gerektiğine  Davâlının eyleminin manevî tazminatı  gerektirip  gerektirmeyeceğine  gelince,  davâlının  doğrudan davâcının bedensel veya ruhsal bütünlüğüne yönelik hukuka aykırı bir fiilde bulunduğundan söz edilemeyeceği gibi, Kanun'da yükümlülüğünü ihlâl eden eşin  eylemini  birlikte  gerçekleştirdiği  kişiler  yönünden  herhangi  bir düzenleme getirilmemiştir.  gerekçesiyle hükmetmiştir.  Yargıtay  4.  Hukuk  Dairesi nin  7  Mayıs  tarihli  kararlarından  sadece birinde  kullanıldıktan  sonra  başkaca  kararlarda  da  dayanak  yapılan iştirakle ilgili gerekçeye ise katılmak mümkün değildir. Yargıtay, bu konuyla ilgili olarak  ... davâlı zararın meydana gelmesinden asli olarak sorumlu tutulamaz. Yine yasa hükmünün aradığı anlamda iştirak hali de söz konusu                                                  65  Oğuzman/Öz, s. 252. 66  Y. 4. H.D., E. 8569, K. 5849, T. 07.05.2015 Kazancı İçtihat Bilgi Bankası; Y. 4. H.D., E. 6538, K. 5839, T. 07.05.2015, Kazancı İçtihat Bilgi Bankası. 67  Y. 4. H.D., E. 6538, K. 5839, T. 07.05.2015, Kazancı İçtihat Bilgi Bankası. 68  Y. 4. H.D., E. 8510, K. 7762, T. 11.06.2015, Kazancı İçtihat Bilgi Bankası; Y. 4. H.D., E. 11663, K. 8461, T. 24.06.2015, Kazancı İçtihat Bilgi Bankası. 130Ankara Üni. Hukuk Fak. Dergisi, 65 (1) 2016: 101-136                                     Badur - Başara olamaz. Zîrâ iştiraken işlenebilir bir eylemin varlığının kabul edilebilmesi için, eylemin müstakilen ve asli olarak da işlenebilir olması gerekir. Ayrıca haksız  fiil  sorumluluğunu,  geniş  ve  belirsiz  bir  kavram  olan  sadakat yükümlülüğünü  ihlâl  etmeye  iştirak  çerçevesinde  değerlendirmek,  bu sorumluluğu belirsiz hale getirecektir.  ifadesini kullanmaktadır. Üçüncü kişiye yöneltilen tazminat isteminin -yukarıda ayrıntılı olarak açıklanan şartların gerçekleşmesi halinde- kabulü, haksız fiil sorumluluğunu belirsiz hale getirmeyeceği gibi; müteselsil sorumluluktan söz edilebilmesi için fiilin iştirak halinde işlenmesi de şart değildir. Özellikle haksız fiilin iştiraken  işlenebilmesi  için,  müstakilen  de  işlenebilmesi  gerekliliği konusundaki görüşe katılmaya imkân bulunmamaktadır. Yargıtay  4.  Hukuk  Dairesi,  yıllarca  istikrarla  uyguladığı  görüşü değiştirmekten daha da ilginç bir yaklaşımı, 7 Mayıs tarihli kararlardan çok kısa bir süre sonra, 18 Mayıs ve 1 Haziran tarihli iki ayrı kararında eski görüşüne dönerek ve üçüncü kişinin manevî tazminat yükümlüsü olduğuna karar vererek sergilemiştir. Daha sonra ise yine aynı Daire, 11 ve 24 Haziran tarihli kararlarında üçüncü kişinin fiilinin doğrudan davâcının bedensel veya ruhsal bütünlüğüne yönelik hukuka aykırı bir fiil olarak nitelenmesinin mümkün olmadığı gerekçesiyle, üçüncü kişinin manevî tazminat yükümlüsü olmadığına karar vermiştir. SONUÇ Yasal temelini TMK nun 185. maddesinden alan sadakat yükümlülüğü, eşlerin cinsel, duygusal, düşünsel ve eylemsel ilişkilerinde birbirlerine sadık kalmalarını  gerektirmektedir.  Sadakat  yükümlülüğünün,  evlilik  birliğini meydana getirmek üzere kurulan evlenme sözleşmesinden kaynaklanan bir yükümlülük olması sebebiyle, yalnızca eşler arasında ileri sürülebilen bir nisbî hak niteliği taşıdığı tereddüte mahal vermeyecek ölçüde açıktır. Bir kimsenin  eşi  tarafından  aldatılması  sonucunu  doğuracak  bir  fiile katılmamasını  isteme  şeklinde  herkese  karşı  ileri  sürebileceği  bir  kişilik hakkından söz edilemez.                                                  69  Y. 4. H.D., E. 9170, K. 6349, T. 18.05.2015, Legal Bank Elektronik Hukuk Bankası. 70  Y. 4. H.D., E. 8652, K. 7070, T. 01.06.2015, Kazancı İçtihat Bilgi Bankası. 71  Y. 4. H.D., E. 8510, K. 7762, T. 11.06.2015, Kazancı İçtihat Bilgi Bankası; Y. 4. H.D., E. 11663, K. 8461, T. 24.06.2015, Kazancı İçtihat Bilgi Bankası.   131Aile Hukukunda Sadakat...                  Ankara Üni. Hukuk Fak. Dergisi, 65 (1) 2016: 101-136   Sadakat  yükümlülüğünün  sadece  eşler  arasında  geçerli  olduğunun kabulü halinde, bu yükümlülüğü ihlâl edebilecek tek kişi, diğer eş olarak karşımıza çıkmaktadır. Ancak vurgulamak gerekir ki, eşlerden birinin aynı ya  da  karşı  cinsten  biriyle  yaşadığı  cinsel  ve/veya  duygusal  birliktelik suretiyle ihlâl ettiği sadakat yükümlülüğü sonucunda, aldatılan eşin kişilik hakkının  saldırıya  uğraması  ve  bir  manevî  zararının  doğması  pek muhtemeldir. Bu itibarla sadakat yükümlülüğünün ihlâli nedeniyle manevî zarara  uğradığını  iddia  eden  taraf,  bu  zararı  ispatlaması  halinde,  lehine manevî tazminata hükmedilebilir. Evlilik birliğinin beraberinde getirdiği sadakat yükümlülüğünün ihlâli sonucunda  boşanan  kusursuz  (veya  daha  az  kusurlu)  eş,  sadakat yükümlülüğüne aykırı davranışın kişilik haklarına saldırı teşkil etmesi ve manevî  zararına  sebep  olması  koşuluyla,  TMK nun  174/2.  maddesine dayanarak diğer eşe karşı manevî tazminat talebinde bulunabilir.  Aldatılan eş, TMK nun 174/2. maddesine dayanarak manevî tazminat davâsı  açmamış  ise,  TBK nun  58.  maddesinde  öngörülen  şartların gerçekleşmesi  halinde,  bu  hükme  dayanarak  manevî  tazminat  talebinde bulunabilecektir. Sadakat yükümlülüğünün ihlâli sonucunu doğuran fiiller bir haksız fiil teşkil ediyorsa ve bu fiil dolayısıyla aldatılan eşin kişilik hakları saldırıya uğramışsa, aldatılan eş, TBK nun 58. maddesinde yer alan manevî tazminat hükmünden yararlanabilir. Eşlerden birinin evlilik birliğinden doğan sadakat yükümlülüğüne aykırı davranması halinde, aldatılan eşin boşanma davâsı açmadan TBK nun 49. ve devamındaki  genel  hükümlere  dayanarak  bağımsız  bir  davâyla  manevî tazminat  talebinde  bulunması  da  mümkündür.  Sadakat  yükümlülüğünün ihlâli  halinde,  boşanma  davâsı  açılmaksızın,  TBK nun  58.  maddesi kapsamında  manevî  tazminat  talebinde  bulunulabilmesi,  sadakat yükümlülüğünün ihlâli sonucunu doğuran fiilin, TBK nun 49/1. maddesine göre  hukuka  aykırı  fiil  olarak  nitelendirilmesiyle  mümkündür.  Burada sadakat  yükümlülüğüne  aykırı  fiil  bakımından  TBK nun  49.  maddesi anlamında hukuka aykırılık şartının gerçekleşmesi, kişilik hakkı ihlâlinden değil;  emredici  bir  davranış  normu  olan  TMK nun  185.  maddesinin ihlâlinden kaynaklanır. 132Ankara Üni. Hukuk Fak. Dergisi, 65 (1) 2016: 101-136                                     Badur - Başara Aldatılan eşin, üçüncü kişiden tazminat isteminin dayanağını, TBK nda düzenlenmiş olan haksız fiil kuralları oluşturabilir. Aldatılan eş, TBK nun haksız fiil sorumluluğuna ilişkin temel düzenlemesi olan 49. ve haksız fiil sonucunda  kişilik  haklarının  zedelenmesine  ilişkin  58.  maddelerine dayanarak,  üçüncü kişiden tazminat isteminde bulunabilir. Burada aldatma fiiline katılan eşin fiilinin hukuka aykırı nitelik taşıyıp taşımadığı, TBK nun 49/2. maddesine göre tespit edilmelidir. Zîrâ sadakat yükümlülüğü sadece eşler  arasında  hüküm  ve  sonuç  doğurabilecek  ve  sadece  eşlerce  ihlâl edilebilecek  bir  nisbî  hakka  dayanmaktadır. TMK nun  185.  maddesi  bir davranış normu olmakla birlikte, sadece evlilik birliğinin tarafları olan eşlere yönelik bir emredici normdur. Bu nedenle üçüncü kişinin fiili, TMK nun 185. maddesine aykırılık teşkil etmemektedir. TBK nun 49/2. maddesinde zarara sebep olan fiili yasaklayan bir hukuk kuralı bulunmasa bile, ahlâka aykırı bir fiille kasten başkasına zarar veren kişi için de haksız fiil sorumluluğu kabul edilmiştir. Fiilin emredici bir norma değil de, sadece ahlâka aykırı olması durumunda, failin zarar görene zarar verme kastıyla hareket etmesi, sorumluluğun doğumu için yeterlidir. Üçüncü kişinin fiilinin genel ahlâka aykırı olarak nitelenebileceği konusunda pek tereddüt bulunmamaktadır. Bunun yanında üçüncü kişinin aldatılan eşin zararından  hukuken  sorumlu  tutulabilmesi  için,  evli  bir  kişiyle  ilişkiye girme, aldatmaya taraf olma fiilini, zarar görene (aldatılan eşe) zarar verme kastıyla gerçekleştirmiş olması gerekir.       133Aile Hukukunda Sadakat...                  Ankara Üni. Hukuk Fak. Dergisi, 65 (1) 2016: 101-136",
     "Kaynakça": "Acar, Faruk. (2014). Aile Konutu Mal Rejimleri (4. bs.). Ankara: Seçkin Yayıncılık. Becker,  Hermann.  (1941).  Berner  Kommentar  zum  Schweizerischen Zivilgesetzbuch Band   VI:  Obligationenrecht,  I.  Abteilung Allgemeine Bestimmung, Art. 1-183 (OR). (2. Aufl.).   Bern: Stämpfli Verlag. Bräm,  Verena/Hasenböhler,  Franz.  (1997).  Kommentar  zum Schweizerischen Zivilgesetzbuch Band II: Das Familienrecht, Teilband 1c: Die Wirkungen der Ehe im allgemeinen Art. 159 – 180, 1. Lieferung Art. 159/163-168 (3. Aufl.). Zürich: Schulthess Verlag. Bühler,  Andrea/Spühler,  Walter.  (1980).  Berner  Kommentar  zum Schweizerischen Privatrecht, Band II, Das Familienrecht, 1. Abteilung, das Eherecht, I. Teilband, 2. Häfte, Die Ehescheidung, Art 137 – 158 ZGB (3. Aufl.). Bern: Stämpfli Verlag. Ceylan,  Ebru.  (2006).  Türk  ve  İsviçre  Hukukunda  Boşanmanın  Hukuki Sonuçları. İstanbul: Galatasaray Üniversitesi Yayınları. Dural,  Mustafa/Öğüz,  Tufan/Gümüş,  Mustafa  Alper.  (2005).  Türk  Özel Hukuku Aile Hukuku, C. III, İstanbul: Filiz Kitabevi. Egger, August. (1936). Zürcher Kommentar zum Familienrecht, I. Abteilung, Das Eherecht (Art. 90-251) (2. Aufl.). Zürich: Schulthess Verlag. Eren, Fikret. (2012). Borçlar Hukuku Genel Hükümler (14. bs.). Ankara: Yetkin Yayınları. Fankhausheer,  Roland.  (2012).  Kurzkommentar  ZGB,  Schweizerisches Zivilgesetzbuch, Basel:  Helbing Lichtenhahn Verlag. Gümüş,  Mustafa Alper.  (2008). Teoride  ve  Uygulamada  Evliliğin  Genel Hükümleri ve Mal  Rejimleri  (TMK  185  –  281).  İstanbul:  Vedat Kitapçılık.  Hausherr,  Heinz/Geiser,  Thomas/Aebi  –  Müller,  Regina.  (2010).  Das Familienrecht des  Schweizerischen Zivilgesetzbuches (4. Aufl.). Bern: Stämpfli Verlag. 134Ankara Üni. Hukuk Fak. Dergisi, 65 (1) 2016: 101-136                                     Badur - Başara Hausheer, Heinz/Reusser, Ruth/Geiser, Thomas (1999). Berner Kommentar Band II, Das   Familienrecht,  I.  Abteilung:  Das  Eherecht,  2. Teilband: Die Wirkungen der Ehe im   allgemeinen (Art. 157 – 180 ZGB). Bern: Stämpfli Verlag. Hegnauer,  Cyril/Breitschmid,  Peter.  (2000).  Grundriss  des  Eherechts  (4. Aufl.). Bern: Stämpfli Verlag. Kazancı İçtihat Bilgi Bankası.   Kılıçoğlu, Ahmet M. (2015). Aile Hukuku, Ankara: Turhan Kitabevi  (Anılış: Aile). Kılıçoğlu, Ahmet M. (2012). Borçlar Hukuku Genel Hükümler (16. bs.). Ankara: Turhan Kitabevi (Anılış: Borçlar). Legal Bank Elektronik Hukuk Bankası. Lüchinger,  Adolf/Geiser,  Thomas.  (2002).  Basler  Kommentar  zum Schweizerischen Privatrecht, Zivilgesetzbuch I, Art. 1 – 456 ZGB (2. Aufl.). Basel-Genf-München: Helbing Lichtenhahn Verlag. Oğuzman,  M.  Kemal/Öz,  M.  Turgut.  (2012).  Borçlar  Hukuku  Genel Hükümler C.II. (9. bs.). İstanbul: Vedat Kitapçılık. Oser,  Hugo/Schönenberger,  Wilhelm.  (1929).  Zürcher  Kommentar  zum Schweizerischen  Zivilgesetzbuch,  V.  Bd.:  Das  Obligationenrecht,  1. Halbband.: Art. 1 - 183 OR (2. Aufl.). Zürich: Schulthess Verlag. Öztan, Bilge. (2015). Aile Hukuku (6. bs.). Ankara: Turhan Kitabevi.  Padrutt, Willy. (1954). Ehestörungsklage. Bern: Stämpfli Verlag. Schwander,  Ivo.  (2002).  Basler  Kommentar  zum  Schweizerischen Privatrecht, Zivilgesetzbuch I, Art. 1 – 456 ZGB (2. Aufl.). Basel-GenfMünchen: Helbing Lichtenhahn Verlag. Schwarz, Andreas.  (1946). Aile Hukuku (Çeviren Bülent Davran), C. I. (2. bs.). İstanbul: İsmail Akgün Matbaası. Stark,  Emil  W.  (1986).  Kann  ein  Dritter  wegen  Ehestörung  zu Genugtuungszahlungen   verpflichtet  warden?.  Festschrift  für  Cyril Hegnauer  zum 65. Geburtstag, 515-533.   135Aile Hukukunda Sadakat...                  Ankara Üni. Hukuk Fak. Dergisi, 65 (1) 2016: 101-136   Şener, Esat. (2001). Hukuk Sözlüğü. Ankara:"
}