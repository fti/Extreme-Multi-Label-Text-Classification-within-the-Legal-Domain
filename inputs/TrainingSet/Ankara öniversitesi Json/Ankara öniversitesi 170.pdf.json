{
     "Tip": "Makale",
     "Dergi İsmi": "",
     "Üniversite İsmi": "Ankara Üniversitesi",
     "Gün": "",
     "Ay": "",
     "Yıl": "2016",
     "Cilt": "65",
     "Sayı": "4",
     "Başlık": "TÜRK CEZA HUKUKU AÇISINDAN ÖTANAZİ",
     "Title": "Euthanasia In Terms Of Turkish Criminal Law",
     "Yazar İsmi": [
          "Av. Özge DEMİRÖRS",
          " Dr. Sevinç Arslan HIZAL2"
     ],
     "Danışman İsmi": "",
     "Anahtar Kelimeler": [
          "Aktif ötanazi",
          "pasif ötanazi",
          "talep üzerine öldürme",
          "intihara yardım",
          "DNR talimatı"
     ],
     "Keywords": [
          "Active euthanasia",
          "passive euthanasia",
          "murdering on demand",
          "assistance in suicide",
          "DNR  Instruction."
     ],
     "Özet": "Tıbbi  teknolojik  gelişmelerin  baş  döndürücü  bir  hızla  yaşandığı günümüzde insan ömrü uzamış ancak bu uzama yaşlılıkla ilgili oldukça önemli tıbbi, sosyal ve ekonomik sorunları beraberinde getirmiştir. Bununla birlikte stresli yaşam tarzının, biyolojik ve kimyasal dış faktörlerin de etkisiyle kronik hastalıkların ve  kanserlerin görülme  sıklığı da  artmıştır. Tüm bu faktörlerin etkisiyle yatağa bağımlı ve kendi başına yaşamını sürdüremeyecek derecede yaşlı veya bakıma muhtaç kişilerin ya da tedavisi mümkün olmayan (!), dayanılmaz derecede acı ve ıstırap veren hastalıklara yakalanan kişilerin de sayısı artmıştır. Bu aşamada, aslında insanlık tarihinin her döneminde tartışılmış ve kitaplara, filmlere konu olmuş olan ötanazi, kurtarıcı bir meleğin kanatlarını takarak yeniden karşımıza çıkmıştır. Ötanazi  sadece  tıbbi  ve  etik  bir  tartışma  konusu  olmayıp  felsefi, sosyolojik ve dini tartışmaları da içinde barındırmaktadır. Ancak elbette ki gerçekleştirilme biçimi bakımından öncelikle hukukun konusu olmuştur. Bu çalışmada öncelikle ötanazi kavramının anlamı ve türleri üzerinde durulduktan  sonra,  uygulamada  sıklıkla  karıştırılan  diğer  kavramlardan ayrılan  yönleri  ortaya  konulmaya  çalışılacaktır.  Ötanazinin  meşruiyetine  ilişkin genel tartışmalara yer verildikten sonra da ülkemizde Türk Ceza Hukuku ve diğer mevzuat bakımından ötanazinin uygulanıp uygulanama-yacağı ele alınacaktır.",
     "Abstract": "Today the life expectancy has obviously been extended in parallel with the  overwhelming  advancements  in  medical  technology  however  this extension has also brought together quite significant problems in medical, social and economic aspects. In addition to that the number of the incidents with respect to chronicle diseases and cancers has gradually increased with the influence of stressful life style, biological and chemical outer factors. On the other hand the number of the people who have to survive being dependent on  bed  and  in  need  of  a  permanent  care  as  well  as  those  who  suffer unendurable pains by incurable diseases has also increased. At this stage, euthanasia, which has been a matter of dispute as well as a subject to films and books for ages, has emerged as an angel with wings on. Euthanasia is not only a subject of medical and ethical disputes but also includes philosophical, sociological and religious debates. Of course it has been primarily the subject of law in terms of application method. Once this study is mainly focused on the meaning of concepts and types of euthanasia it is aimed to reveal some different aspects apart from the other concepts  in  practice.  After  emphasizing  some  general  debates  of  the legitimacy, the applicability of euthanasia in our country in terms of Turkish Criminal Law and other legislation is discussed.",
     "Metin": "Yaşam  hakkı  insanın  kişiliğine  bağlı,  vazgeçilmez,  temel  anayasal haklarından birisidir. Hukuk sistemlerinin kişiye tanımış olduğu hakların anlam  kazanabilmesi  için  öncelikle  yaşama  ve  kişiliğini  geliştirebilme hakkının tanınması ve güvence altına alınması gerekir. 1482Ankara Üni. Hukuk Fak. Dergisi, 65 (4) 2016: 1481-1516  Demirörs - Hızal Devletler,  hukuk  sistemlerine  yaşam  hakkını  koruyucu  nitelikte hükümler koymak suretiyle bu gayeyi gerçekleştirmeyi amaçlar. Yaşam hakkı devletlerüstü  düzeyde  de,  yapılan  anlaşmalar  aracılığı  ile  korunmaya çalışılmıştır. Bu çabanın en bilinen örnekleri 1948 tarihli  İnsan Hakları Evrensel Beyannamesi  ve 1950 tarihli  Avrupa İnsan Hakları Sözleşmesi  dir. Bu sözleşmeleri kabul ederek hukuk sistemlerine dahil eden devletler kendi iç hukuk sistemlerinde de yaşam hakkını sağlayacaklarını ve koruma altına alacaklarını taahhüt etmişlerdir. Özelde, Türk hukuk sistemine baktığımızda Anayasamızın ikinci kısım ikinci bölümünde kişinin hakları ve ödevleri düzenlenmiştir. Bu bölümün ilk maddesinin yani Anayasanın 17. maddesinin madde kenar başlığı  kişinin dokunulmazlığı, maddi ve manevi varlığı  dır. Yasa koyucu bu madde ile herkesin yaşama, maddi ve manevi varlığını koruma ve geliştirme hakkına sahip olduğunu belirtmiştir. Anayasanın 90. maddesinin son fıkrasında belirtmiş olduğu üzere, Türk hukuk sisteminde, usulüne göre yürürlüğe konulmuş milletlerarası anlaşmalar kanun  hükmündedir.  Bu  nedenle  yaşam  hakkının  söz  konusu  edildiği çalışmalarda Avrupa İnsan Hakları Sözleşmesinin 2. maddesinden söz etmek gerekir. Söz konusu sözleşmenin 2. maddesinde herkesin yaşam hakkının yasa ile koruma altında olduğu düzenlenmiş ve güvence altına alınmıştır. Yaşam hakkı uluslararası ve ulusal düzenlemelerle kişilere tanınmış bir anayasal, temel haktır. Peki yasal güvenceler kişinin yaşam hakkını kişinin kendisine karşı da koruma altına almış mıdır? Kişiye tanınmış olan yaşam hakkının kapsamına yaşamından vazgeçebilme hakkı da girer mi? Türk hukuk mevzuatında yaşam hakkı kişinin kendisine karşı dahi korunan bir haktır ve kişinin  yaşam  hakkı  üzerinde  tasarrufta  bulunamayacağı  düzenlemiştir. Kişinin  kendisine  karşı  korumadan  söz  edildiğinde  ise  akla  gelen kavramlardan birisi ötanazi olmaktadır. 1. ÖTANAZİ KAVRAMI 1.1. ÖTANAZİ KAVRAMININ ANLAMI VE ETİMOLOJİSİ Ötanazi;  (Euthanasia)  son  yarım  asırda  tıp  alanında  yaşanan  yapay döllenme,  kürtaj,genetik  müdahaleler,cinsiyet  değiştirme,organ  nakli  gibi tıbbi müdahalelerin hukuken düzenlenmesi ve hukuka uygun kabul edilmesini takiben insana doğrudan doğruya hizmet eden iki bilim dalı olan hukuk ve tıp   1483Türk Ceza Hukuku Açısından...  Ankara Üni. Hukuk Fak. Dergisi, 65 (4) 2016: 1481-1516  alanında tartışılır hale gelmiştir.Ötanazinin, her iki bilim dalında, ait oldukları disiplin farkından dolayı değişik perspektiflerden tanımlandığı görülür. Ötanazinin çeşitli tanımları yapılmıştır ve yapılan tanımlarda kavramın unsurlarına da yer verilmiştir. Ötanazi en geniş tanımı ile; iyileşemeyeceği ve dayanılmaz acıları ölümüne kadar süreceği tıbben kabul edilmiş olan, durumu yakınları ile kendisi tarafından bilinen, zihinsel yeterliliği bulunan bir hastanın hukuken geçerli bir rıza beyanı vermesi sonucunda, acısız bir biçimde hekim tarafından  tıbbi  yardımın  kesilmesi  veya  tıbbi  yollarla  ölümün gerçekleştirilmesi  yoluyla  yaşamının  sonlandırılmasıdır.Yapılan  tanımda aktif ve pasif ötanazi ayrımına da vurgu yapılmış ve icrai hareketle yapılan ötanazi yani tıbbi yollarla kişinin yaşamına son verilmesi ve ihmali hareketle gerçekleştirilen ötanazi yani yaşam desteğinin çekilmesi ile kişinin yaşamına son verilmesi hali aynı tanımda verilmiştir. Bu tanımdan da anlaşılacağı üzere ötanazi, ihmali bir davranışla yani pasif olarak da gerçekleştirilebilir.  Kavramın  etimolojisine  bakacak  olursak,  ilk  defa  Francis  Bacon tarafından  kullanıldığı  aktarılan  ötanazi,   eu:güzel   ve   tanasium:ölüm  kelimelerinin bir araya gelmesiyle oluşmuştur. Bu sebeple güzel ölüm, iyi ölüm,  rahat  ölüm,  kolay  ölüm,  ıstırapsız  ölüm,tatlı  ve  acısız  ölüm  gibi anlamlara gelecek şekilde kullanılmaktadır.                                                  3   Güven, Kudret, (2000), Kişilik Hakları ve Ötanazi, Nobel Yayın Dağıtım,Ankara, s.11. 4   Alan Akcan, Esra, (2013), Türk Hukukunda Ötanazi, Ötanazi, Ed. Çağatay Üstün, Ege Üniversitesi Basımevi, Sayı. 122, İzmir, s.97.Benzer bir tanım yapan Yılmaz a göre ise ötanazi hiçbir şekilde tedavisi mümkün olmayan, insanda acıma duygusu uyandıran bir hastalıkla yaşamak zorunda olan hastanın talebiyle, icrai ya da ihmali bir davranışla, tıbbi yoldan  hastanın  hayatına  son  verilmesidir.  Yımaz,  Battal,(2010),  Açıklamalı-İçtihatlı Hekimin Hukuki Sorumluluğu, Adalet Yayınevi, 2. Baskı, Ankara, s.60.  5   Pasif ötanazi, hekimin hareketsiz kalması sonucu ölümün meydana gelmesi durumudur. Pasif ötanazide sadece bir kaçınma hali veya ölüme neden olacak olaylara müdahalesizlik, dolayısıyla ihmali bir hareket söz konusudur. Alan Akcan, a.g.e., s.103. Ancak bazı yazarlar pasif ötanaziyi aktif ötanaziden ayıranın eylemsizlik olmadığını, ölümün kendi doğal seyrini izlemesine izin verilmesinin olduğunu, dolayısıyla örneğin icrai bir hareketle yapay solunum cihazını kapatmanın da aslında pasif ötanazi olduğunu, çünkü hastanın ölümünün doğal seyrine bırakıldığını belirtmektedirler. Namal, Arın, (2013), Etik Açıdan Ötanazi ve Türleri, Ötanazi, Ed. Çağatay Üstün, Ege Üniversitesi Basımevi, Sayı. 122, İzmir, s.46. Bazı yazarlar ise beyin ölümü gerçekleştiği için tıbben ölü yani kadavra niteliğinde kabul edilen fakat solunum ve dolaşımı cihazlarla çalışmaya devam eden hastalarda, yaşam destek ünitesinin çekilmesinin ötanazi olarak değerlendirilmediğini belirtmektedirler. Yaşar, Osman/ Gökcan, Hasan Tahsin/ Artuç, Mustafa, (2014),Yorumlu-Uygulamalı Türk Ceza Kanunu, 2. Cilt Md. 45-85, 2. Baskı Adalet Yayınevi, Ankara, s.789.  6   Artuk, Mehmet Emin/ Yenidünya, Ahmet Caner, (2011), Ötanazi,Hukuk ve Etik Boyutuyla Ötanazi, Nur Centel (Der), On İki Levha Y., İstanbul, s.108. 1484Ankara Üni. Hukuk Fak. Dergisi, 65 (4) 2016: 1481-1516  Demirörs - Hızal Hangi tanım benimsenirse benimsensin, ait olduğu sistem içinde tek başına yeterli görülmekle beraber her tanım tek başına yeterli değildir. Bir yazara göre, ötanazide aranılan, tedavisi olmadığına karar verilen ağrılı veya ağrısız hastaların özgür iradesi ile veya iradesinin alınamadığı hallerde kanuni mümessil veya mirasçılarının izni ile, tıbbi yoldan yaşamına son verilmesi halidir.Bir başka tanıma göre ötanazi,  iyileşmesi olanaksız, bedensel veya ruhsal ileri derecede ıstırap verici bir hastalığın sonlandırılması için ölümün sağlanması dır. 1.2. ÖTANAZİNİN TÜRLERİ Ötanazi kavramı gerek tıp biliminin gerekse hukuk biliminin inceleme konusudur. Ötanazi kavramı çeşitli disiplinler bakımından inceleme konusu yapılmış  olup  bu  kavramın  felsefi,etik  ve  sosyolojik  boyutları  da bulunmaktadır.Dolayısıyla hukuki boyutu ile ötanazi kavramını ele alırken diğer kavramlarla arasındaki farkı ortaya koymak zorunludur. Ancak bu ayrıma geçmeden önce bu kavramının türleri üzerinde durmak ve buna göre hukuki inceleme yapmak gerekmektedir. 1.2.1. Dar Anlamda Ötanazi–Geniş Anlamda Ötanazi -En Geniş Anlamda Ötanazi Ötanazi kavramını öncelikle dar anlamda, geniş anlamda ve en geniş anlamda ötanazi olmak üzere üçlü bir ayrıma tabi tutmak mümkündür.  Dar  anlamda  ötanazi ;acılar  içinde  ölmekte  olan  birinin  acılarının hayatının  kısaltılması  suretiyle  hafifletilmesidir.  Burada  yaşam  kalitesi çektiği acılar sebebiyle oldukça azalmış ve ölüme oldukça yaklaşmış bir kimsenin hayat süresi kısaltılmakta fakat bu eylemdeki saik kişinin çektiği acıların azaltılması olmaktadır.  Geniş anlamda ötanazi ; kurtuluşu imkânsız ve şifasız bir hastalığa yakalanana, acılarını dindirmek amacıyla ölüme yol açacak bir biçimde icrai bir  hareketle  yapılan  yardımdır.Ötanazinin  bu  iki  şekli  arasındaki  fark zamana ilişkindir. Gerçekten dar anlamda ötanazide şifasız ve kurtulması imkânsız  bir  hastalığa  tutulan  kişinin  ölmek  üzere  olduğu  kabul                                                  7   Güven, a.g.e., s.12. 8   Hakeri, Hakan, Tıp Hukuku,(2015), 10. Baskı, Seçkin Yayıncılık, Ankara, (Tıp Hukuku), s.783. 9   Artuk/ Yenidünya, a.g.e., s.113. 10  Artuk/ Yenidünya, a.g.e., s.113.   1485Türk Ceza Hukuku Açısından...  Ankara Üni. Hukuk Fak. Dergisi, 65 (4) 2016: 1481-1516  edilirken,geniş  anlamda  ötanazide  ölüm  hemen  gerçekleşebileceği  gibi haftalarca veya senelerce sonra da vukua gelebilir.  Gerçek  olmayan  ötanazi   diye  de  adlandırılan   en  geniş  anlamda ötanazi  ise, yaşamaya değeri olmadığı kabul edilen hayatların imhasından ibarettir. Bu tür ötanaziye örnek olarak tedavisi imkânsız akıl hastalığına yakalanan şahıslar ve bitkisel hayata girenler gösterilebilir. Bu kimselerin ve hilkat garibesi olarak doğan bir varlığın yaşamına son verilmesi halinde en geniş anlamda ötanazinin tatbik edilmesi söz konusu olacaktır. 1.2.2. İradeye Bağlı Ötanazi- İrade Dışı Ötanazi Ötanazi  kavramı,  üzerinde  gerçekleştirilecek  olan  kişinin  rızasının bulunup bulunmamasına göre de ayrıma tabi tutulmuştur. Buna göre  iradeye bağlı ötanazi   bilinci yerinde  olan hastanın isteği doğrultusunda yapılan ötanazidir.  Hukukta  irade,  bir  kimsenin,  açıklandığı  takdirde  kendisine hüküm  ve  sonuç  bağlanabilecek  güç  ve  nitelikteki  duygu,  düşünce  ve arzularını  ifade  eder.  Temyiz  kudretine  sahip  olmayan  bir  kimsede, kendisine  hukukun  hüküm  ve  sonuç  bağlanabilecek  bir  iradeden bahsedilemeyeceğine  göre  kendi  iradesine  dayanarak  ötanazi  de uygulanamaz. Bu nedenle, iradeye bağlı ötanazinin ön koşulu öncelikle kişinin temyiz kudretine sahip olması ve ardından hukuka uygun bir şekilde rızasını açıklamış olmasıdır. İrade dışı ötanazi ise hastanın ölümle yaşam arasında seçim yapabilecek durumda olmadığı, iradesinin ne yönde olduğunun saptanamadığı durumlarda, yakınlarının iradesi ile ötanazinin gerçekleştirilmesidir. Bu ihtimalde hastanın bilincinin kapalı olması (hastanın iradesinin alınması olanağı bulunmayacak derecede psikolojik veya nörolojik nedenlerle oluşan zihinsel kapalılık) ya da temyiz gücüne hiç sahip bulunmaması (örneğin akıl hastalığına duçar olması) veya yaşı sebebiyle böyle bir rıza açıklamaya ehil olmaması (örneğin bebek olması, yaşının çok küçük olması yahut çocuk olması gibi) söz konusudur.                                                  11  Artuk/ Yenidünya, a.g.e., s.113. 12  Artuk/ Yenidünya, a.g.e., s.114. 13  Artuk/ Yenidünya, a.g.e., s.114. 14   Güven, a.g.e., s.13. 15  Güven, a.g.e., s.13. 16  İnceoğlu, Sibel, (1999), Ölme Hakkı Ötanazi, İstanbul, s.217 vd. ; Oğuz, Yasemin, (2001), Ötanaziye EtikYaklaşım,Tıp Etiği Açısından Yaşamın Son Döneminde Karar Verme Süreçleri, Medikal Etik (Doğum, Ölüm Süreçleri ve Yaşamın Anlamı), (Ed) Hatemi, Hüsrev/ Doğan, Hanzade, İstanbul, s.63; Artuk/ Yenidünya, a.g.e., s.115. 1486Ankara Üni. Hukuk Fak. Dergisi, 65 (4) 2016: 1481-1516  Demirörs - Hızal Bu  ayrımda  ortaya  çıkabilecek  bir  diğer  tartışma  kişinin  iradesini açıklayamayacak durumda olması halinde daha önce açıklamış olduğu yazılı beyanın  iradeye  bağlı  ötanazi  kapsamında  değerlendirilip değerlendirilemeyeceğidir. Buna ilişkin olarak doktrinde genellikle kabul gören  görüş  daha  önceden  açıklanan  yazılı  beyanın  geçerli  olduğu yönündedir. Ötanazi uygulamasının kişiye sıkı sıkıya bağlı bir hak olan yaşam hakkına bir müdahale olması sebebiyle, hukuk sistemleri irade dışı ötanaziye sıcak bakmamakta, yaşama son verilmesi konusunda, bireyin bizzat kendisinin açık bir şekilde sözlü ya da yazılı rıza açıklamasını kural olarak aramaktadırlar.  1.2.3. Kazai Ötanazi – Medikal Ötanazi Ötanazi uygulanan ülkelerin bir kısmında ötanazi bir mahkeme kararına gerek göstermektedir. Buna  kazai ötanazi  adı verilir. Bu durumda kişiye ötanazi tatbik edilebilmesinin koşullarından birisi de geçerli bir mahkeme kararının  varlığı  olmaktadır.  Buna  karşılık  ötanazinin  uygulandığı  bazı ülkelerde  mahkeme  kararının  bulunması  gerekmemekte,  sadece  doktor kararıyla ötanazinin uygulanabilmesi mümkün olmaktadır. Örneğin Hollanda böyle bir uygulamayı yasal hale getirmiştir, buna göre bir doktor mahkeme kararı  olmaksızın  meslektaşlarıyla  konsültasyon  yaparak  ötanaziye  karar verebilmektedir. Mahkeme  kararına  ihtiyaç  duyulmadan,  ötanazinin uygulanmasında  hukuki  güvenlik  bakımından  tereddütler  yaşanabileceği hallerde de, mahkemeye başvurulması halinde de tıp bilimi ile ilgili bir konu olması  sebebiyle  mahkemenin başvuracağı  kişi  yine  bu  konuda  mütalaa bildirecek hekimler olacaktır. 1.2.4. Aktif Ötanazi- Pasif Ötanazi Olumlu bir eylemle tıbbi yoldan ölüm sonucunun sağlanması, başka bir anlatımla ölümü sağlayan tıbbi yöntemlerin doğrudan doğruya kullanılması aktif ötanaziyi oluşturur. Bu ötanazi icrai bir hareketle  gerçekleştirilen ötanazi türüdür,ölüm sonucunu doğuracak bir ilacın hastaya verilmesi yoluyla ötanazinin uygulanması buna örnek olarak verilebilir. Aktif ötanazi, hekimin                                                  17  Yenerer Çakmut, Özlem, (2003), Tıbbi Müdahaleye Rızanın Ceza Hukuku Açısından İncelenmesi, Legal Yayıncılık, İstanbul, (Rıza), s.148; Artuk/Yenidünya, a.g.e., s.114, 115. 18  Artuk/ Yenidünya, a.g.e., s.115. 19   Güven, a.g.e., s.17. 20  Artuk/ Yenidünya, a.g.e., s.115. 21   Güven, a.g.e., s.15.   1487Türk Ceza Hukuku Açısından...  Ankara Üni. Hukuk Fak. Dergisi, 65 (4) 2016: 1481-1516  derin bir sakinleştirmeyi takiben,ani ölüm yapacak nitelik ve dozdaki ilacı uygulamak  suretiyle  hastanın  yaşamına  son  vermesi   olarak  da tanımlanmıştır. Aktif ötanazi, hastanın isteği üzerine uygulanırsa iradeye bağlı aktif ötanazi (gönüllü aktif ötanazi) olarak isimlendirilir. Şayet aktif ötanazi hastanın isteği olmaksızın gerçekleştirilirse irade dışı ötanazi olarak isimlendirilir. İrade dışı aktif ötanaziye örnek olarak hasta çocukların ve bebeklerin,  bilinci  kapalı  hastaların,  akıl  hastalarının  tıbbi  yöntemlerle öldürülmesi gösterilebilir. Böyle bir ötanazi dünya genelinde gayrimeşru olarak kabul edilmektedir. Ne var ki Hollanda da ağır anomalilerle dünyaya gelen yeni doğan bebeğin öldürülmesine dayanan pediatrik ötanazi 2006 tarihinden beri yasaldır. Aktif  ötanazi  intihardan  ve  intihara  yardımdan  farklıdır.  Zira  aktif ötanazide  ölüm  neticesini  doğuran  fiili  hekim  veya  bir  başkası gerçekleştirmektedir. Şayet ölüm neticesini doğuran tıbbi yöntemi bizzat hasta uygularsa bu bir intihardır ve hastaya bu konuda bir yardım söz konusu ise ortada intihara yardım vardır. Pasif ötanazi ise, hayat desteğini sağlayan ilaç ve araçları kesmek veya bunları almamak ya da tedaviyi kabul etmemek  suretiyle gerçekleştirilen ötanazi türüdür. Bu tür ötanazi kişi üzerinde gerçekleştirilen ihmali bir hareket ile tatbik edilmektedir. Pasif ötanazi, tıbbi etik gereği olduğu kadar aynı zamanda kanun gereği tıp adamına bağlanan yaşatma yükümünü yerine getirmeme veya sona erdirme anlamındaki hareketsizlik hallerini ifade eder. Pasif ötanazi sadece hastanın tedavisi için gerekli tedavi amaçlı mekanik tıbbi  müdahalelerin  verilmekten  kaçınılmış  olması  halini  ifade  etmez. Hastanın yaşamını sürdürebilmesi için gerekli beslenmenin durdurulması talebinin yerine getirilmesi, yani beslenmenin bundan böyle yapılmaması da pasif ötanaziyi oluşturur. Buna karşılık  yaşam destek ünitesine bağlı olarak                                                  22  Demirbaş, Timur, (2014), Ceza Hukuku Genel Hükümler,Seçkin Yayıncılık, Ankara, s.323. 23  Artuk/ Yenidünya, a.g.e., s.116. 24   Özkara, Erdem, Ötanaziye Farklı Bir Bakış:Belçika da Ötanazi Uygulaması ve Ülkemizdeki Durum, Türkiye Barolar Birliği Dergisi, S:78, s.105-122. 25  Artuk/ Yenidünya, a.g.e., s.116. 26  Oder, Bertil Emrah, (2011), Hak ve Özgürlükler Temelinde Ötanazi:Anayasa Hukuku Bakımından Bir Değerlendirme,Hukuk ve Etik Boyutuyla Ötanazi,(Der) Centel, Nur, On İki Levha Yayınları, İstanbul, s.1-26. 27   Güven, a.g.e., s.15. 28   Güven, a.g.e., s.16. 1488Ankara Üni. Hukuk Fak. Dergisi, 65 (4) 2016: 1481-1516  Demirörs - Hızal hayatta kalan bir hastaya verilen yaşam desteğinin çekilmesi  şeklinde ifade edilebilecek,  başlanan  tedaviyi  kesmek  şeklindeki  bir  diğer  çeşidinde, hekimin ölümde etkin bir rol oynadığını kabul etmek gerekir. Bu durumda hekim tarafından gerçekleştirilen davranış, icrai davranış olarak kabul edilir. 1.2.5. Dolaylı Ötanazi Ölümcül  bir  hastalığa  yakalanan  ümitsiz  hastanın  bizzat  acılarını dindirmeye  uygun  bir  tedavinin  uygulanması,  bu  suretle  sadece  acıları dindirmeye yönelen tedbirlerin  dolayısıyla da olsa  yaşamı kısaltması söz konusu olabilir. Çifte etki doktrini  olarak da adlandırılan ötanazinin bu türünde hastaya verilen ilaç acıları dindirmekle beraber kişinin yaşam süresini de kısaltmaktadır. Aktif ötanazinin farklı bir çeşidi olan böyle bir durumda, ilacın üzerinde tatbik edileceği kişinin yazılı rızasının alınması gerekmektedir. Mevzuatımızda Hasta Hakları Yönetmeliği nin 14. maddesinde, sağlık personelinin hastanın durumunun gerektirdiği tıbbi özeni göstererek hastanın hayatını kurtarmak ve sağlığını korumak mümkün olmadığı takdirde dahi ıstırabını  azaltmak  veya  dindirmeye  çalışmakla  yükümlü  olduğu düzenlenmiştir.  Böylece  en  başta  hekim,  tedavisi  mümkün  olmayan  bir hastalığa yakalanmış hastanın daha az ıstırap çekmesi için elinden gelen bütün tedbirleri almalıdır. Burada alınan tedbirler, hastanın yaşamını kısaltsa dahi, tıbbi  zorunluluk  halinde  hekimin  bundan  kaçınamayacağı  ifade edilmektedir. 1.3. ÖTANAZİNİN BAZI KAVRAMLARDAN FARKI Ötanazi kavramını, Türk ceza hukukundaki durumu doğru bir şekilde değerlendirebilmek için, uygulamada sıklıkla karıştırılan diğer kavramlardan ayırmak gerekmektedir. 1.3.1.Ötanazi ve Talep Üzerine Öldürme Mağdurdan gelen ciddi, ısrarlı talepler üzerine, failin öldürme hareketini gerçekleştirdiği  hallerde  talep  üzerine  öldürmeden  bahsedilir.  Diğer  bir anlatımla talep üzerine adam öldürme, mağdurdan gelen öldürme isteğinin başka bir şahıs tarafından yerine getirilmesidir. Buna karşılık öldürme fiili,                                                  29  Artuk/ Yenidünya, a.g.e., s.117. 30  Artuk/ Yenidünya, a.g.e., s.118. 31   Özen, Muharrem/ Ekici Şahin, Meral, (2010),Ötanazi, Ankara Barosu Dergisi, S: 4 ,s.15-36.   1489Türk Ceza Hukuku Açısından...  Ankara Üni. Hukuk Fak. Dergisi, 65 (4) 2016: 1481-1516  öldürülmek  istenenin  onayıyla  gerçekleşecek  olursa  rıza  ile  öldürmeden bahsedilir. Yukarıdaki açıklamadan da anlaşılacağı üzere, talep üzerine öldürmede öldürülmek isteği mağdurdan gelirken, rıza ile öldürmede öldürme isteği failden gelmekte ve mağdur buna rıza göstermektedir. Ötanazi kavramı yukarıda tanımı verilen talep üzerine öldürme ve rıza ile öldürme  kavramlarının  oluşum  şekillerinden  sadece  birisidir.  Diğer  bir anlatımla, talep üzerine öldürmenin ya da rıza ile öldürmenin, şifası mümkün olmayan bir hastalığa yakalanan kimsenin isteği üzerine acılarını dindirmek maksadıyla doktor tarafından yaşamına son verilmesi şeklinde tanımladığımız ötanazi dışında da gerçekleştiriliş şekilleri olabilir. Bu nedenle iki kavramın eş anlamlı olarak kullanılması yerinde değildir. Örneğin,1997 TCK tasarısının 137.  maddesinin  içeriği  ötanaziye  ilişkinken,  başlığı   talep  üzerine öldürme dir. Yürürlükteki  ceza  kanunumuzda  konuya  ilişkin  özel  bir  düzenleme mevcut değildir ve hukuk sistemimizde kişinin öldürülmesine rıza göstermesi halinde de rızası geçerli olarak kabul edilmemektedir. 1.3.2. Ötanazi ve İntihara Yardım İntihar; bir insanın hayatına kendisi tarafından son verilmesi anlamına gelmektedir.  İntiharda,  çeşitli  sosyal,  ekonomik,  kültürel  ve  psikolojik faktörlerin etkisiyle insan, öz varlığını doğasına aykırı olarak yok etmek istemektedir. Hukuk sistemimizde intihar suç olarak kabul edilmemektedir. Bu durum, bir yandan intiharın başkaları ile ilişkili olmaması, diğer yandan da ceza politikası gerekleriyle, yani cezalandırmanın etkisizliği ile açıklanabilir. İntihar suçu cezalandırılmamakla birlikte, cezalandırmanın etkisizliği, intihara iştirak eden üçüncü  kişiler yönünden söz konusu  olmadığından, bunların cezalandırılması yoluna gidilmiştir. İntihara yönlendirme suçunda                                                  32  Artuk/ Yenidünya, a.g.e., s.109. 33  Artuk, Mehmet Emin, (1992-1993), Talep Üzerine Öldürme, Marmara Üniversitesi Hukuk Fakültesi Hukuk Araştırmaları, Cilt:7, Sayı:1-3, (Talep), s.19 vd.  34  Artuk/ Yenidünya, a.g.e., s.110. 35  Artuk, Mehmet Emin, (1994), Mukayeseli Hukuk ve Türk Hukukunda İntihara İkna ve Yardım Suçu, Marmara Üniversitesi Hukuk Fakültesi Hukuk Araştırmaları, Cilt:8, Sayı:13, 1994, (İntihara ikna) , s.7. 36   Toroslu, Nevzat, (2010), Ceza Hukuku Özel Kısım, Savaş Yayınevi, Ankara, s.35. 1490Ankara Üni. Hukuk Fak. Dergisi, 65 (4) 2016: 1481-1516  Demirörs - Hızal fiilin  esas  faili  cezalandırılmadığı  halde,  bunun  işlenmesine  iştirakın cezalandırılmasının genel ilkelere uygun olmadığı gerekçesiyle bu düzenleme eleştirilmiştir. Gerçekten de Türk Ceza Kanunu nun 84. maddesi başkasını intihara azmettiren, teşvik eden, başkasının intihar kararını kuvvetlendiren ya da başkasının intiharına herhangi bir şekilde yardım eden kişiyi cezalandırmıştır. İntiharın gerçekleşmesi durumunda ceza arttırılırken, işlediği fiilin anlam ve sonuçlarını algılama yeteneği gelişmemiş olan veya ortadan kaldırılan kişileri intihara sevk edenlerle,cebir veya tehdit kullanmak suretiyle kişileri intihara mecbur edenler kasten öldürme suçunun cezası ile cezalandırılmıştır. İntihar fiili, kanunen yaptırım altına alınmış bir suç olmadığından ona iştirak de düşünülemez. İşte bu nedenle, azmettirme, teşvik etme veya yardım etme  suretiyle  başkalarının  hayatına  kastedenlerin  cezasız  kalmalarını önlemek  için  kanun  koyucu   intihara  yönlendirme   adıyla  ayrı bir  suç oluşturmuştur. İntihara yönlendirme teknik açıdan iştirak olmayıp başlı başına ayrı bir suçtur. Ötanaziden  farklı  olarak, intihara  yönlendirmede,  hayata  son  verme fiilini  bizzat  intihar  eden  gerçekleştirmektedir.  İntihara  ikna  ve  yardım suçunda ise, mağdura hayatına son vermesi kararını verdiren (azmettiren), intihar fikrini aşılayan bizzat faildir. İntihara yönlendirme ya da yardım fiili, her ne kadar ötanazi ile farklı bir anlam içermekteyse de, ölümcül hastalığa yakalanan kimsenin, acılarından kurtulmak için karar verdiği intihar düşüncesini gerçekleştirmesine yardım söz konusu olduğunda ötanazi ile bir kesişme olabilir. Ancak bu ihtimalde dahi kesin bir sınır vardır, o da intihara yardım halinde, ölüme yol açan müdahale bizzat kişinin kendisinden gelmektedir.                                                      37   Toroslu, a.g.e., s.36. 38  Artuk, Mehmet Emin, (1994), İntihar ve İntihara Yardım Suçu Üzerine Bir Deneme, Selçuk Üniversitesi Hukuk Fakültesi Dergisi, Cilt:4, Sayı:1-2, Konya, (İntihara yardım), s.113 vd.  39  Artuk, Talep Üzerine Öldürme,s.20-21. 40  Artuk/ Yenidünya, a.g.e., s.113.   1491Türk Ceza Hukuku Açısından...  Ankara Üni. Hukuk Fak. Dergisi, 65 (4) 2016: 1481-1516  1.4. ÖTANAZİ İLE İLGİLİ GÖRÜŞLER 1.4.1. Ötanazinin Gayrimeşru Olduğunu Savunanlar 1.4.1.1. Ötanazinin Kasten Adam Öldürme Suçu Olduğu Görüşü  Bir insanı öldürmek ile ölmesine izin vermek arasında hiçbir farkın olmadığını   savunanlar  ötanaziyi  kasten  adam  öldürme  suçu  içinde değerlendirmiştir. Gerçekten ötanaziyi insanın değeri açısından reddeden bir görüşe göre insanlığın gelişimi hastaların öldürülmesi suretiyle değil, onların tıbbi bakım görmeleri ile gerçekleşir. Buna göre, bir toplumda bulunan en güçsüz ve çaresiz gruplardan biri olan hastaların mümkün olduğunca yaşatılması insani bir haslettir. Bu hasletin hukuk dünyasına yansıyarak ötanazinin kasten insan öldürme suçu olarak değerlendirilmesi gerekmektedir. Bir başka eleştiri ise konunun tıbbi boyutu ile ilgilidir. Buna göre tıpta hata olasılığı daima vardır. Hastalığın şifasız olduğunun kesin bir şekilde tespitine imkân yoktur. Doktorların hayatlarından ümit kestikleri hastaların iyileştiklerini görmek her zaman mümkün olabilir. Bu bakımdan iyileşmesi imkânsız görünen bir hastaya ötanazinin uygulanması hiçbir surette kabul edilemez. Tıbbi gelişmelerin ve yeni ilaçların keşfedilme olasılığının da ötanaziye engel teşkil ettiği belirtilmiştir. Tıbbi yönden ötanaziye getirilen bir diğer eleştiri de, bu uygulamaya müsaade edilmesinin, tıbbi araştırmalar ve tıbbın gelişmesi için engelleyici olduğudur. Konuya hastanın iradesi yönünden yaklaşan bir görüşe göre kendisinin öldürülmesine razı olan kimsenin akli melekelerinin bozulmuş olması ve bu                                                  41  Schlögel, Herbert, Ötanazi ve Teoloji,Çev: Taştan, Osman, (2002), Ankara Üniversitesi İlahiyat Fakültesi Dergisi, C:43, S:1, s.296. 42  Artuk/ Yenidünya, a.g.e., s.121. 43   Özlü, Tevfik, (2007), Hasta Hakları, Türk-Alman Tıp Hukuku Sempozyumu, Trabzon, s.17. 44   Bayraktar, Köksal, (1972), Hekimin Tedavi Nedeniyle Cezai Sorumluluğu (Doktora Tezi), İstanbul, s.150, Artuk/ Yenidünya, a.g.e., s.121. 45  Artuk/ Yenidünya, a.g.e., s.121. 46  Artuk/ Yenidünya, a.g.e., s.121. 47   Erem, Faruk, (1985), Ümanist Doktrin Açısından Türk Ceza Hukuku,C.4, Özel Hükümler, 3. Bası, Ankara, s.289. 1492Ankara Üni. Hukuk Fak. Dergisi, 65 (4) 2016: 1481-1516  Demirörs - Hızal itibarla muteber bir rızaya ehil olmaması muhtemeldir. Çünkü en kuvvetli sevki tabilerden biri olan kendini koruma sevki tabisine aykırı olan bu hareket ruhi bir muvazenesizliğin mevcudiyetine delalet eder.  Ötanazinin  kabulüne  yapılan  en  büyük  itiraz,  bu  eylemin  kötüye kullanmalara müsait olmasıdır. Örneğin, bir an önce mirasa konma, bakım yükümünden kurtulmaya çalışma gibi çeşitli nedenlerle hastanın ölümünü isteyen yakınlarının ricalarını kabul ile şifası bulunan bir hastayı öldürecek doktorlar  bulunabileceği  veya  bizzat  yakınlarının  hastayı  öldürebileceği endişeleri her zaman dile getirilmiştir. Bu görüşe karşı bu tür doktorların varlığının istisnai olduğu ve hasta yakınlarının ötanaziye başvurmadan da isteseler aynı sonucu elde edebilecekleri belirtilmiştir. 1.4.1.2. Ötanazinin Bağımsız Bir Suç Olduğu Görüşü Bu  görüşü  savunanlara  göre  ötanazi  ile  kasten  insan  öldürme  suçu arasında nitelik ve suçun saiki bakımından büyük farklar vardır. Bir kere acıma duygusuyla insan öldürenler  tehlikeli suçlu  değildirler. Ötanazi fiilini icra  edenlerde  ahlaki  redaet  (ahlaki  kötülük)  bulunmamaktadır.  Talep üzerine  veya  mağdurun  içinde  bulunduğu  durumdan  etkilenerek  fiili işlemişlerdir. Bununla beraber böyle suçluların da cezasız bırakılmaması gerekmektedir. Ancak bu ceza, insan öldürme suçunun cezasına oranla daha hafif bir ceza ile cezalandırılmalı ve bunu sağlamak için de kanunlara ayrı ve bağımsız bir hüküm koyulmalıdır. Vidal ve Magnol de ötanaziyi uygulayan kişiye ceza verilip verilmemesi hususunu tartışırken, hakikatin cezalandırmama ile tam cezalandırma arasında olduğunu ifade etmişlerdir:  İhtirasın etkisiyle körleşmiş olarak, rıza gösteren mağduru öldüren ve bundan  sonra  bizzat  kendisini  öldürmeye  teşebbüs  eden  veya  şifası olmayan bir hastalığa yakalananın yalvarması üzerine onu öldürerek acı ve ıstıraplarına son veren kimseyle herhangi bir adam öldürme fiilini işleyen bir tutulamaz. Bu demek değildir ki, fiil cezasız kalmalıdır. Fiilin cezalandırılmaması  kanunun  korkutuculuk  etkisine  aykırıdır.  Adam öldürmenin içinde mütalaa da adil değildir. Hafifletici sebepler yeterli olmadıklarından genellikle jüriler beraat kararı vermektedirler. Hakikat                                                  48  Artuk/ Yenidünya, a.g.e., s.124. 49   Sert, Gürkan, (2004), Hasta Hakları Uluslararası Bildirgeler ve Tıp Etiği Çerçevesinde,Babil Y. Erzurum, s.254. 50  Artuk/ Yenidünya, a.g.e., s.124.   1493Türk Ceza Hukuku Açısından...  Ankara Üni. Hukuk Fak. Dergisi, 65 (4) 2016: 1481-1516  ikisinin arasındadır (yani hakikat cezalandırmama ile tam cezalandırma arasındadır) 51. Sonuç olarak, faildeki ıstıraplara son verme saiki, acıma duygusu ve mağdurun içinde bulunduğu durum itibariyle faili etkileyişi gerekçelerine dayanarak talep üzerine öldürme ve onun bir çeşidi olan ötanazinin kasten öldürme suçuna oranla daha hafif bir ceza ile karşılanması gerektiği ileri sürülmüştür. 1.4.2. Ötanazinin Meşru Olduğunu Savunanlar Bu  görüşe  dayanak  yapılan  ilk  argüman  kişinin  kendi  geleceğini belirleme hakkı çerçevesinde kendi yaşamını ne zaman sona erdirebileceğini de belirlemesinin mümkün olduğudur. Buna göre yaşama hakkı kapsamında kişinin yaşamına son verebilmesi hakkı da bulunmaktadır. Bu itibarla şifası mümkün olmayan bir hastalık sebebiyle acı ve ıstırap duyan bir kimsenin yaşamını sonlandırabilmesi mümkün olmalıdır ve hukuk sistemleri ne hastaya ne de ötanaziyi tatbik edene bir yaptırım uygulamalıdır. Ötanazi tatbik eden kimseye herhangi bir ceza verilmemesini savunan ve intihar ile ötanaziyi birbirine yakın kavramlar olarak kabul eden bir diğer görüşe göre; intiharı cezalandırmayan kanun, söz konusu fiilin başkasına yaptırılmasını da cezalandırmamalıdır. Kimsenin yardımı olmadan intihar edenin hareketi ile üçüncü bir şahsın, doktorun fiili ile intihar eden kimsenin hareketi arasında hiçbir fark yoktur. Ötanazinin cezalandırılmaması gerektiği manevi unsur bakımından da savunulmuştur. Faildeki kastın mağdura acı ve ıstırap çektirmek,ona zarar vermek olmadığı, aksine onun ıstıraplarına tatlı bir şekilde son vermek olduğu belirtilmiştir.Yani bu görüşe göre kastın niteliği ve yoğunluğu, failin saiki de göz önünde bulundurularak belirlenmeli ve ötanazi fiilini tatbik edene                                                  51  Georges Vidal ve Joseph Magnol, 1949, Cours de droitcriminel et de sciencepénitentiare, Tome:1,  Droitpénalgénéral-Sciencepénitentiaire,  9.  Edition,  Paris,  s.  390 dan  aktaran Artuk/Yenidünya, a.g.e.,s.125.  52  Artuk/ Yenidünya, a.g.e., s.125. 53   Tacir, Hamide, (2011), Hastanın Kendi Geleceğini Belirleme Hakkı, On İki Levha Y. , İstanbul, s.359. 54   Tacir, a.g.e., s.359. 55   Bayraktar, a.g.e., s.151. 56  Artuk/ Yenidünya, a.g.e., s.126. 57  Artuk/ Yenidünya, a.g.e., s.126. 1494Ankara Üni. Hukuk Fak. Dergisi, 65 (4) 2016: 1481-1516  Demirörs - Hızal yaptırım uygulanmamalıdır. Kanaatimizce bu görüş isabetli değildir. Kasten insan öldürme suçunda failin kastı bilerek ve isteyerek bir insanın yaşamına son vermektir. Doktrinde de failin kastının öldürmeye yönelik olmasının yeterli olduğu kabul edilmektedir. Failin  ötanaziden  sorumlu  olamayacağını  merhamet  hissiyle açıklayanlara göre; şifası mümkün olmayan bir hastalığa yakalanıp acılar içinde kıvranan bir hastanın öldürülmesi insani bir vazifedir. Hakiki insanlık kişilerin ıstıraplarından kurtarılmalarını gerektirir. Bu görüşe göre ötanazinin suç olmaktan çıkarılmasının uygulamada suistimallere yol açabileceği ileri sürülmekte  ise  de,  bu  hususta  alınacak  tedbirlerle  suistimallerin  önüne geçilebilir. Konuya toplumsal bakımdan yaklaşan kaygı verici bir görüşe göre ise; dejenere nesil yetişmesini ve lüzumsuz masraflar yapılmasını önlemek için ötanazi  uygulanmalıdır.  Bu  görüşe  göre  şifasız  akıl  hastalarının  ortadan kaldırılması, neslin dejenereleşmesine ve bu gibi kimseler için boş yere masraf yapılmasına  engel  olacaktır.  Bu  çeşit  öldürmenin  en  tipik  örneğine Almanya da 3. Reich Naziler Döneminde rastlanmaktadır. 2. TÜRK CEZA HUKUKUNDA ÖTANAZİ 2.1. GENEL OLARAK Ötanazi kavramının hukuki açıdan incelenebilmesi için asgari altı şartın varlığı  aranmaktadır.  İlk  olarak,  her  şeyden  önce  ortada  bir  hastanın bulunması  gerekir.  Bulunması  gereken  ikinci  şart   tedavisi  mümkün olmayan  bir hastalığın söz konusu olmasıdır. Aranan üçüncü şart, hastalığın dayanılmaz acılara yol açan bir hastalık olmasıdır; söz konusu dayanılmaz acılar maddi veya manevi nitelikte olabilir. Dördüncü şart, öldürme fiilinin hastanın ıstıraplarından bir an önce kurtulması amacıyla işlenmesidir. Beşinci şart, hastanın ötanazi uygulanmasına ilişkin rızasının bulunmasıdır. Doktrinde tartışmalı olsa da, bulunması gereken son şart, ötanazi uygulayıcısının hekim olması gerektiğidir.                                                  58  Artuk, Mehmet Emin/ Gökcen, Ahmet/ Yenidünya, Ahmet Caner, (2009), Türk Ceza Kanunu Şerhi,C:3, Turhan Kitabevi, Ankara, s.2043. 59 Artuk/ Yenidünya, a.g.e., s.126. 60  Artuk/ Yenidünya, a.g.e., s.127. 61   Yenerer Çakmut, Rıza, s.148. 62   Ömeroğlu, Ömer, (1993), Ötanazi, Türkiye Barolar Birliği Dergisi, S:2, s.187-205.   1495Türk Ceza Hukuku Açısından...  Ankara Üni. Hukuk Fak. Dergisi, 65 (4) 2016: 1481-1516   Doktrinde ötanaziyi tatbik edecek kişinin doktor olması gerektiği görüşü çoğunlukla savunulmakla birlikte, burada da uygulayıcının tek bir hekim mi yoksa uzman bir kurulun mu olması gerektiğine ilişkin sorular gündeme gelmektedir. Kanaatimizce yasal olarak ötanazinin uygulanabilirliği kabul edilse bile bir hasta ameliyata alınırken dahi farklı uzmanların konsültasyonu gerekiyorsa,  insan  yaşamına  doğrudan  müdahale  niteliği  taşıyan  ötanazi uygulanması söz konusu olduğunda evleviyetle uzman kurulun görüşünü aramak yerinde olacaktır. 765 sayılı TCK da değişiklik öngören birçok tasarıda ötanazinin insan öldürme suçunun bir türü olarak ayrı bir maddede düzenlendiği ve daha hafif bir ceza ile cezalandırıldığı görülmektedir. Örneğin;1997 Tasarısının  acıyı dindirme saiki  başlıklı 137. maddesindeki düzenlemeye göre;  iyileşmesi kabil olmayan ve ileri derecede ıstırap verici bir hastalığa tutulmuş bulunan bir kimsenin, şuuruna ve hareketlerinin serbestliğine tam olarak sahip iken yaptığı ısrarlı talepleri üzerine ve sadece hastanın ıstıraplarına son vermek maksadıyla öldürme fiilini işlediği sabit olan kimseye bir yıldan üç yıla kadar hapis cezası verilir. 64.  Bu düzenleme 2003 tasarısının 140. maddesinde aynen yer almaktadır. Tasarının kanunlaşması aşamasında bu madde kanun metninden çıkarılmıştır ve ayrık bir düzenleme de yapılmamıştır. Ötanazi  ile  ilgili  kanunumuzda  ayrık  bir  düzenleme  mevcut olmadığından dolayı, aktif ötanazinin tatbik edilmesi halinde TCK nın 81. maddesinde düzenlenmiş bulunan kasten öldürme suçu, pasif ötanazinin tatbik edilmesi söz konusu olduğunda ise TCK nın 83. maddesinde düzenlenen ihmali davranışla kasten öldürme suçu oluşacaktır. Türk Ceza Hukuku nda aktif ötanazi hiçbir şekilde meşru görülmemekte ve  bu  uygulamanın  kasten  öldürme  suçuna  vücut  vereceğinden  şüphe bulunmamaktadır.  Buna  karşılık  pasif  ötanazinin  ise   hastanın  tedaviyi reddetme hakkı  çerçevesinde hukuken kabul gördüğünü savunan görüşler bulunmaktadır. Dolayısıyla doktrindeki tartışma pasif ötanazinin uygulanıp uygulanamayacağı üzerinde yoğunlaşmaktadır.                                                  63   Ömeroğlu, a.g.e., s.189.  64   Yenerer Çakmut, Rıza, s.152. 65  Akıl Defteri, http://ilef.ankara.edu.tr/akildefteri/görsel/dosya/-1054800792cezatasarisi.pdf, (02.03.2015).  66  Ünver, Yener, (2011), Türk Ceza Hukuku Açısından Ötanazi, Hukuk ve Etik Boyutuyla Ötanazi, Der: Centel, Nur, Koç Üniversitesi Hukuk Fakültesi Disiplinlerarası Hukuk Çalışmaları Serisi No:1, İstanbul, (Ötanazi), s.44. 1496Ankara Üni. Hukuk Fak. Dergisi, 65 (4) 2016: 1481-1516  Demirörs - Hızal Türkiye  Cumhuriyeti nin  de  taraf  olduğu   Biyoloji  ve  Tıbbın Uygulanması Bakımından İnsan Hakları ve İnsan Haysiyetinin Korunması Sözleşmesi nin 5. maddesine göre;  sağlık alanında herhangi bir müdahale, ilgili kişinin bu müdahaleye özgürce ve bilgilendirilmiş bir şekilde muvafakat etmesinden sonra yapılabilir.  Bu kapsamda tedavisi mümkün olmayan bir hastalığa  yakalanmış  kimsenin  rızası  olmaması  halinde  o  kişiye  tedavi uygulanamayacaktır. Sözleşmenin bahsedilen maddesinin 3. fıkrasında ise  ilgili kişi, muvafakatini her zaman geri alabilir  düzenlemesi yer almaktadır. Buna göre kişinin başlanmış olan tedavisinden her zaman, geçerli bir şekilde rızasının  alınması  koşuluyla  vazgeçmesi  ve  tedaviyi  yarıda  bırakması mümkündür. Bu konuda bir başka görüşe göre ise;  tedavi başlamış ve yaşamı veya yaşamsal önemi olan organlardan birisini tehdit eden acil bir durum varsa muvafakatin geri alınmasının  mümkün olmaması gerekir. Nitekim Hasta Hakları Yönetmeliğinin 24. maddesinde de  rızanın müdahale başladıktan sonra  geri  alınması   ancak  tıbbi  yönden  sakınca  bulunmaması  şartına bağlanmıştır. Bahsedilmesi gereken bir başka pozitif düzenleme de Tıbbi Deontoloji Nizamnamesi dir. Nizamnamenin 2. maddesinde hekimin görevinin insan sağlığına,  hayatına  ve  şahsiyetine  özen  ve  hürmet  göstermek  olduğu düzenlenmiştir.  13.  maddenin  3.  fıkrasında  hekimin,  teşhis,  tedavi  veya korumak amacı olmaksızın hastanın arzusuna uyarak ya da başka bir nedenle akli  ve  bedeni  mukavemetini  azaltacak  herhangi  bir  şeyi  yapamayacağı belirtilmiştir. Konu ile ilgili bir başka pozitif düzenleme Hasta Hakları Yönetmeliğinin 13. maddesidir. Bu maddeye göre ötanazi yasaktır ve ayrıca tıbbi gereklerden bahisle veya her ne suretle olursa olsun yaşam hakkından vazgeçilemeyeceği, kendisinin  veya  bir  başkasının  talebi  olsa  dahi,  kimsenin  hayatına  son verilemeyeceği düzenlenmiştir.                                                   67  Hakeri,  Hakan/  Ünver,  Yener/  Çakmut,  Özlem  Yenerer,  (2010),  Tıp/Sağlık  Hukuku Mevzuatı, Seçkin Yayıncılık, Ankara, s.15-28. 68  Centel, Nur/ Zafer, Hamide/ Yenerer Çakmut, Özlem, (2011), Kişilere Karşı İşlenen Suçlar,C: 1, Beta Y. , İstanbul, (Kişiler), s.36. 69  13.01.1960 tarih 4/12578 sayılı Bakanlar Kurulu Kararnamesi ile yürürlüğe konulmuş ve 19.02.1960 tarihli ve 10426 sayılı R.G. de yayımlanmıştır. 70  Yenerer Çakmut, Rıza, s.152.   1497Türk Ceza Hukuku Açısından...  Ankara Üni. Hukuk Fak. Dergisi, 65 (4) 2016: 1481-1516  2.2.  KASTEN  ÖLDÜRME  SUÇU  BAKIMINDAN  AKTİF ÖTANAZİ Kasten  öldürme  suçu  ile  korunan  hukuki  değer,  diğer  hakların kullanılması için de zorunlu olan yaşam hakkıdır. Bu sebeple TCK nın 81. maddesinde  kasten  öldürme  suçunun  temel  hali  düzenlenmiş  ve  82. maddesinde ise nitelikli halleri hüküm altına alınmıştır. Kanun kasten öldürme suçunun icrai hareketle işlenebileceğini hüküm altına almıştır. Bir başkasının yaşamını yok etmeye yönelik herhangi bir hareket bu suçu oluşturabilir, bu bakımdan kasten öldürme serbest hareketli bir suçtur. İcrai hareketten söz edildiğinde,  yukarıda  açıklanan ötanazi türlerinden aktif ötanazi tartışma konusu yapılabilir. Kanımızca, TCK  nın 81. maddesinde fiilin ne şekilde işlenmesi gerektiği yönünde herhangi bir düzenleme mevcut olmadığından, aktif ötanazinin ne şekilde gerçekleştiği de bu bakımdan önemli olmayacak, öldürmeye elverişli bir  fiilin  bulunması  yeterli  olacaktır.  Fail  bu  fiili  bizzat  kendisi gerçekleştirilebileceği gibi üçüncü bir kişiye yahut mağdura da yaptırabilir. Örneğin; hastaya manevi baskı yaparak kendisini öldürmeye mecbur kılan kimse TCK  nın 84. maddesinin 4. fıkrasının atfıyla kasten insan öldürme suçundan sorumlu olacaktır.  Hekimler tarafından işlenebilecek olan kasten öldürme suçları ancak yaşayan bir kimseye yönelik olarak işlenebilir, bu açıdan ortaya çıkan sorun, hayatın  ne  zaman  başlayıp,  ne  zaman  bitmiş  sayılacağıdır.  Buradan  da anlaşılacağı  üzere  beyin  ölümü  gerçekleşmiş  bir  hastaya  ötanazi  tatbik edilemez. Suçun maddi konusunun insan olması dolayısıyla, insan varlığının ne zaman kazanıldığı da bu konuda önem taşımaktadır. Hukukumuza göre insan olma doğumla başlar, cenin ise döllenmeden doğuma kadar geçen sürede ana rahminde bulunan varlıktır. Ceninin henüz insan niteliğini almadan yaşamının                                                  71  Meran, Necati, (2005), Yeni Türk Ceza Kanununda Kişilere Karşı Suçlar,Seçkin Y., Ankara, s.29. 72  Tezcan, Durmuş/ Erdem, Mustafa Ruhan/ Önok, Murat, (2014), Teorik ve Pratik Ceza Özel Hukuku, Seçkin Yayınları, Ankara, s.130. 73  Artuk/ Gökçen/ Yenidünya, Türk Ceza Kanunu Şerhi,C:3, s.2038. 74  Hakeri, Tıp Hukuku, s.771; Gökcan, Hasan Tahsin, (2014), Tıbbi Müdahaleden Doğan Hukuki ve Cezai Sorumluluk, 2. Baskı, Seçkin Yayınları, Ankara, s.60. 75  Artuk/ Gökçen/ Yenidünya, Türk Ceza Kanunu Şerhi,C:3, s.2042. 1498Ankara Üni. Hukuk Fak. Dergisi, 65 (4) 2016: 1481-1516  Demirörs - Hızal sonlanması durumunda kasten insan öldürme suçu söz konusu olmayacaktır. Fakat  kanaatimizce  anneye  ötanazi  tatbik  edilirse  ve  fail  annenin  gebe olduğunu  biliyorsa  TCK   nın  82.  maddesinin  (f)  bendine  göre  ceza ağırlaştırılarak uygulanacaktır. Kasten öldürme suçunun manevi unsuru kast olduğundan ötanaziyi tatbik edenin hastanın öleceğini bilmesi ve sonucu istemesi gerekli ve yeterlidir. Bu suçta söz konusu olan kast doğrudan kast olabileceği gibi olası kast da olabilir, olası kast durumunda ceza indirilir (TCK m. 21/2) . 2.3.  KASTEN  ÖLDÜRMENİN  İHMALİ  DAVRANIŞLA İŞLENMESİ SUÇU BAKIMINDAN PASİF ÖTANAZİ Ötenazi ile ilgili olarak doktrindeki asıl tartışmanın pasif ötanazi üzerinde yoğunlaştığı ve pasif ötanazinin hayat desteğini sağlayan ilaç ve araçları kesmek  veya  bunları  almamak  ya  da  tedaviyi  kabul  etmemek  suretiyle gerçekleştirilen ötanazi olduğu yukarıda açıklanmıştır. Bazı yazarlar sağlık hizmeti  içinde  ötanazinin  sıklıkla  uygulandığını  ve  herkes  tarafından bilindiğini, ancak bunun ötanazi olduğunun düşünülmediğini belirterek buna örnek  olarak  ileri  derecede  özürlü  doğan  çocuklara  yaşamaya  devam etmesinler diye besin verilmemesini, enfeksiyonlarının tedavi edilmemesini, hastanelerde kalbi duran ya da kriz geçiren hastaların solunum cihazına bağlanmamasını gösterirler.   Tıp Ceza Hukukunun Güncel Sorunları  başlıklı V. Türk Alman Tıp Hukuku Sempozyumunda da, ötanazinin Türkiye nin bir gerçeği olduğu ve pasif  ötanazinin  yaygın  olarak  uygulandığı  belirtilmiştir.  Aynı sempozyumda,  anestezi  ve  reanimasyon  ünitesinde  çalışan  bir  anestezi uzmanı uygulamada pasif ötanaziyi nasıl uyguladıklarını anlatmıştır. Anestezi ve Reanimasyon ünitesinde bilinci kapalı olarak yatan hastaların bazılarının yataklarının  başına  yeniden  canlandırılmamalarını  ifade  eden   Do  Not Resuscitate   (DNR) yazısını astıklarını, buna  istinaden  gece  nöbetindeki hekimlerin bu hastaların kalbini durması halinde onlara yeniden canlandırma işlemi uygulamadıklarını ya da solunumlarının durması halinde solunum cihazına bağlamadıklarını ifade etmiştir.                                                  76  Hakeri, Tıp Hukuku, s.769. 77  Harris den aktaran Demirbaş, s.324.  78  Öztürk, Bahri, (2008), Ötanazi, Tıp Ceza Hukukunun Güncel Sorunları, V. Türk Alman Tıp Hukuku Sempozyumu, Türkiye Barolar Birliği Yayınları, Ankara, s.105. 79   Hastaların başına DNR (Do Not Resuscitate) diye bir yazı asarız. On tane hasta varsa iki tanesinin başında DNR yazar. Akşamki nöbetçilere devrederken deriz ki  bu hastaya bir şey   1499Türk Ceza Hukuku Açısından...  Ankara Üni. Hukuk Fak. Dergisi, 65 (4) 2016: 1481-1516  Benzer şekilde birçok hekim, anestezi ve reanimasyon ya da yoğun bakım ünitelerinde, ünite sorumlusu hekim tarafından, hasta yataklarının çok uzun zamandan beri yatan yaşlı ve bilinci kapalı hastalar tarafından işgal edilmesi sebebiyle genç hastaları yatıramadıkları gerekçesiyle, yukarıdakine benzer  biçimde  DNR  yani  yeniden  canlandırma  uygulamamaya yönlendirildiklerini  belirtmektedirler.  İstanbul  Tabip  Odası  Onur  Kurulu Üyesi ve İstanbul Tıp Fakültesi Adli Tıp Anabilim Dalı Öğretim Üyesi Prof. Dr. Şebnem Korur Fincancı, kendisiyle yapılan bir röportajda, bu konuyla ilgili net istatistiklerin olmadığını ancak yaklaşık olarak hastaların %20 sine Türkiye de pasif ötanazi uygulandığını, bu rakamın kanser ya da yoğun bakım ünitelerinde %60 lara vardığını ve bunun tek nedeninin, çarpık sağlık sistemi olduğunun belirtmiştir. Fincancı ya göre yetersiz kaynaklar, hastanelerdeki eksik yatak sayısı, tıbbi cihazların eksikliği, personel sayısının yetersizliği, ya da  ilaca  ulaşmadaki  sıkıntılar,  insanların  ölüme  terk  edilmesine  yol açmaktadır.  Birçok  hekim  ve  hemşire,  mide  sondasının  çıkarılması, respiratörün kapatılması gibi aktif bir girişimin, hukuki ve etik bakımdan tartışmasız olarak  pasif ötanazi  olarak kabul edilmesini anlamakta güçlük çektiklerini  belirtmişler,  yoğun  bakım  ünitelerinde  çalışanlar  da  tıbbi eylemlerinin aktif ya da pasif ötanazi olarak nitelenebileceği endişesi ya da baskısı altında olduklarını ifade etmişlerdir.  Pasif ötanazinin suç olup olmadığı konusunda doktrinde farklı görüşler bulunmaktadır. Hastanın rızasının bulunması halinde pasif ötanazinin suç olmayacağını savunan  birinci  görüşe  göre  hastanın  iradesi  asıl  olduğundan,  hastanın tedaviyi  veya  müdahaleyi  reddettiği  hallerde,  hekimin  bu  müdahaleyi yapmayarak  hastanın  ölümünü  sağlaması  cezalandırılmaz.  Çünkü  burada                                                  olursa sakın resüsite etmeyin, yeniden canlandırmayın  hastaya DNR demek, hastaya bir nevi pasif ötanazi demektir, yani hastanın solunumu durduğunda hastayı respiratöre bağlamamak anlamına geliyor. Fakat hastayı, bir şekilde bunu bilmeyen ya da başındaki yazıyı unutmuşsak ya da bu hastanın ileri evre kanser olduğunu bilmeyen bir doktor varsa orada, hastayı panik halinde resüsite eder, respiratör bağlar ve hastanın solunum desteği geldiğinden itibaren de hasta belki aylarca, 6 ay, 1 yıl yaşayabilir.  Tıp Ceza Hukukunun Güncel Sorunları başlıklı V. Türk Alman Tıp Hukuku Sempozyumunda soru cevap kısmında aktarılmıştır. Öztürk, s.129-130. 80  Gürleyen, Bade,(2007), Türkiye  Pasif Ötanazi  Cenneti, Bizim Sağlık, Metropol 34, http://www.bizimsaglik.com/c/ho.asp?id=4229, (06.01.2015), s.1. 81   Gürleyen, a.g.e.,s.1. 82  Namal, a.g.e.,s.45. 1500Ankara Üni. Hukuk Fak. Dergisi, 65 (4) 2016: 1481-1516  Demirörs - Hızal hasta otonomisine uyulması söz konusudur. Bu görüşe göre hasta hastaneye gitmeye zorlanamayacağı gibi, hastaneye gitmiş bir hasta da tedavi için zorlanamaz.  Hastanın  tıbbi  müdahaleye  rıza  göstermemesi  sonucunda, hekimin  müdahale  etmemesi  sebebiyle  ölmesi  halinde  pasif  ötanazi  söz konusu olacaktır. Bu sebeple pasif ötanazi suç değildir.  Bu görüşü savunan bazı yazarlara göre de TCK da ilgilinin rızasının düzenlemiş olması ötanaziye yasal bir zemin hazırlamıştır. Yine bu görüş taraftarı bazı yazarlar ise ülkemiz tarafından da onaylanan Biyoloji ve Tıbbın Uygulanması Bakımından İnsan Hakları ve İnsan Haysiyetinin Korunması Sözleşmesinin (Biyotıp Sözleşmesi)85 iç hukuk düzenlemesi haline geldiğini ve bu sebeple sözleşmenin 5. maddesi gereğince, sağlık alanında herhangi bir müdahalenin, ilgili kişinin bu müdahaleyi özgürce ve bilgilendirilmiş bir şekilde onaylamasından sonra yapılabileceğini ve kişinin bu onayını her zaman serbestçe geri alabileceğini kabul etmektedirler. Dolayısıyla hastanın ölümü geciktirecek veya engelleyecek tedaviyi reddetmesinin de mümkün olabileceğini, bu sebeple Hasta Hakları Yönetmeliğinin 24. maddesindeki  tedavi başlamışsa, yaşamı veya yaşamsal önemi olan organlardan birisini tehdit eden acil bir durum varsa, rızanın geri alınması mümkün değildir  ifadesinin  sözleşmeye  aykırı  olması  sebebiyle  uygulanamayacağını belirtmektedirler.  Bu görüş doğrultusunda kişinin kendisine uygulanacak tedaviye rıza gösterme veya tedaviyi ret hakkının hekimin iyileştirme ödevinden daha üstün ve  korunması  gereken  bir  hak  olduğunu,  dolayısıyla  pasif  ötanazinin                                                  83  Hakeri, Hakan, (2011), Hasta Hakları ve Ceza Hukuku İlişkisi, II.Uluslararası Sağlık Hukuku Sempozyumu 13-14 Kasım 2009 İstanbul,XII Levha Yayınları, İstanbul, (Hasta Hakları), s.69. Aynı yönde Ünver, Yener, (2011), TCK da Sağlık Personelinin Ceza Hukuku Sorumluluğuna Yol Açabilecek Hükümler,II.Uluslararası Sağlık Hukuku Sempozyumu 1314 Kasım 2009 İstanbul, XII Levha Yayınları, İstanbul, (Ceza Sorumluluğu), s.94. 84 Öztürk, Bahri/ Erdem, Mustafa Ruhan, (2013), Uygulamalı Ceza Hukuku ve Güvenlik Tedbirleri Hukuku, 13. Baskı, Seçkin Yayınevi, Ankara, s.238; Öztürk, a.g.e.,ss. 104-108. 85  Sözleşme Türkiye tarafından 03.12.2003 tarih ve 5013 sayılı Kanun ile uygun bulunup onaylanmıştır. 86  Centel,  Nur/  Zafer,  Hamide/  Çakmut,  Özlem,  (2011),Türk  Ceza  Hukukuna  Giriş, Yenilenmiş ve Gözden Geçirilmiş,7. Bası, Beta Yayınları, İstanbul, (Ceza Hukuku) s.327; Yenerer Çakmut, Özlem, (2010), Hastanın Tedaviyi Reddetme Veya Durdurma Hakkı, Kuzey  Kıbrıs  Türk  Cumhuriyeti  Girne-Amerikan  Üniversitesi  Sağlık  Hukuku Sempozyumu, 2-3 Mart 2009 Girne/KKTC, Adalet Yayınevi, Ankara, (Tedaviyi Ret),ss. 5759.   1501Türk Ceza Hukuku Açısından...  Ankara Üni. Hukuk Fak. Dergisi, 65 (4) 2016: 1481-1516  uygulanmasında da yasal bir engel bulunmadığını ve bu sebeple hekimin cezalandırılmaması gerektiğini savunan yazarlar da bulunmaktadır.  Bu görüşün savunucularından bir başka yazar, suistimalleri engelleyici önlemlerin kanunen sıkı suretle düzenlenmek koşulu ile, bilimsel anlamda ötanazi konusu eylemlerin hatta aktif ötanazinin kanunlarla düzenlenmesi gerektiğini, ancak bu düzenlemelerin hekimin tedaviyi/müdahaleyi ret hakkı ile de bağdaştırılması gerektiğini ifade etmektedir. Bu görüşe göre; pasif ötanazinin veya öğretide dolaylı ötanazi olarak adlandırılan tıbbi müdahale biçimlerinin,  gerekli  aydınlatma  yükümlülüğünün  yeterince  yerine getirilmesine dayalı hukuken geçerli rıza ve tıbbi müdahalenin geçerlilik koşulları  bulunduğu  sürece,  ceza  hukukunu  ilgilendiren  bir  boyutu bulunmamaktadır ve konu hastanın tedaviyi red hakkı çerçevesinde çözülmesi                                                  87  Hakeri, Hakan, Hekimlerin Cezai Sorumluluğu,Tıbbi Müdahaleden Kaynaklanan Hukuki Sorumluluk, Sempozyum, 16-17 Ocak 2009 Mersin, Bildiriler, Mersin Barosu Yayınları, Şen Matbaa, Ankara, (Sorumluluk), s.69;Ekici Şahin, Meral,(2012), Ceza Hukukunda Rıza, XII Levha Yayınları, İstanbul, ss. 279-280; Gencer, Zafer Adem, (2014),Ceza Hukuku Kapsamında Tıbbi Müdahalelerin Hukuka Uygunluğu, Bilge Yayınevi, Ankara, s.104.    Bazı yazarlar Almanya da pasif ötanazinin, tıbbi tedavinin hukuken kabul edilmiş bir sınırı olarak kabul edildiğini ve hatta bazı durumlarda zorunlu olduğunu belirtmektedirler. Ölümün kısa sürede gerçekleşme ihtimali karşısında, hastanın sağlık sorunlarının artık tedavi edilemeyeceğinin anlaşılması ve ölümcül sürece artık dönüşü olmayan bir şekilde girilmesi halinde pasif ötanazi söz konusu olabilecektir.Rosenau,Henning, (2008), Aktif Ötanazi, Çev. Ali İhsan Erdağ, Tıp Ceza Hukukunun Güncel Sorunları, V. Türk Alman Tıp Hukuku Sempozyumu, Türkiye Barolar Birliği Yayınları, Ankara, s.111.   Alman Federal Yüksek Mahkemesi de son kararlarında, tedaviden kaçınmak, tedaviyi sınırlamak  ve  tedavinin  yarıda  kesilmesi  aracılığıyla  ölüme  yardımda  artık  hastanın iradesine öncelik tanımaktadır.Brunhöber, Beatrice, Ceza Hukuku ve Hukuk Felsefesi Bakış Açısından Ölüme Yardım, Tıp/Sağlık Hukuku, Karşılaştırmalı Güncel Cezahukuku Serisi 14, Çev. Ünver, Yener, (2014), Seçkin Yayınları, ss.217-218. Alman Federal Yüksek Mahkemesi 25.06.2010 tarihli kararında:  Eğer hastanın gerçek veya farazi rızasına uygun düşüyorsa (Alman Medeni Kanunu paragraf 1901a) ve tedavi olmaksızın ölüme yol açan bir hastalık sürecini akışına bırakmaya yarıyorsa, ihmal suretiyle ölüme yardım, başlamış bir tıbbi tedavinin sınırlanması veya sona erdirilmesi (tedavinin kesilmesi) hukuka uygundur. Tedavinin kesilmesi hem ihmal suretiyle hem de icrai bir hareketle gerçekleştirilebilir. Bir insanın  hayatını  hedef  alan,  tedavinin  kesilmesiyle  ilgili  olmayan  müdahaleler,  rıza sebebiyle hukuka uygun kabul edilemez.  diyerek ölüme yardım eylemini, hayatta tutma veya hayatın uzatılması bakımından uygun olan bir tedavinin kesilmesi neticesinde ölümcül bir hastalığın kendi seyrine bırakılmasıyla sınırlı tutmuştur. Magnus, Dorothea, Ölüme Yardım ve Demans, Tıp/Sağlık Hukuku, Karşılaştırmalı Güncel Ceza hukuku Serisi 14, Çev. Öz, Kerem, (2014), Seçkin Yayınları, s.223. 88  Ünver, Yener, (2007), Hekimin Cezai Sorumluluğu, Roche Sağlık Hukuku Günleri, 1. Tebliğler,(Hekim), ss.127-128. 1502Ankara Üni. Hukuk Fak. Dergisi, 65 (4) 2016: 1481-1516  Demirörs - Hızal gerekmektedir. Hasta Hakları Yönetmeliği hükümlerinde gerek dolaylı (m. 5/b ve 1292) gerek doğrudan ötanaziyi yasaklayan hükümler bulunmakla (m.1393) birlikte, bunun kanuni bir düzenleme olmadığı ve ceza hukuku anlamında  yönetmelikle  bir  yasaklama  getirilemeyeceği  gözden  uzak tutulmamalıdır.Yazara göre; adı geçen yönetmeliğin tedaviyi reddetme ve durdurma başlıklı 25. maddesi hükmüne bakıldığında,13. maddeden farklı olarak pasif ötanazinin hastanın rızası ile yapılabileceğini düzenlenmiştir. Hasta Hakları Yönetmeliği nin 25. maddesine göre;  Kanunen zorunlu olan haller dışında ve doğabilecek olumsuz sonuçların sorumluluğu  hastaya  ait  olmak  üzere;  hasta  kendisine  uygulanması planlanan  veya  uygulanmakta  olan  tedaviyi  reddetmek  veya durdurulmasını  istemek  hakkına  sahiptir.  Bu  halde  ,tedavinin uygulanmamasından  doğacak  sonuçların  hastaya  veya  kanuni temsilcilerine veyahut yakınlarına anlatılması ve bunu gösteren yazılı belge alınması gerekir. Bu hakkın kullanılması, hastanın sağlık kuruluşuna tekrar müracaatında hasta aleyhine kullanılamaz.  Pasif ötanazinin hukuka uygun olduğunu savunan bir başka görüşe göre, bu uygulama bazı gerekçelerle insan haklarına aykırılık teşkil etmemektedir. Bu görüşe göre hastalığı iyileştirme kabiliyeti bulunmayan, hastalığın verdiği ümitsiz ve ıstıraplı anları uzatma anlamına gelen tedavi faydasız ve değersiz niteliktedir.  Ayrıca  yapılan  tedavi  hastanın  daha  fazla  ıstıraplı  günler geçirmesine yol açmaktadır. Böyle bir durumdaki hastaya tıbbi yardımın, iradesine aykırı bir şekilde sürdürülmesi AİHS nin 3. maddesindeki insan onuruyla bağdaşmayan kötü muamele vasfındadır.Ancak bu görüşe karşın,                                                  89  Ünver, Ötanazi, s.39. 90  01.08.1998 tarih ve 23420 sayılıRG de yayımlanarak yürürlüğe girmiştir. 91   İlkeler  başlıklı Madde 5/b: Herkesin yaşama, maddi ve manevi varlığını koruma ve geliştirme hakkını haiz olduğu ve hiçbir merci veya kimsenin bu hakkı ortadan kaldırmak yetkisinin olmadığı bilinerek,hastaya insanca muamelede bulunulur.   92   Tıbbi Gereklilikler Dışında Müdahale Yasağı  başlıklı Madde 12: Teşhis, tedavi veya korunma  maksadı olmaksızın,ölüme  veya  hayati  tehlikeye  yol  açabilecek  veya  vücut bütünlüğünü ihlal edebilecek veya akli veya bedeni mukavemeti azaltabilecek hiçbir şey yapılamaz ve talep de edilemez.  93   Ötanazi Yasağı  başlıklı Madde 13-  Ötanaziyasaktır.Tıbbi gereklerden bahisle veya her ne suretle olursa olsun, hayat hakkından vazgeçilemez. Kendisinin veya bir başkasının talebi olsa dahil, kimsenin hayatına son verilemez.  94  Ünver, Ötanazi, s.43-44. 95  Güven, a.g.e., ss.148-149.   1503Türk Ceza Hukuku Açısından...  Ankara Üni. Hukuk Fak. Dergisi, 65 (4) 2016: 1481-1516  AİHM, Pretty v. Birleşik Krallık kararında Sözleşmenin  yaşayan bir belge olarak dinamik ve esnek yorumu  esasını benimsediğini; ancak yapılacak herhangi bir yorumun  Sözleşmenin temel amaçlarına uygun  ve  insan haklarının korunmasına ilişkin bir sistem olmasıyla tutarlı  olması gerektiğini belirterek, her ikisi de demokratik toplumlar tarafından saygı gösterilen temel değerleri  yansıtan  normlar  olan  Sözleşmenin  3.  maddesi  hükmünün Sözleşmenin 2. maddesi hükmüyle uyumlu şekilde yorumlanmasının zorunlu olduğunu ifade etmiştir. Mahkemeye göre Sözleşmenin 2. maddesi hükmü her şeyden önce, kişinin ölmesine yol açabilecek öldürücü kuvvet kullanılmasını yahut başkaca davranışta bulunulmasını yasaklamaktadır ve bir bireye kendi ölümüne izin vermesi yahut ölümünü kolaylaştırması için bir Devletten talepte bulunmasına dair herhangi bir hak tanımamaktadır. Pasif ötanazinin suç olduğunu kabul eden görüşlerden birisine göre ise Hasta Hakları Yönetmeliğinin 13. maddesi ötanaziyi açıkça yasakladığından, tıbbi  vasiyetle  hastaya  tedaviyi  reddetme  imkânı  tanıyan  ve  hekimi sorumluluktan kurtaran durum yasaklanmıştır. Yine pasif ötanazinin suç olduğunu savunan bir başka yazara göre ötanaziyi bir  hak  olarak iddia edenler bunu  onurlu  bir ölümle ilişkilendirirler. Ancak insanın nasıl ve ne zaman öleceğini belirlemesini bir hak olarak kabul eden bir kişisel otonomi anlayışı, insanı diğer insanlardan soyutlayan ve manevi varlığını zayıflatan bir yalnızlaştırmaya yol açacaktır. Bu görüşe göre ceza hukuku bakımından ise devletin intihara hukuken müdahale etmiyor oluşu intiharın bir hak olduğu anlamına gelmemektedir. Dolayısıyla intihara yardım eden kişi bir haksızlık gerçekleştirmiş olmaktadır. Benzer bir görüşe göre ötanazinin kabulü, her ne kadar hukuken bu anlamda olmasa da, kişilerin intihara özendirilmesi ve intiharın  meşrulaştırılması  gibi  bir  anlama  gelebileceğinden  savunulması mümkün değildir.  Bizim de katıldığımız üçüncü görüşü savunan yazarlara göre ise kişinin ihmali davranışla gerçekleştirilen pasif ötanaziye rıza göstermesi fiili hukuka                                                  96  Gemalmaz, Mehmet Semih, (2010), Ulusalüstü İnsan Hakları Hukukunun Genel Teorisine Giriş, 7. Baskı, Legal Yayınevi, İstanbul, s.151. 97  Gemalmaz, a.g.e., s.151. 98  Doğan, Cahit, (2011), Tedaviyi Kabul Etmeme ve Durdurma Hakkı, II.Uluslararası Sağlık Hukuku Sempozyumu 13-14 Kasım 2009 İstanbul, XII Levha Yayınları, İstanbul, s.352. 99  Maden, Mehmet, Avrupa İnsan Hakları Mahkemesinin Ötanazi ile İlgili Kararları Hakkında Bir Değerlendirme, Tıp Hukuku Dergisi, Cilt. 2, Sayı. 3, ss.14-29. 100  Taneri, Gökhan, (2014), Hasta Hakları, Bilge Yayınevi, Ankara, s.25. 1504Ankara Üni. Hukuk Fak. Dergisi, 65 (4) 2016: 1481-1516  Demirörs - Hızal uygun hale getirmemektedir. İlgilinin rızasının geçerli olamayacağı bazı haller vardır. İlgilinin rızasının bir hukuka uygunluk nedeni olarak kabul edilebilmesi için öncelikle üzerinde mutlak surette tasarrufta bulunabileceği bir hakkın bulunması gerekir. Ülkemizde yaşama hakkı vazgeçilmez olup kişinin  üzerinde  tasarrufta  bulunabileceği  bir  hak  niteliğinde  değildir. Devletin  sadece  bireyin  serbestçe  yararlanmasını  garanti  altına  almak amacıyla tanıdığı haklar, serbestçe tasarruf edilebilen haklardan olup, kişinin kendi yaşamı ve vücudu üzerinde, fiziki bütünlükte devamlı bir zaafa neden olan veya herhangi bir şekilde kanuna, kamu düzenine ve ahlaka aykırı bulunan tasarrufları yasaktır. Çünkü fiziki bütünlük sadece bireyin kendisi yönünden değil, aileye, topluma ve devlete karşı olan görevlerini yerine getirebilmesi yönünden de önemli kabul edilmiştir.                                                  101  Özbek,  Veli  Özer/  Kanbur,  M.  Nihat/  Doğan,  Koray/  Bacaksız,  Pınar/  Tepe,  İlker, (2013),Türk Ceza Hukuku Genel Hükümler, Güncellenmiş ve Genişletilmiş 4. Baskı, Seçkin Yayınları, Ankara, (Genel Hükümler), s.340, dn.380; Hızal, Sevinç Arslan, (2015),Kamu Hastaneleri Birliği Yönetiminin Hukuki Yapısı ve Yöneticilerin Tıbbi Organizasyondan Kaynaklanan Ceza Sorumluluğu, Yayımlanmamış Doktora Tezi, DEÜ Sosyal Bilimler Enstitüsü Kamu Hukuku Anabilim Dalı, İzmir, ss.200-201;Apaydın a göre TCK nda ötanazi ile ilgili herhangi bir hüküm bulunmadığı için pasif ötanazide de fail insan öldürmeden sorumlu olacaktır. Daha önce TCK nun 1997 Tasarısının 137. maddesinde  Acıyı Dindirme Saiki  başlığı ile ötanazi bağımsız suç sayılmış ancak anılan maddeye hem eski hem 5237 sayılı TCK da yer verilmemiştir. Yazara göre ötanazide failin saiki, kasten insan öldürmeden tamamen farklı olduğu yani mağdurun acısına son vermek saikıyla hareket ettiği için kasten insan öldürme suçuna göre daha hafif bir cezayla cezalandırılması gerekir. Bu sebeple bağımsız bir suç tipi olarak düzenlenmesi gerekmektedir.Apaydın, Cengiz, (2011), Olası Kastla İnsan Öldürme Suçu, Suç ve Ceza Ceza Hukuku Dergisi, Sayı 2, ss.46-47. 102  Centel/ Zafer/ Çakmut, Ceza Hukuku, s.319;Özgenç, İzzet, (2013),Türk Ceza Hukuku Genel Hükümler, Gözden Geçirilmiş ve Güncellenmiş 8. Bası, Seçkin Yayınları, (Ceza Hukuku), s.340. 103  Toroslu, ss.176-178. Bazı yazarlara göre kişinin yaşama hakkı üzerinde mutlak tasarruf yetkisi yoktur. Vücut bütünlüğü üzerinde, şeref ve haysiyet üzerindeki tasarruf yetkisi ise sınırlıdır. Koca, Mahmut, (2006), YTCK da Hukuka Uygunluk Sebepleri, CHD Ceza Hukuku Dergisi, Yıl 1, Sayı 1, s.144. 104  Toroslu, ss.176-178.Aynı yönde Soyaslan, Doğan, (2012),Ceza Hukuku Özel Hükümler, Gözden  Geçirilmiş  9.  Baskı,  Ankara,  s.149;Yenerer  Çakmut,  Özlem,(2007),  Tıpta Aydınlatma ve Rıza, Roche Sağlık Hukuku Günleri,1 Tebliğler, I. Baskı, (Aydınlatma), s.2.Hakeri kişinin kendisini yaralaması veya öldürmeye teşebbüs etmesi eylemlerinin cezalandırmayı gerektirmediğini, dolayısıyla kendi vücudu üzerinde tasarruf yetkisinin bulunduğunu ancak bu eylemlere üçüncü bir kişinin katılması halinde cezasızlığın bu kadar mutlak olmadığını belirtmektedir. Hakeri, Hakan, (2014),Ceza Hukuku Genel HükümlerTemel Bilgiler, 11. Baskı, Seçkin Yayınevi, Ankara, (Temel Bilgiler), s.248.   1505Türk Ceza Hukuku Açısından...  Ankara Üni. Hukuk Fak. Dergisi, 65 (4) 2016: 1481-1516  Anayasa nın  17.  maddesinde,  kimsenin  rızası  olmadan  vücut bütünlüğüne  dokunulamayacağı  belirtilmiştir.  Ancak  hasta  tedaviye  rıza gösterdikten sonra, rızayı geri almak isterse, Hasta Hakları Yönetmeliğinin 24.  maddesinde  de  belirtildiği  üzere,  bu  ancak  tıbbi  yönden  sakınca bulunmaması şartına bağlı olarak gerçekleşebilir. Eğer tıbbi yönden sakınca varsa, tıbbi müdahaleye başlandıktan sonra hastanın rıza göstermemesi geçerli olmaz, hekimin tedavi yahut müdahaleyi tamamlaması gerekir. Tıbbi yönden sakınca bulunmayan hallerde ise hastanın usulüne uygun şekilde rızasını geri alması hekimin sorumluluğunu doğurmaz.  Burada üzerinde durulması gereken dördüncü ihtimal, hastanın rızasının bulunmadığı veya hastanın rızasını açıklayacak durumda olmadığı hallerde hastaya pasif ötanazi uygulanması durumudur. İradesini ortaya koyamayacak durumda  bulunan bir hastaya  sağlanan yaşam desteğinin çekilmesi veya hastanın  kalbi  durduğunda  yeniden  canlandırma  (CPRkardiopulmonerresüsitasyon) yapılmaması eylemi ceza hukuku bakımından nasıl değerlendirilecektir? Bu konuda doktrinde görüş birliği bulunmaktadır. Pasif ötanazi, hastanın rızası olmaksızın hekim tarafından tek taraflı olarak uygulandığı takdirde, ihmal suretiyle öldürmenin söz konusu olacağı ve hekimin kasten öldürme suçundan  dolayı  cezalandırılacağı  birçok  yazar  tarafından  kabul edilmektedir. Ceza hukuku açısından esasen icrai davranışla işlenen bir suç, ihmali bir hareketle gerçekleştirilecek olursa  ihmal suretiyle icra suçu  ndan bahsedilir. Kasten öldürme suçunun ihmali davranışla işlenmesi Türk Ceza Kanunu nun 83. maddesi ile mevzuatımıza ilk defa girmiş bulunan bir suç tipidir.  Önceki  kanunumuz  döneminde  böyle  açık  bir  hüküm bulunmamaktaydı. TCK nın 83. maddesi ile yapılan düzenlemede, kişinin ölüm  neticesine  sebebiyet  veren  ihmal  niteliğindeki  davranışının  icrai davranışa eşdeğer olması halinde cezalandırılacağı öngörülmüştür. İhmalden                                                  105  Artuk/ Yenidünya, s.139-140. 106  Demirbaş, a.g.e., s.324, Gökcan, a.g.e., s.62; Hakeri ye göre pasif ötanazi hastanın rızası olmaksızın, hekim tarafından resen gerçekleştirildiği takdirde hekim, garantör sıfatını taşıması nedeniyle ihmal suretiyle kasten öldürme suçunun faili olacaktır. Bunun dışında pasif  ötanazi,  hastanın  tedaviyi  ret  hakkını  kullanması  söz  konusu  olduğundan cezalandırılmamalıdır. Hakeri, Hakan, (2010), Hekimlerin Cezai Sorumluluğu, Kuzey Kıbrıs Türk Cumhuriyeti Girne-AmerikanÜniversitesi Sağlık Hukuku Sempozyumu, 2-3 Mart 2009 Girne/KKTC, Adalet Yayınevi, Ankara, s.6;Hakeri, Tıp Hukuku, s.789; Aynı yönde Gencer,a.g.e., s.104. 107  Hakeri, a.g.e., s.304. 1506Ankara Üni. Hukuk Fak. Dergisi, 65 (4) 2016: 1481-1516  Demirörs - Hızal kasıt, ceza hukuku anlamında  taksir , yani özensizlik, dikkatsizlik değil; hareketin şekli olarak ihmaldir. Ancak her ihmali hareketle öldürme neticesine sebep olan kimsenin kasten öldürmeden sorumlu tutulması kabul edilmemekte, bunun için ek birtakım unsurlar aranmaktadır. Bu ek unsurların başında  garantörlük  gelmektedir. Buna göre,  hareketsiz kalan bir kimseyi bir neticeden dolayı hukuken sorumlu tutmaya müsaade eden  yakın ilişki ye garantörlük  adı verilmektedir 108. Kanunumuza göre, garantörlük bir kanun hükmünden, sözleşmeden veya öngelen tehlikeli eylemden kaynaklanabilir (TCK m. 83). Ancak bir görüşe göre  83.  maddenin  1.  fıkrasında  bahsedilen   yükümlülük   kavramının,  kanuni  düzenlemelerden  veya  sözleşmelerden   kaynaklanabileceğini belirten  2.  fıkra,  bu  şekliyle  eksik  olmuştur.  Aynı  görüşe  göre  fail üzerindeki  yükümlülük,   hukuktan/hukuki  düzenlemelerden  doğan yükümlülük  olarak geniş anlaşılmalı veya sadece  yükümlülük  kavramına yer verilmekle yetinilmelidir.  Kanun  kavramı kabul edilerek yapılacak dar yorum, kasten öldürme suçunun ihmali davranışla işlenmesi fiilleriyle ilgili ortaya çıkabilecek sorunları çözmekten uzak kalacaktır. Başka bir görüşe göre de buradaki kanuni yükümlülük, geniş anlamda kanuni düzenleme olarak anlaşılmalı ve yargı kararları da bu kapsamda kabul edilmelidir. Biz de, bu görüşe paralel olarak öğretide birçok yazar tarafından savunulan,  kanun  teriminin geniş olarak yorumlanması, KHK, tüzük, yönetmelik, yönerge ve genelgeyi  de  içeren  konuyla  ilgili  mevzuat  anlamında  kabul  edilmesi gerektiği görüşüne katılmaktayız.                                                   108  Hakeri, a.g.e.,s.305. 109  Şen, Ersan,(2006), Yeni Türk Ceza Kanunu Yorumu Cilt.1 (Madde 1-Madde 140),Vedat Kitapçılık, İstanbul, s.264. 110  Şen,  a.g.e.,  s.264.  Bazı  yazarlar  belli  bir  icrai  davranışta  bulunmak  hususundaki yükümlülüğün örf ve adetten kaynaklanamayacağını vurgulamaktadırlar. Özbek/ Kanbur/ Doğan/ Bacaksız/ Tepe, Genel Hükümler, s.229. 111  Ünver, Hekim, s.127. 112  Artuk, Mehmet Emin/Gökcen, Ahmet/ Yenidünya, Ahmet Caner, (2014),Ceza Hukuku Genel Hükümler, 8. Baskı, AdaletYayınevi, Ankara, (Genel Hükümler), s.238;Özbek, Veli Özer/Kanbur, M. Nihat/ Doğan, Koray/ Bacaksız, Pınar/ Tepe, İlker, (2013), Türk Ceza Hukuku Özel Hükümler, Seçkin Yayınları, Genişletilmiş ve güncellenmiş 5. Baskı, Ankara, (Özel  Hükümler),  s.162;Gökcen,  Ahmet/  Balcı,  Murat,  (2012),  Kasten  Öldürme  ve Yaralama Suçlarının İhmali Davranışla İşlenmesi (TCK m. 83,88), CHD Ceza Hukuku Dergisi, Yıl 7, Sayı 18, s.19;Gökcan,a.g.e., s.528.Bazı yazarlar kanun kelimesini hukuki yükümlülük  olarak  kabul  ederek  hukuki  yükümlülüğün  ceza  hukukundan kaynaklanabileceği gibi kamu hukukunun diğer dallarından, özel hukuktan, hatta idari bir   1507Türk Ceza Hukuku Açısından...  Ankara Üni. Hukuk Fak. Dergisi, 65 (4) 2016: 1481-1516  Buna  göre  kamuda  çalışan  hekimler  hastaların  yaşam  ve  sağlıkları bakımından garantördürler, yani onlara yönelik tehlikeleri bertaraf etmek zorundadırlar.  Hekimlerin  garantör  olmalarının  temelinde  toplumdaki bireylerin  sağlıklı  bir  hayat  sürme  hakkı  bulunmaktadır.  Adil  toplum düzeninde yaşayan insan, herhangi bir sebeple sağlığının bozulması halinde, kendisine  gerekli  tıbbi  müdahalede  bulunularak  sağlığına  yeniden kavuşabileceğinden  emin  olmalıdır.  Dolayısıyla  bir  kamu  hizmeti  sunan sağlık kurumu personeli, herhangi bir sebeple sağlığı bozulmuş olan kişiye tıbbi müdahalede bulunmakla görevlidir.  Özel  hastanelerde  çalışan  hekimlerin  de  kanundan  kaynaklanan garantörlüğü bulunmaktadır. Bu durum Hususi Hastaneler Kanunu nun 32. maddesinin  ani bir arıza veya kaza neticesinde müstacelen tedaviye muhtaç olan şahısların hususi hastanelere müracaat veya nakillerinde hastanece derhal  acele  tedavilerini  yapmak  mecburidir   hükmünden  kaynaklanmaktadır.  İkinci olarak, hekimler bir sözleşme dolayısıyla da garantör olabilirler. Resmen görevli olmayan veya acil bir durumla karşı karşıya bulunmayan hekim de açık veya zımni bir sözleşme ile veya hastanın tedavisini gönüllü olarak  üstlenmek  suretiyle  garantör  haline  gelir.  Son  olarak,  üçüncü garantörlük  şekli  olan   öngelen tehlikeli  eylem   ile  de  hekim  garantör olabilir. Örneğin, hastaya yanlış bir tedavi uygulayarak onu tehlikeli bir duruma sokan hekim, bu hareketi ile garantör olur.  Kasten öldürme suçunun icrai davranış ile işlenmesi ve bu suçun ihmali davranış  ile  işlenmesi  konusunda  mağdur  bakımından  bir  farklılık bulunmadığından yukarıda yaptığımız açıklamalar burada da geçerlidir. TCK m. 83 bakımından, sağlık çalışanının sorumlu tutulabilmesi için, ihmalinin kasti olması gerekir. Yani, hasta için ihmali bir davranışta bulunan                                                  emirden ya da yargı kararından kaynaklanabileceğini belirtirler.Dönmezer, Sulhi/ Erman, Sahir, (1997), Nazari ve Tatbiki Ceza Hukuku, Genel Kısım, C:I, 12. Bası, İstanbul, s.479;Hafızoğulları, Zeki/ Özen, Muharrem, (2012), Türk Ceza Hukuku Genel Hükümler, Tıpkıbasım 5. Baskı, US-A Yayıncılık, Ankara, s.212.Bazı yazarlar ise kanun kelimesinden sadece  kanuni  düzenlemenin  anlaşılması  gerektiğini  belirtmektedirler.Yaşar/  Gökcan/ Artuç, a.g.e., s.2804. 113  Özgenç, Ceza Hukuku, s.219.  114  Hakeri, Tıp Hukuku, s.794. 115  Hakeri, Tıp Hukuku, s.795. 116  Hakeri, Tıp Hukuku, s.795. 1508Ankara Üni. Hukuk Fak. Dergisi, 65 (4) 2016: 1481-1516  Demirörs - Hızal sağlık personeli açısından TCK m. 83 uygulanacak; ancak hastanın ölmesini istemediği halde, ihmali bir davranışı olan sağlık personeli hakkında TCK m. 85 uygulanacaktır. Butün bu bilgiler ışığında kanaatimizce yukarıda değinilen Anestezi ve Reanimasyon ünitelerinde gerçekleştirilen uygulamanın hastanın iradesini yansıtan bir pasif ötanazi olarak değerlendirilmesi mümkün değildir. Çünkü öncelikle burada hastanın bilinci açıkken vermiş olduğu bir rıza söz konusu değildir,  kanaatimizce  böyle  bir rıza  söz  konusu  olsa bile  yaşam  hakkı üzerinde  tasarrufta  bulunulabilecek  haklardan  değildir.  İkinci  olarak dindirilemeyen acı ve ıstırap mevcut değildir çünkü hastanın bilinci kapalıdır. Hekimin  hangi  hastaya  yeniden  canlandırma  uygulanmayacağına  hangi kriterlere göre ve nasıl (tek başına veya kurul halinde) karar verdiği belirsizdir. Yukarıda  ayrıntılı  bir  şekilde  açıkladığımız  gibi  ülkemizdeki  yasal düzenlemeler  bakımından  böyle  bir  fiilin  suç  sayılacağı  tartışmasızdır. Bununla birlikte, pasif ötanazinin suç sayılmadığı hukuk sistemlerinde bir yasal düzenlemenin varlığında bile, bu tür uygulamaları engellemek üzere konunun  çok  sıkı  şekil  şartlarına  bağlanması  gerektiği  düşüncesindeyiz. Nitekim doktrinde de pasif ötanaziyi intihara yardım, talep üzerine adam öldürme  ve  özellikle  aktif  ötanazi  eylemlerinden  ayırmak  ve  aynı  kap içerisinde eriterek suiistimal edilmesine engel olmak için, ötanazinin yalnızca teknik güvenlik normlarıyla birlikte, örneğin bir komisyonun karar vermesi, özgür rızanın alınması, hastalığın iyileşme olanağının bulunmaması ve aynı zamanda  bu  hastalığın  kişiye  ağır  acı  ve  ıstırap  vermesi  durumunda uygulanabilecek bir kurum olduğu, her isteyen kişinin öldürülmesinin ötanazi sayılmaması gerektiğini belirtilmektedir. Ötanazi tartışmalarının temelinde tedavisi mümkün olmayan bir hastalığa yakalanmış  kişinin  kendi  rızası  doğrultusunda,  acı  ve  ıstıraplarının dindirilerek  onurlu  bir  şekilde  yaşamının  sonlandırılması  düşüncesi  yer almaktadır. Ancak kanaatimizce burada bahsedilen  onur  kavramının, hasta kişinin yaşamının sonlandırılması ile  onurlu bir ölüm  olarak değil de acı ve ıstıraplarının  dindirilerek  doğal  ölüm  anına  kadar  konforlu  bir  yaşam sağlanarak  onurlu bir yaşam  olarak anlaşılması gerekir. Tıbbın teknolojik gelişmelere  paralel  olarak  hızla  geliştiği  bir  çağda,  tedavisi  olmayan                                                  117  Ünver, Yener, (2009), Doktorların Malpraktis Nedeniyle Ceza Hukuku Sorumluluğu ve Malpraktis-Komplikasyon Ayırımı, Tıbbi Müdahaleden Kaynaklanan Hukuki Sorumluluk, Sempozyum, 16-17 Ocak 2009 Mersin, Bildiriler, Mersin Barosu Yayınları, Şen Matbaa, Ankara, s.369.    1509Türk Ceza Hukuku Açısından...  Ankara Üni. Hukuk Fak. Dergisi, 65 (4) 2016: 1481-1516  hastalıklarda bile hastanın acı ve ıstırabının dindirilmesi ve doğal ölüm anına kadar iyi bir bakım ve destekle olabildiğince konforlu bir şekilde yaşamını sürdürülebilmesi mümkündür. Bu amaçla son yıllarda geriatri ve ağrı giderici tedavilerin  uygulandığı  algoloji  alanında  çalışmalar  yoğunlaştırılmış  ve özellikle palyatif bakım klinikleri oluşturulmaya başlanmıştır. Sosyal devlet anlayışı  içinde  bu  tür  hastalara  gerekli  bakımın  en  iyi  koşullar  içinde sunulması ayrıca Devletin görevidir. Dolayısıyla özellikle pasif ötanazinin yasal olarak uygulanabilmesi için hukuki düzenlemeler yapılması gerektiğini savunmak yerine ötanazinin uygulanması talebini ortaya çıkarabilecek kötü sosyal  ve  medikal  koşulların  düzeltilmesi  gerektiği  düşüncesindeyiz. Üzerinde durulması ve tartışılması gereken konu ötanazinin suç olmaktan çıkarılması için Türk Ceza Kanununda ne tür yasal düzenlemeler yapılması gerektiği olmamalı, ötanazi talebinin ortaya çıkmasını sağlayan koşulların neler  olduğunun  ve  nasıl  düzeltilebileceğinin  tıbbi,  etik,  psikolojik  ve sosyolojik yönden araştırılması olmalıdır. SONUÇ Yukarıda  yapılan  açıklamalardan  da  anlaşılacağı  üzere;  gerek  aktif ötanazi gerek pasif ötanazinin uygulanması kişinin yaşamına doğrudan veya dolaylı olarak bir müdahale teşkil etmektedir. Bu sebeple ötanazi kavramı yalnızca hukuk bilimi tarafından incelenen bir konu olmayıp, disiplinlerarası bir kavram olması sebebiyle, tıp biliminin, felsefe ve etik gibi diğer sosyal bilim dallarının da tartışma konusu olmuş ve olmaya da devam etmektedir. Yaşam hakkı, kişinin diğer haklara sahip olmasının bir ön koşulu olması sebebiyle gerek ulusal gerekse uluslararası düzenlemelerde yerini bulmuş, vazgeçilemez,  temel  bir  haktır.  Yaşam  hakkının  kapsamı  içinde değerlendirilen,  kişinin  kendi  geleceğini  belirleme  hakkının  kapsamının genişletilmesi  halinde  suistimale  kapı  aralayacak  sonuçların  doğması muhtemeldir. Ötanazinin,  kişinin  yaşamına  doğrudan  müdahale  niteliğinde gerçekleştirilen  uygulanma  şekli  göz  önüne  alındığında,  gerek  ulusal  ve gerekse  uluslararası  düzenlemelerle  bağdaşmadığı  açıktır.  TCK nın  26. maddesinin 2. fıkrasında da belirtildiği üzere kişi ancak üzerinde mutlak tasarruf edebileceği bir hakkına ilişkin olarak geçerli bir şekilde rızasını açıklayabilir. Yaşam hakkı kişinin üzerinde mutlak tasarrufta bulunabileceği bir hak değildir. Dolayısıyla ilgilinin rızasının hem aktif ötanazide hem de pasif  ötanazide  bir  hukuka  uygunluk  sebebi  sayılamayacağı  ve  suçun 1510Ankara Üni. Hukuk Fak. Dergisi, 65 (4) 2016: 1481-1516  Demirörs - Hızal oluşacağı düşüncesindeyiz. İlgilinin rızası olmaksızın böyle bir uygulamanın yapılmasında  ise,  artık  aktif  ve  pasif  ötanaziye  ilişkin  tartışmalar yapılmaksızın, doğrudan kasten öldürme ve ihmal suretiyle kasten öldürme suçlarının tartışılması gerektiği kanaatindeyiz. Ancak günümüzde gerek ülkemizde gerekse dünyada hastanın tedaviyi ret hakkı kapsamında ve rızası doğrultusunda pasif ötanazinin uygulanması halinde  hekimin  cezalandırılmaması  gerektiği  görüşü  yoğun  bir  biçimde tartışılmakta ve hatırı sayılır derecede taraftar bulmaktadır. Hatta Hollanda ve Belçika  gibi  bazı  ülkelerde  bu  konuda  yasal  düzenlemeler  yapılmış durumdadır. Kanaatimizce istismara açık bir kavram olması sebebiyle konuya hassasiyetle yaklaşılması gerekmektedir. Bu yönde pozitif bir düzenlemenin yapılması halinde bile pasif ötanazi uygulamasının çok sıkı şekil şartlarına bağlı olması gerekeceği açıktır. Özellikle tıbbi gelişmelerin çok hızlı bir şekilde yaşandığı bir çağda  tedavisi mümkün olmayan hastalık  kavramının güncel bilgiler ışığında yeniden ele alınması gerekecektir. Bununla birlikte yanlış tanı konulması ihtimalinin de yok sayılamayacağı bilimsel gerçekliği göz ardı edilmemelidir. Ayrıca hastanın hastalığının da verdiği psikolojik etkiyle böyle bir karar vermesi halinde, bu kararın gerçek iradesini yansıtıp yansıtmadığını tespit edebilmek çok kolay olmayacaktır. Kanaatimizce asıl olarak hasta için onurlu bir ölüm yerine onurlu bir yaşamı sürdürebilecek koşulların sağlanması öncelikli olmalıdır. Bu en temel insan hakkı olan yaşam hakkının bir gereğidir.",
     "Kaynakça": "Alan Akcan, Esra, (2013), Türk Hukukunda Ötanazi, Ötanazi, Ed. Çağatay Üstün, Ege Üniversitesi Basımevi, Sayı. 122, İzmir, ss.97-141. Apaydın, Cengiz, (2011),Olası Kastla İnsan Öldürme Suçu, Suç ve Ceza Ceza Hukuku Dergisi, Sayı 2, ss.1-91. Artuk, Mehmet Emin, (1994), İntihar ve İntihara Yardım Suçu Üzerine Bir Deneme, Selçuk Üniversitesi Hukuk Fakültesi Dergisi, Cilt:4, Sayı:1-2, Konya, ss.113-142. Artuk,  Mehmet  Emin,  (1994),  Mukayeseli  Hukuk  ve  Türk  Hukukunda İntihara İkna ve Yardım Suçu, Marmara Üniversitesi Hukuk Fakültesi Araştırmaları,Cilt:1-8, Sayı:1-3, ss.7-60. Artuk,  Mehmet  Emin,  (1992-1993),  Talep  Üzerine  Öldürme,  Marmara Üniversitesi Hukuk Fakültesi Araştırmaları, Cilt:7, Sayı:1-3, s.19 vd.   1511Türk Ceza Hukuku Açısından...  Ankara Üni. Hukuk Fak. Dergisi, 65 (4) 2016: 1481-1516  Artuk, Mehmet Emin/ Yenidünya, Ahmet Caner, (2011),Ötanazi,Hukuk ve Etik Boyutuyla Ötanazi,Der: Nur Centel,12 Levha Yayınları,İstanbul, ss.107-140.  Artuk, Mehmet Emin/ Gökçen, Ahmet/Yenidünya, Ahmet Caner, (2009),Türk Ceza Kanunu Şerhi,Cilt:3,Turhan Kitabevi,Ankara. Artuk, Mehmet Emin/ Gökçen, Ahmet/ Yenidünya, Ahmet Caner, (2014), Ceza Hukuku Genel Hükümler, 8. Baskı, AdaletYayınevi, Ankara. Bayraktar,  Köksal,  (1972),Hekimin  Tedavi  Nedeniyle  Cezai Sorumluluğu,(Doktora Tezi),İstanbul. Brunhöber,  Beatrice,  (2014),  Ceza  Hukuku  ve  Hukuk  Felsefesi  Bakış Açısından Ölüme Yardım, Tıp/Sağlık Hukuku, Karşılaştırmalı Güncel Ceza Hukuku Serisi 14, Çev. Ünver, Yener, Seçkin Yayınları, ss.205218. Centel, Nur/ Zafer, Hamide/ Çakmut, Özlem, (2011),Kişilere Karşı İşlenen Suçlar, C:1, 2. Baskı, Beta Yayınları, İstanbul. Centel, Nur/Zafer, Hamide/ Çakmut, Özlem, (2011),7. Bası, Beta Yayınları, İstanbul. Demirbaş, Timur, (2014),Ceza Hukuku Genel Hükümler, Seçkin Yayınları, Ankara. Doğan,  Cahit,  (2011),  Tedaviyi  Kabul  Etmeme  ve  Durdurma  Hakkı, II.Uluslararası Sağlık Hukuku Sempozyumu 13-14 Kasım 2009 İstanbul, XII Levha Yayınları, İstanbul, ss.307-357. Dönmezer, Sulhi/ Erman,Sahir, (1997), Nazari ve Tatbiki Ceza Hukuku, Genel Kısım, C:I, 12. Bası, İstanbul. Ekici Şahin, Meral, (2012),Ceza Hukukunda Rıza, XII Levha Yayınları, İstanbul. Erem, Faruk, (1985),Ümanist Doktrin Açısından Türk Ceza Hukuku Özel Hükümler,Cilt:4,Ankara. Gemalmaz, Mehmet Semih, (2010),Ulusalüstü İnsan Hakları Hukukunun Genel Teorisine Giriş, 7. Baskı, Legal Yayınevi, İstanbul. Gencer, Zafer Adem, (2014),Ceza Hukuku Kapsamında Tıbbi Müdahalelerin Hukuka Uygunluğu, Bilge Yayınevi, Ankara.  1512Ankara Üni. Hukuk Fak. Dergisi, 65 (4) 2016: 1481-1516  Demirörs - Hızal Gökcan, Hasan Tahsin, (2014),Tıbbi Müdahaleden Doğan Hukuki ve Cezai Sorumluluk, 2. Baskı, Seçkin Yayınları, Ankara. Gökcen,  Ahmet/  Balcı,  Murat,  (2012),  Kasten  Öldürme  ve  Yaralama Suçlarının İhmali Davranışla İşlenmesi (TCK m. 83,88), CHD Ceza Hukuku Dergisi, Yıl 7, Sayı 18, ss.7-30.  Gürleyen, Bade, (2007), Türkiye  Pasif Ötanazi  Cenneti, Bizim Sağlık, Metropol  34,  http://www.bizimsaglik.com/c/ho.asp?id=4229, (06.01.2015). Güven,Kudret,  (2000),Kişilik  Hakları  ve  Ötanazi,Nobel  Yayın Dağıtım,Ankara. İnceoğlu, Sibel, (1999),Ölme Hakkı Ötanazi,İstanbul. Hafızoğulları,  Zeki/  Özen,  Muharrem,  (2012),Türk  Ceza  Hukuku  Genel Hükümler, Tıpkıbasım 5. Baskı, US-A Yayıncılık, Ankara. Hakeri, Hakan, (2014),Ceza Hukuku Genel Hükümler-Temel Bilgiler, 11. Baskı, Seçkin Yayınevi, Ankara. Hakeri, Hakan, (2011), Hasta Hakları ve Ceza Hukuku İlişkisi, II. Uluslararası Sağlık Hukuku Sempozyumu 13-14 Kasım 2009 İstanbul, XII Levha Yayınları, İstanbul, ss. 65-84. Hakeri, Hakan, (2010), Hekimlerin Cezai Sorumluluğu,Kuzey Kıbrıs Türk Cumhuriyeti Girne-Amerikan Üniversitesi Sağlık Hukuku Sempozyumu, 2-3 Mart 2009 Girne/KKTC, Adalet Yayınevi, Ankara, ss.1-34. Hakeri, Hakan, (2009), Hekimlerin Cezai Sorumluluğu,Tıbbi Müdahaleden Kaynaklanan  Hukuki  Sorumluluk,  Sempozyum,  Bildiriler,  Mersin Barosu Yayınları, Şen Matbaa, Ankara, ss.61-147. Hakeri, Hakan, (2015),Tıp Hukuku,10. Baskı,Seçkin Yayıncılık, Ankara. Hakeri, Hakan / Ünver, Yener/ Yenerer Çakmut, Özlem, (2010),Tıp/Sağlık Hukuku Mevzuatı,Seçkin Yayıncılık,Ankara. Hızal, Sevinç Arslan, (2015), Kamu Hastaneleri Birliği Yönetiminin Hukuki Yapısı  ve  Yöneticilerin  Tıbbi  Organizasyondan  Kaynaklanan  Ceza Sorumluluğu,  Yayımlanmamış  Doktora  Tezi,  DEÜ  Sosyal  Bilimler Enstitüsü Kamu Hukuku Anabilim Dalı, İzmir. Koca, Mahmut, (2006), YTCK da Hukuka Uygunluk Sebepleri, CHD Ceza Hukuku Dergisi, Yıl 1, Sayı 1, ss.115-148.   1513Türk Ceza Hukuku Açısından...  Ankara Üni. Hukuk Fak. Dergisi, 65 (4) 2016: 1481-1516  Maden, Mehmet, (2013), Avrupa İnsan Hakları Mahkemesinin Ötanazi ile İlgili Kararları Hakkında Bir Değerlendirme, Tıp Hukuku Dergisi, Cilt. 2, Sayı. 3, ss.11-30. Magnus,  Dorothea,  Ölüme  Yardım  ve  Demans,  Tıp/Sağlık  Hukuku, Karşılaştırmalı Güncel Ceza hukuku Serisi 14, Çev. Öz, Kerem, (2014), Seçkin Yayınları, ss.219-233. Meran,  Necati,  (2005),Yeni  Türk  Ceza  Kanununda  Kişilere  Karşı Suçlar,Seçkin Yayıncılık,Ankara. Namal, Arın, (2013), Etik Açıdan Ötanazi ve Türleri,Ötanazi, Ed. Üstün, Çağatay, Ege Üniversitesi Basımevi, Sayı. 122, İzmir, ss.31-76. Oder, Bertil Emrah, (2011),Hak ve Özgürlükler Temelinde Ötanazi: Anayasa Hukuku  Bakımından  Bir  Değerlendirme  Hukuk  ve  Etik  Boyutuyla Ötanazi, Der:Centel, Nur, 12 Levha Yayınları,İstanbul,ss.1-26. Oğuz,  Yasemin,  (2001),  Ötanaziye  Etik  Yaklaşım,Tıp  Etiği  Açısından Yaşamın  Son  Döneminde  Karar  Verme  Süreçleri,Medikal  Etik (Doğum,Ölüm  Süreçleri  ve  Yaşamın  Anlamı,Ed:Hatemi,  Hüsrev/ Doğan, Hanzade,İstanbul. Ömeroğlu, Ömer, (1993), Ötanazi, Türkiye Barolar Birliği Dergisi,Sayı:2, ss.187-205. Özen,  Muharrem/  Şahin,  Meral  Ekici,  (2010),  Ötanazi,  Ankara  Barosu Dergisi,S:4,ss.15-36. Özbek, Veli Özer/ Kanbur, M.Nihat/Doğan, Koray/ Bacaksız, Pınar/ Tepe, İlker, (2013),Türk Ceza Hukuku Genel Hükümler, Güncellenmiş ve Genişletilmiş 4. Baskı, Seçkin Yayınları, Ankara.  Özbek, Veli Özer/ Kanbur, M.Nihat/ Doğan, Koray/ Bacaksız, Pınar/ Tepe, İlker,  (2013),Türk  Ceza  Hukuku  Özel  Hükümler,  Seçkin  Yayınları, Genişletilmiş ve güncellenmiş 5. Baskı, Ankara. Özgenç,  İzzet,  (2013),Türk  Ceza  Hukuku  Genel  Hükümler,  Gözden Geçirilmiş ve Güncellenmiş 8. Bası, Seçkin Yayınları, Ankara. Özkara,  Erdem,  (2008),  Ötanaziye  Farklı  Bir  Bakış:  Belçika da ÖtanaziUygulaması ve Ülkemizdeki Durum, Türkiye Barolar Birliği Dergisi,Sayı:78,"
}