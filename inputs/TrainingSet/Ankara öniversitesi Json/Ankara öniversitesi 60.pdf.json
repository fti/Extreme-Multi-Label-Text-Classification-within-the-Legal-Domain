{
     "Tip": "Makale",
     "Dergi İsmi": "Ankara Üni. Hukuk Fak. Dergisi",
     "Üniversite İsmi": "",
     "Gün": "27",
     "Ay": "10",
     "Yıl": "2020",
     "Cilt": "69",
     "Sayı": "03",
     "Başlık": "DOLANDIRICILIK SUÇUNUN BİLİŞİM SİSTEMLERİNİN ARAÇ OLARAK KULLANILMASI SURETİYLE İŞLENMESİ",
     "Title": "Committing Fraud By Using Information Systems as a Tool",
     "Yazar İsmi": [
          "Fulya KORKMAZ"
     ],
     "Danışman İsmi": "",
     "Anahtar Kelimeler": [
          "Dolandırıcılık",
          "bilişim sistemi",
          "bilişim sistemlerinin araç olarak kullanılması",
          "ağırlaştırıcı neden",
          "dolandırıcılık suçunun bilişim sistemlerinin araç olarak kullanılması suretiyle işlenmesi"
     ],
     "Keywords": [
          "Fraud",
          "information system",
          "using information systems as a tool",
          "aggravating cause",
          "comitting fraud by using information systems as a tool"
     ],
     "Özet": "Dolandırıcılık  suçu,  5237  sayılı  Türk  Ceza  Kanunu nda  Kişilere  Karşı Suçlar” arasında Malvarlığına Karşı Suçlar” başlığı altında 157 ila 159. maddeler arasında düzenlenmiştir. Bu suç malvarlığına karşı işlenen suçların tipik örneğini oluşturmaktadır ve günümüzde en çok işlenen suçların başında gelmektedir. Bununla birlikte; bilişim teknolojisindeki gelişmelerin etkisiyle, dolandırıcılık suçu son yıllarda akla gelmeyecek yöntemlerle işlenir hale gelmiş; bu ise, neredeyse herkesin bu suçun mağduru olabilme ihtimalini güçlendirmiştir. Gerçekten de; bilişim sistemlerinin hayatın birçok alanında kullanılması, hem dolandırıcılara daha geniş bir hareket alanı yaratmakta hem de  en  açıkgözlü  kişilerin  dahi  bu  suçun  mağduru  olabilmesine  imkân tanımaktadır. Suçun işlenişini kolaylaştırdığından, dolandırıcılığın bilişim sistemlerinin araç olarak kullanılması suretiyle işlenmesi TCK m.158/1-f de ağırlaştırıcı neden olarak öngörülmüştür.",
     "Abstract": "Fraud has been regulated in the Turkish Penal Code No.5237, under the title of  Crimes Against Property and  among  Crimes Against Persons , between articles 157 and 159. This is a typical example of crimes against property and also it has been one of the most committed crimes in recent years. By  the  effect  of  technological  developments,  this  crime  has  become committing  with  unimaginable  methods  and  this  has  undoubtedly strengthened the possibility of being a victim of this crime. It is clear that the use of information systems in many areas of life gives fraudsters a wider range of movement and also allows even the most open-eyed people to be the victim of this crime. Using information systems as a tool facilitates comitting fraud, therefore, it has been stipulated as an aggravating cause in Turkish Penal Code art.158 / 1-f.",
     "Metin": "Dolandırıcılık suçu, tipik bir malvarlığına karşı suçtur ve üzerinde en çok tartışma bulunan suçlardan da biridir.2 Esasen, dolandırıcılık fiili uzun bir süre  hırsızlık  fiili  olarak  değerlendirilmiş  ve  ayrı  bir  suç  olarak düzenlenmemiştir. Ancak; ticari hayattaki gelişmelerin etkisi ve yağmalama içgüdüsünün artması ile birlikte modern hayatta bu fiil daha çok işlenir hale gelmiş,3  bu  gelişmelerin  sonucu  olarak  da  1791  tarihli  Fransız  Ceza Kanunu nda  ilk  kez,  dolandırıcılık  (escroquerie)  ayrı  bir  suç  olarak düzenlenmiştir.4 Geçmişte yapılan sosyolojik araştırmalar; iletişim araçlarındaki artış, sanayi  ve  ticaret  alanındaki  gelişmeler,  şaşırtıcı  boyutlardaki  bilimsel buluşlar, mal üretimindeki hızlanma, paranın değerindeki artış gibi faktörlerin                                                  Makalenin Geliş Tarihi: 10.09.2020, Makalenin Kabul Tarihi: 27.10.2020. 1   TOROSLU, Nevzat, Ceza Hukuku Özel Kısım, Savaş Yayınevi, Ankara, 2019, s.178. 2   GIURATI, Giovanni, Trattato di Diritto Penale, Delitti Contro La Proprietà, Volume XI, Milano, 1913, s.309. 3   MANTOVANI, Ferrando, Diritto Penale Parte Speciale II, Delitti Contro Il Patrimonio, CEDAM, Vicenza, 2016, s.205; ANTOLISEI, Francesco, Manuale di Diritto Penale Parte Speciale-I, Giuffrè Editore, Milano, 2016, s.472. 4   AMBROISE-CASTÉROT, Coralie, Droit Pénal Spécial et des Affaires, Gualino, Lextenso Éditions, 2008, s.259-260 1416Ankara Üni. Hukuk Fak. Dergisi, 69 (3) 2020: 1415-1436     Dolandırıcılık Suçunun Bilişim Sistemlerinin… dolandırıcının hareket alanını genişlettiğini ortaya koymuştur. Günümüzde ise, bu sebepler ile dolandırıcıların her türlü isteklerini karşılama ve rahat bir yaşantıya  sahip  olma  yönündeki  arzularının  birleşmesi  sonucu,  bu  suçu işleyenlerin sayısında ciddi bir artış görülmektedir.5  Bu makalede, teknolojik gelişmelerin etkisiyle hızla yaygınlaşan ve ayrı bir suç olarak düzenlenmesi dahi tartışılabilecek nitelikte olan, dolandırıcılık suçunun bilişim sistemlerinin araç olarak kullanılması suretiyle işlenmesi ele alınacaktır. I.  DOLANDIRICILIK SUÇUNUN KANUNDAKİ DÜZENLENİŞİ Dolandırıcılık suçu 5237 sayılı Türk Ceza Kanunu nda (TCK) Kişilere Karşı Suçlar arasında, Malvarlığına Karşı Suçlar başlığı altında 157 ila 159. maddeler arasında düzenlenmiştir. TCK m.157 de dolandırıcılık suçunun basit şekli düzenlenmiş olup,6 ağırlaştırıcı nedenleri 158. maddede, 3 fıkra halinde düzenlenmiştir.7 Ancak, ilk fıkrada a dan l ye kadar 12 bent halinde;                                                  5   GIURATI, s.310. 6   TCK m.157 ye göre; Hileli davranışlarla bir kimseyi aldatıp, onun veya başkasının zararına olarak, kendisine veya başkasına bir yarar sağlayan kişiye bir yıldan beş yıla kadar hapis ve beşbin güne kadar adlî para cezası verilir.  7   TCK m.158 e göre;  (1) Dolandırıcılık suçunun; a) Dinî inanç ve duyguların istismar edilmesi suretiyle, b) Kişinin içinde bulunduğu tehlikeli durum veya zor şartlardan yararlanmak suretiyle, c) Kişinin algılama yeteneğinin zayıflığından yararlanmak suretiyle, d) Kamu kurum ve kuruluşlarının,  kamu  meslek  kuruluşlarının,  siyasi  parti,  vakıf  veya  dernek  tüzel kişiliklerinin  araç  olarak  kullanılması  suretiyle, e)  Kamu  kurum  ve  kuruluşlarının zararına olarak, f) Bilişim sistemlerinin, banka veya kredi kurumlarının araç olarak kullanılması suretiyle, g) Basın ve yayın araçlarının sağladığı kolaylıktan yararlanmak suretiyle, h) Tacir veya şirket yöneticisi olan ya da şirket adına hareket eden kişilerin ticari  faaliyetleri  sırasında;  kooperatif  yöneticilerinin  kooperatifin  faaliyeti kapsamında, i) Serbest meslek sahibi kişiler tarafından, mesleklerinden dolayı kendilerine duyulan güvenin kötüye kullanılması suretiyle, j) Banka veya diğer kredi kurumlarınca tahsis edilmemesi gereken bir kredinin açılmasını sağlamak maksadıyla, k) Sigorta bedelini almak maksadıyla, l) (Ek: 24/11/2016-6763/14 md.) Kişinin, kendisini kamu görevlisi veya banka, sigorta ya da kredi kurumlarının çalışanı olarak tanıtması veya bu kurum ve kuruluşlarla ilişkili olduğunu söylemesi suretiyle, İşlenmesi halinde, üç yıldan on yıla kadar hapis ve beşbin güne kadar adlî para cezasına hükmolunur. (Ek cümle: 29/6/2005 – 5377/19 md.; Değişik: 3/4/2013-6456/40 md.) Ancak, (e), (f), (j), (k) ve (l) bentlerinde sayılan hâllerde hapis cezasının alt sınırı dört yıldan, adli para cezasının miktarı suçtan elde edilen menfaatin iki katından az olamaz.  (2) Kamu görevlileriyle ilişkisinin olduğundan, onlar nezdinde hatırı sayıldığından bahisle ve belli bir işin gördürüleceği vaadiyle aldatarak, başkasından menfaat temin eden kişi, yukarıdaki fıkra hükmüne göre cezalandırılır.  (3) (Ek fıkra: 24/11/2016-6763/14 md.) Bu madde ile 157 nci maddede yer alan suçların, üç 1417Fulya KORKMAZ                                     Ankara Üni. Hukuk Fak. Dergisi, 69 (3) 2020:1415-1436  kullanılan vasıta, aldatılan süjenin durumu, failin ve/ya mağdurun niteliği, failin maksadı, hile şekli gibi ölçütler esas alınarak çok sayıda ağırlaştırıcı neden öngörülmüştür. Hatta, öyle ki; söz konusu nitelikli hallerin sayısı ve kapsamı  birlikte  değerlendirildiğinde,  suçun  basit  şekliyle  işlenmesi neredeyse imkânsız hale gelmiştir. TCK m.159 da ise suçun hafifletici nedeni düzenlenmiştir.8  Dolandırıcılık suçuna özelliğini veren ve onu malvarlığına karşı işlenen diğer suçlardan ayıran, mağdurun hileli olarak elde edilen rızasıdır. Nitekim, bu suçta mağdurun iradesi hileli davranışlarla sakatlanmaktadır ve böylelikle mağdurun  malvarlığı  bakımından  zararlı  olan  ve  başkalarının  malvarlığı bakımından yararlı olan bir tasarrufun, mağdur tarafından gerçekleştirilmesi sağlanmaktadır.9 Dolayısıyla, bu suç mağdurun katılımıyla işlenebilen bir suçtur.10  Dolandırıcılık  suçu,  kişilerin  mamelekî  hakları  ile  birlikte  irade özgürlüğünü  de  ihlal  etmektedir  (reato  plurioffensivo).11  Kanun  koyucu mamelekî hakların korunmasına üstünlük tanıyarak suçun hukukî konusunu mamelekî haklar olarak belirlemiştir.13 Bu suçun maddî konusu; taşınır ve                                                  veya daha fazla kişi tarafından birlikte işlenmesi hâlinde verilecek ceza yarı oranında; suç işlemek için teşkil edilmiş bir örgütün faaliyeti çerçevesinde işlenmesi hâlinde verilecek ceza bir kat artırılır.  8   TCK m.159 a göre; (1) Dolandırıcılığın, bir hukuki ilişkiye dayanan alacağı tahsil amacıyla işlenmesi halinde, şikayet üzerine, altı aydan bir yıla kadar hapis veya adlî para cezasına hükmolunur.  9   TOROSLU, Özel Kısım, s.178,179; Bkz. EREM, Faruk, Dolandırıcılık, Güzel İstanbul Matbaası, Ankara, 1956, S.4. 10  PALAZZO, Francesco, Corso di Diritto Penale, Parte Generale, G. Giappichelli Editore, Torino, 2006, s.360; RAMACCI, Fabrizio, Corso di Diritto Penale, G. Giappichelli Editore, Torino, 2007, s.581-582. 11  MANTOVANI, s.205; Ayrıca bu konuda bkz. MANZINI, Vincenzo, Trattato di Diritto Penale Italiano, Delitti Contro Il Patrimonio, UTET, Tornino, 1948, s.556; ANTOLISEI, s.472; PIERGALLINI, Carlo, Reati Contro Il Patrimonio, Estratto dal VII Volume del Trattato Teorico- Pratico di Diritto Penale, Diretto da F. PALAZZO E C.E PALIERO, Reati Contro la Persona e Contro il Patrimonio, a cura di Francesco Vigano e Carlo Piergallini, G. Giappıchelli Editore, Torino, 2015, s.643-644; GIOVAGNOLI, Roberto, Studi di Diritto Penale,  Parte  Speciale,  Giuffrè Editore,  Milano,  2008,  s.428-429;  TRINCI, Alessandro/FARINI, Sara, Diritto Penale, Parte Speciale, DIKE, Giuridica Editrice, Roma, 2016, s.723; SELÇUK, Sami, Dolandırıcılık (Evrimi- Suç Genel Kuramı İçindeki Yeri), Öztürk Matbaası, İstanbul, 1982, s.68. 12  ÖZBEK, Veli Özer/DOĞAN, Koray/BACAKSIZ, Pınar/TEPE, İlker, Türk Ceza Hukuku Özel Hükümler, Seçkin Yayınevi, Ankara, 2018, s.710. 13  Hukukî  konunun  tespiti  konusunda  bkz.  TOROSLU,  Nevzat,  Cürümlerin  Tasnifi Bakımından Suçun Hukukî Konusu, Savaş Yayınevi, Ankara, 2019, s.218 vd. 1418Ankara Üni. Hukuk Fak. Dergisi, 69 (3) 2020: 1415-1436     Dolandırıcılık Suçunun Bilişim Sistemlerinin… taşınmaz maldır.14 Taşınır mal hiçbir ekonomik değeri olmayan ancak pasif süje  bakımından  manevi  değeri  olan  bir  şey  de  olabilir.15  Bu  suç  fail bakımından  bir  özellik  göstermez,16  ancak  failin  belirli  niteliklere  sahip olması kanunda ağırlaştırıcı neden sayılmıştır (TCK m.158/1-h,i).17 Suçun mağduru, ihlal edilen ve malvarlığını oluşturan varlıkların sahibi kişi veya kişilerdir.18 Belirtmek gerekir ki; aldatılan kişi ile malvarlığı bakımından zarara  uğrayan  kişinin  aynı  olması  gerekmez.19  Ancak,  aldatılan  kişinin başkasına ait varlıklar üzerinde tasarruf yetkisi olmalıdır.20 Aksi takdirde, dolandırıcılık suçundan değil, hırsızlık veya güveni kötüye kullanmadan söz edilir.21 TCK m. 157 de dolandırıcılık suçu şu şekilde düzenlenmiştir. Hileli davranışlarla bir kimseyi aldatıp, onun veya başkasının zararına olarak, kendisine veya başkasına bir yarar sağlayan kişiye bir yıldan beş yıla kadar hapis ve beşbin güne kadar adlî para cezası verilir.                                                  14  HAFIZOĞULLARI, Zeki/ÖZEN, Muharrem, Türk Ceza Hukuku Özel Hükümler, Kişilere Karşı Suçlar, US-A Yayıncılık, Ankara, 2018, s.402. 15  GÖKÇEN, Ahmet/BALCI, Murat, Dolandırıcılık Suçu, MÜHF, HAD, C.14, S.1-2, Y.2008,  s.25. 16  KOCA, Mahmut/ÜZÜLMEZ, İlhan, Türk Ceza Hukuku Özel Hükümler, Adalet Yayınevi, Ankara, 2018, s.688;  ÖZBEK/DOĞAN/BACAKSIZ/TEPE, s.710. 17 TOROSLU, Özel Kısım, s.180; ÖZBEK/DOĞAN/BACAKSIZ/TEPE, s.710-711; TEZCAN, Durmuş/ERDEM, Mustafa Ruhan/ÖNOK, Murat, Teorik ve Pratik Ceza Özel Hukuku, Seçkin Yayınevi, Ankara, 2018, s.792. 18  TOROSLU, Özel Kısım, s.186. 19  MANTOVANI, s.208; TOROSLU, Özel Kısım, s.186. 20  TOROSLU, Özel Kısım, s.186; ÖZGENÇ,  İzzet, Ekonomik Çıkar Amacıyla İşlenen Suçlar, Seçkin Yayınevi, Ankara, 2002, s.30. 21  ERDEM, Mustafa Ruhan, Yeni Türk Ceza Kanununda Malvarlığına Karşı Suçlar, http://www.ceza-bb.adalet.gov.tr/makale.htm,  ET:  19.11.2018,  s.537;  Öğretide  bu konuda verilen bir örnek şu şekildedir: (A), pırlanta yüzüğünün temizlenmesi konusunda kuyumcu (K) ile konuşur ve yüzüğünü ona bırakır. (K), bir saat sonra gelip alabileceklerini ifade eder. (A) işlerini halledemezse şoförünü gönderip aldıracağını söyler. Bu konuşmalara kulak misafiri olan (C), arkadaşı (E) ye durumu anlatır, yaptıkları plan çerçevesinde (E), (A) nın otomobiline benzer bir araçla giderek, kendisini (A) nın şoförü olarak tanıtır ve yüzüğü (K) dan alır. Bu olayda, dolandırıcılık suçu gerçekleşir, çünkü (K) fer i zilyet de olsa (A) adına hareket edebilmektedir. Buna karşılık; (C), havalimanında (A) nın dalgın bir şekilde arkası dönük oturduğunu görerek, ücretle valiz taşıyan (E) yi çağırıp, (A) nın valizini göstererek valizlerimi al gel der, valizin sahibiymiş gibi hareket eder, (E) nin kendisini takip etmesini sağlarsa ve bu yolla valizi mal edinirse, hırsızlık suçunu işlemiş olur. Zira burada (E), belirli bir ölçüde kandırılmakla birlikte, valiz üzerinde ne zilyetliği ne de tasarruf anlamında bir yetkisi mevcuttur  (Bkz. YENİDÜNYA, Caner, Dolandırıcılık Suçunun  Maddi  Unsurları  Üzerine  Bir  Değerlendirme,  https://caneryenidunya.com/dolandiricilik-sucunun-maddi-unsurlari/, ET:16.11.2019). 1419Fulya KORKMAZ                                     Ankara Üni. Hukuk Fak. Dergisi, 69 (3) 2020:1415-1436  Görüldüğü üzere; kanunda hileye ilişkin bir açıklamaya yer verilmemiş, yalnızca  hileli  davranışların  bir  kimseyi  aldatması  gerektiğinden  söz edilmiştir.  Mülga  765  sayılı  TCK nun  dolandırıcılığı  düzenleyen  503. maddesinde de hile açıklanmamıştı; fakat yürürlükteki kanundan farklı olarak hile ve desisenin bir kimseyi kandırabilecek nitelikte olması aranmıştı.22 Hemen belirtelim ki; 765 sayılı TCK nın dolandırıcılığı düzenleyen 503/1. maddesinin  ilk  halinde,  başkalarının  iyiniyetinden  yararlanılması  şartı aranmaktayken, daha sonra 1990 yılında yapılan bir değişiklikle bu şarttan vazgeçilmiştir ve 5237 sayılı TCK da da bu şart aranmamıştır. Esasen sosyal bilincin  değişmesiyle  paralel  olarak  ticari  özgürlüğe  sahip  olmakla başkalarının iyiniyetini suiistimal etmek birbiriyle karıştırılmıştır. Buna bağlı olarak  devletin  aptalları  korumak  gibi  bir  yükümlülüğü  olmadığı düşüncesinden daha saf veya zekâsı düşük süjelerin de korunması gerektiği,  hatta bu kişilerin daha fazla korunmaya ihtiyaç duydukları düşüncesi hâkim olmaya başlamıştır. Tüm bu gelişmelerin ceza hukukuna yansıması ise, hileli davranışların bir kimseyi aldatmış olmasının (hataya düşürmesinin) yeterli sayılması şeklinde olmuştur. Gerçekten de mülga TCK da aranan hilenin bir kimseyi kandırabilecek nitelikte olması şartı ile, basit sayılabilecek bir hilenin veya  soyut  bir  yalanın  ceza  yaptırımını  gerektirmeyeceği  sonucuna varılıyordu. Ancak; 5237 sayılı Kanun da böyle bir ayrıma gerek duyulmadan hileli davranışların bir kimseyi aldatmış olmasının yeterli görülmesi, özel hukuk-ceza  hukuku  hilesi  (frode  civile-frode  penale)  ayrımına  ilişkin tartışmaların da büyük ölçüde değerini yitirmesi anlamına gelmektedir.24  Durum  böyle  olsa  da  bu  ayrımın  tamamen  ortadan  kalktığı  iddia edilemez. Aksi takdirde; esasen özel hukuk sorunundan ibaret olan basit bir hilenin bir kimseyi aldatması halinde, aynı zamanda ceza hukuku sorunu oluşturacağı yönünde bir yargıya ulaşılır. Oysa ki; hilenin ceza yaptırımını gerektirmesi için belirli bir ağırlıkta olması ve özel hukuktaki yaptırımların                                                  22  765 sayılı TCK nda 1990 yılında yapılan değişiklik sonrası dolandırıcılığı düzenleyen m.503/1 e göre, Bir kişiyi kandırabilecek nitelikte hile ve desiseler yaparak hataya düşürüp onun veya başkasının zararına, kendisine veya başkasına haksız bir menfaat sağlayan kişiye bir yıldan üç yıla kadar hapis ve sağladığı haksız menfaatin bir misli kadar ağır para cezası verilir. 23  Mehaz Kanun Zanardelli den alınarak düzenlenen mülga 765 sayılı TCK m.503/1 in ilk haline göre; Her kim bir kimseyi hulus ve saffetinden bilistifade kandıracak mahiyette sanialar veya hileler yaparak hataya düşürüp o kimsenin veya aharın zararına kendisine veya başkasına haksız bir menfaat temin ederse üç aydan üç seneye kadar hapis ve iki yüz elli liradan aşağı olmamak üzere ağır cezayı nakdi ile cezalandırılır. 24  Bkz. MANTOVANI, s.206; TOROSLU, s.182-183; Hileye ilişkin tartışmalar için bkz. EKİCİ ŞAHİN, Meral, Dolandırıcılık Suçu, Türk ve Alman Ceza Hukukuna İlişkin Karşılaştırmalı Bir İnceleme, Adalet Yayınevi, Ankara, 2019, s.189 vd. 1420Ankara Üni. Hukuk Fak. Dergisi, 69 (3) 2020: 1415-1436     Dolandırıcılık Suçunun Bilişim Sistemlerinin… yetersiz kalması gerekir.25 Ancak; çalışma konusu dolandırıcılık suçunda bilişim sistemlerinin hile aracı olarak kullanılması olduğundan, hileye ilişkin bu kadar açıklamanın yeterli olacağı kanaatindeyiz.  Dolandırıcılık suçunun oluşması için hileli davranış mağdurda bir hataya sebep olmalıdır.26 Mağdurun hatası dolandırıcılık suçunun yapısı açısından hile  ve  desise  kadar  önemli  bir  unsurdur;  öyle  ki  suçun  psişik  yönünü yansıtır.27 Mağdur, bu hatası nedeniyle malvarlığı bakımından bir zarara, buna karşılık, failin veya bir başkasının malvarlığı bakımından bir yarara neden olacak  bir  tasarruf  işlemi  gerçekleştirmelidir.  Zarar,  malvarlığına  dahil değerlerin eksilmesidir. Daha açık bir ifadeyle; malvarlığı aktif (şeyler ve alacaklar) ve pasiflerden (borçlar) oluştuğuna göre, aktiflerin azalması veya pasiflerin artması zarardır.28 Dolandırıcılık suçunun tamamlanması için failin veya başkasının bir yarar sağlamış olması gerekir. Yarar kavramı bakımından; ekonomik yararın yanı sıra davranışı gerçekleştirirken faili tatmin eden veya ona zevk veren şeyleri de bu kapsamda düşünmek gerekir.29 Yürürlükteki TCK da bu konuya ilişkin bir ifade yer almamaktadır; fakat mülga 765 Sayılı Kanun da  yararın  haksız  olması  gerektiği  ifade  edilmekteydi.30  Son düzenlemeyle bu şarttan vazgeçilmiş olması, elde edilen yararın haklı ya da haksız  olmasına  bakılmaksızın  diğer  unsurların  varlığı  halinde  fiilin dolandırıcılık suçuna vücut vereceği anlamına gelmektedir.31 Ancak, yararın bir hakka dayanması, TCK m.159 da hafifletici neden sayılmıştır. Kanunda özellikle suçu ağırlaştıran nedenlere çok geniş yer verildiği görülmektedir (TCK m.158/1-3). Bu nedenler sırasıyla, suçun;                                                    25  Hilenin özel hukukta herhangi bir vasıta ile, hatta basit bir yalan ile de gerçekleşebileceği, buna karşılık; ceza hukukunda yalana hileli hareketlerin eşlik etmesi gerektiği yönünde bkz. Doğan SOYASLAN, Ceza Hukuku Özel Hükümler, Yetkin Yayınları, Ankara, 2018, s.441. 26  MANTOVANI, s.209, MANZINI, s.591. 27  CORTESE, Giuseppe, La Struttura della Truffa, Casa Edtrice Dott. Eugnio Jovene, Napoli, 1968, s.47. 28  Bu  konuda  bkz.  ANTOLISEI,  s.387-388;  TOROSLU,  Özel  Kısım  s.131-132; HAFIZOĞULLARI/ÖZEN, Kişilere Karşı Suçlar, s.309-310; Frosali malvarlığı zararının nasıl belirleneceğini açıklarken, zarar kavramı ile doğrudan veya dolaylı olarak ekonomik malvarlığının azalmasının anlaşılması konusunda bir tereddüt bulunmadığını belirtmiştir (FROSALI, Raul Alberto, Reato Danno e Sanzioni, CEDAM, Padova, 1932-X, s.67).  29  Bu konuda bkz. ANTOLISEI, s.390; HAFIZOĞULLARI/ÖZEN, Kişilere Karşı Suçlar, s.311; TOROSLU, Özel Kısım, s.133. 30  765 Sayılı TCK m.503/1 e göre, Bir kişiyi kandırabilecek nitelikte hile ve desiseler yaparak hataya düşürüp onun veya başkasının zararına, kendisine veya başkasına haksız bir menfaat sağlayan kişiye bir yıldan üç yıla kadar hapis ve sağladığı haksız menfaatin bir misli kadar ağır para cezası verilir. 31  ANTOLISEI, s.390; HAFIZOĞULLARI/ÖZEN, Kişilere Karşı Suçlar, s.312. 1421Fulya KORKMAZ                                     Ankara Üni. Hukuk Fak. Dergisi, 69 (3) 2020:1415-1436  a) Dinî inanç ve duyguların istismar edilmesi suretiyle, b) Kişinin içinde  bulunduğu  tehlikeli  durum  veya  zor  şartlardan  yararlanmak suretiyle, c)  Kişinin  algılama  yeteneğinin  zayıflığından  yararlanmak suretiyle, d) Kamu kurum ve kuruluşlarının, kamu meslek kuruluşlarının, siyasi parti, vakıf veya dernek tüzel kişiliklerinin araç olarak kullanılması suretiyle, e) Kamu kurum ve kuruluşlarının zararına olarak, f) Bilişim sistemlerinin,  banka  veya  kredi  kurumlarının  araç  olarak  kullanılması suretiyle, g) Basın ve yayın araçlarının sağladığı kolaylıktan yararlanmak suretiyle, h) Tacir veya şirket yöneticisi olan ya da şirket adına hareket eden kişilerin ticari faaliyetleri sırasında; kooperatif yöneticilerinin kooperatifin faaliyeti  kapsamında, i)  Serbest  meslek  sahibi  kişiler  tarafından, mesleklerinden  dolayı  kendilerine  duyulan  güvenin  kötüye  kullanılması suretiyle, j) Banka veya diğer kredi kurumlarınca tahsis edilmemesi gereken bir kredinin açılmasını sağlamak maksadıyla, k) Sigorta bedelini almak maksadıyla, l) Kişinin, kendisini kamu görevlisi veya banka, sigorta ya da kredi kurumlarının çalışanı olarak tanıtması veya bu kurum ve kuruluşlarla ilişkili olduğunu söylemesi suretiyle işlenmesidir.  Ayrıca; Kamu görevlileriyle ilişkisinin olduğundan, onlar nezdinde hatırı sayıldığından bahisle ve belli bir işin gördürüleceği vaadiyle aldatarak, başkasından  menfaat  temin  etme    ve  suçun  üç  veya  daha  fazla  kişi tarafından birlikte işlenmesi veya suç işlemek için teşkil edilmiş bir örgütün faaliyeti  çerçevesinde  işlenmesi  de  suçu  ağırlaştıran  nedenler  olarak öngörülmüştür. Makalede,  dolandırıcılık  suçunun  ağırlaştırıcı  nedenlerinden;  suçun bilişim  sistemlerinin  araç  olarak  kullanılması  suretiyle  işlenmesi  ele alınacağından,  diğer  ağırlaştırıcı  nedenlere  ilişkin  bir  açıklama yapılmayacaktır.  II. BİLİŞİM SİSTEMİ KAVRAMI Dolandırıcılık suçunun bilişim sistemlerinin araç olarak kullanılması suretiyle işlenmesini ele almadan önce, bilişim sistemi kavramı ile ne anlaşılması  gerektiğini  belirlemek  gerekir.  Belirtelim  ki;  bilişim  sistemi, bilgileri otomatik işleme tabi tutan sistem olarak tanımlanmaktadır.32 Bir sistemin  bilişim  sistemi  olduğundan  söz  edebilmek  için;  verileri gönderebilme, alabilme, toplayıp depolayabilme, otomatik işlemlere tabi tutma özelliklerinin bulunması ve manyetik olması gerekmektedir.                                                  32  CENTEL, Nur/ZAFER, Hamide/ÇAKMUT, Özlem, Kişilere Karşı İşlenen Suçlar, Beta Yayıncılık, İstanbul, 2017, s.524. 1422Ankara Üni. Hukuk Fak. Dergisi, 69 (3) 2020: 1415-1436     Dolandırıcılık Suçunun Bilişim Sistemlerinin… Şüphesiz, bu kavram, bilgisayar kavramını da içermektedir. Şöyle ki; bilişim sistemi veri işlemi ve iletişimini kapsayan bir kavramken, bilgisayar veri işlemi gerçekleştiren bir anlamı içermektedir.33 Bunun yanı sıra; yazılımlar, banka ve kredi kartları, cep telefonları, elektronik imza, pos cihazları gibi bilgileri  otomatik  işleme  tabi  tutma  özelliği  bulunan  ve  manyetik  olan sistemlerin tümü bilişim sistemi kavramına dahildir. Bilişim  sistemi,  teknolojinin  gelişmesiyle  de  paralel  olarak  hayatın birçok alanında kullanılır hale gelmiştir. Bu sistemin araç olarak kullanılması dolandırıcılık suçunun işlenmesini kolaylaştırdığından, TCK nda ağırlaştırıcı neden olarak öngörülmüştür. Yani; yukarıdaki tanım çerçevesinde bilişim sistemi olarak kabul edilen sistemlerin,  dolandırıcılık suçunda hile aracı olarak  kullanılması  halinde,  fail  hakkında  daha  ağır  bir  cezaya hükmedilecektir. III. DOLANDIRICILIK  SUÇUNUN  AĞIRLAŞTIRICI  NEDENİ OLARAK;  SUÇUN  BİLİŞİM  SİSTEMLERİNİN  ARAÇ OLARAK KULLANILMASI SURETİYLE İŞLENMESİ Dolandırıcılık  suçunun  bilişim  sistemlerinin,  banka  veya  kredi kurumlarının araç olarak kullanılması suretiyle işlenmesi, TCK m.158/1f de ağırlaştırıcı neden sayılmıştır. Oysa ki; bilişim sistemleri ile banka veya kredi kurumlarının araç olarak kullanılmasının aynı madde fıkrasında bir arada düzenlenmeleri, kanun yapım tekniği bakımından doğru değildir. Zira; her ikisinin ortak tek yönü suçun işlenişini kolaylaştırmaları olup, bunun dışında bir benzerlikleri bulunmamaktadır.  Belirtelim  ki;  bilişim  sistemlerinin  kullanılması,  bir  kimsenin kandırılması  bakımından  diğer  yöntemlere  göre  daha  fazla  kolaylık sağlamaz.35 Fakat, bu yöntemle hileli davranış başarıya ulaşıp bir kimseyi kandırdığında, hiç şüphesiz, mağdurla yüz yüze gelmeyen fail bakımından bu fiili  işlemek  çok  daha  kolay  olmaktadır.  Zira;  bu  durumda  mağdur,  bir kimseye  değil,  bilişim  sistemlerine  duyduğu  güvenle  bir  tasarruf  işlemi gerçekleştirmiştir.                                                  33  ÖZBEK, Veli Özer, Banka veya Kredi Kartlarının Kötüye Kullanılması Suçu (TCK m.245), Prof. Dr. Ünal Narmanlıoğlu na Armağan, DEÜHFD, C.9, Özel Sayı, 2007, s.1024-1025. 34  BAŞ, Eylem, Banka veya Kredi Kartlarının Kötüye Kullanılması Suçu, Yetkin Yayınevi, Ankara, 2015, s.31. 35  TOROSLU, Özel Kısım, s.194. 1423Fulya KORKMAZ                                     Ankara Üni. Hukuk Fak. Dergisi, 69 (3) 2020:1415-1436  Bilişim sisteminin araç olarak kullanılmasına ilişkin madde gerekçesine göre; Bilişim sistemlerinin ya da birer güven kurumu olan banka veya kredi kurumlarının  araç  olarak  kullanılması,  dolandırıcılık  suçunun  işlenmesi açısından  önemli  bir  kolaylık  sağlamaktadır.  Banka  ve  kredi  kurumları açısından dikkat emesi gereken husus, bu kurumları temsilen, bu kurumlar adına hareket eden kişilerin başkalarını kolaylıkla aldatabilmeleridir.36 Bir avantaj sağlanacağı veya malın değerinden çok daha düşük bir fiyata satılacağı şeklinde gerçeğe aykırı haberlerin internet üzerinden link olarak gönderilmesi, hile aracı olarak bilişim sistemlerinin kullanılmasının tipik örneğidir. Bir kimse böyle bir habere inanıp linke tıkladığında ve kendi rızasıyla kredi kartı bilgilerini girip bir tasarruf işlemi gerçekleştirdiğinde, fail TCK  m.158/1-f  kapsamında  nitelikli  dolandırıcılıktan  dolayı  sorumlu olacaktır. Nitekim, hileli davranışın muhatabı ancak bir gerçek kişi olabilir.37 Aynı şekilde; bir başkasının e-posta hesabına girerek kendisini hesap sahibi gibi göstermek suretiyle bir kimseyi hataya düşürüp, kendisine veya başkasına haksız bir yarar sağlayan kişi de söz konusu nitelikli hal kapsamında sorumlu olur. Dolayısıyla, bu nitelikli halin uygulanabilmesi için bilişim sistemlerinin hile aracı olarak kullanılması ve fail ile aldatılan kişinin yüz yüze gelmemesi gerekmektedir.38 Ancak bu konuda Yargıtay ın uygulaması, bazı durumlarda, aksi  yönde  olabilmektedir.  Şöyle  ki;  Yargıtay,  fail  ile  mağdur  arasında telefonla veya başka suretle bir irtibatın sağlanmış olması halinde de, bu nitelikli halin uygulanabileceği görüşündedir:  Sanığın,  ... com  adlı internet sitesine verdiği satılık araç ilanını gören katılanın ilanda belirtilen numarayı arayıp sanıkla pazarlık ederek aracın satışı hususunda anlaştığı, sanığın kapora talep etmesi üzerine, katılanın sanığın vermiş olduğu ... adına kayıtlı banka hesabına 1000 TL havale ettiği, sonrasında  aramasına  rağmen  sanığa  ulaşamadığı,  sanığın  bu  şekilde nitelikli  dolandırıcılık  suçunu  işlediğinin  iddia  edildiği  olayda,  sanığın eyleminin nitelikli dolandırıcılık suçunu oluşturduğuna dair mahkemenin kabulünde bir isabetsizlik görülmemiştir.  Fakat, bu kararın karşı oy yazısında, bilişim sistemlerinin araç olarak kullanılması suretiyle işlenen dolandırıcılık suçunda fail ile mağdur arasında doğrudan bir irtibatın sağlanmamış olması gerektiği belirtilmiştir:                                                   36  http://www.ceza-bb.adalet.gov.tr/mevzuat/maddegerekce.doc, ET: 19.11.2018. 37  Hileli davranışın gerçek kişi olması gerektiği yönünde bkz. CENTEL/ZAFER/ÇAKMUT, s.524. 38  Bkz.  karşı  oy  yazısı:  Yargıtay  15.  CD,  2014/2393  E.,  2016/5769  K.,  2.6.2016  T., (www.kazancı.com). 1424Ankara Üni. Hukuk Fak. Dergisi, 69 (3) 2020: 1415-1436     Dolandırıcılık Suçunun Bilişim Sistemlerinin… Burada hileli hareketler doğrudan doğruya bilişim sistemi kullanılmak suretiyle gerçekleşmemiş; internetten verilen satış ilanı tek başına katılanın kaparo  bedelini  gönderme  iradesini  etkilememiştir.  Sanığın  satılık  araç resimlerini koyup fiyatını da cazip gösterir bir şekilde internetten satılık ilanı vermesi ve bu şekilde katılana ulaşması; ayrıca ilandaki resimleri gören ve fiyatı cazip bulan katılanı etkilemesi eylemleri başlıbaşına sonuca götürmeye elverişli hareketler değildir. Katılanın iradesini etkileyen hareketler, sanığın telefon görüşmesinde satılık araç pazarlığını yapıp fiyatı üzerinde anlaşması ve  başka  taliplilerin  bulunması  sebebiyle  kaparo  bedelini  göndermesini istemesi şeklinde gerçekleşen eylemleridir. Pazarlık sonucu aracı aldığına inanan katılan 1.000 TL. kapora bedelini sanığa göndermiş olup, haksız menfaat bu şekilde temin edilmiştir. Sonuç olarak somut olayda basın ve yayın araçlarından  olan  internet  iradeyi  etkileyici  ve  sonuca  götürücü  hileli hareketlerde aracı olarak kullanılmamış; ancak verilen satış ilanı ile aynı anda birçok kişiye ulaşmadaki çabukluk ve sağladığı kolaylık, ilanda satılık araç  resminin  bulunması,  fiyatının  cazip  gösterilmesi  gibi  hareketlerle sonrasında gerçekleşen hileli hareketler desteklenmiştir. Bu sebeple sanığın eyleminin  TCK.nun  158/1-g  maddesi  kapsamında  kaldığı  ve  mahkeme kararının bu gerekçeyle bozulmasına karar verilmesi gerektiği düşüncesiyle sayın çoğunluğun onama kararına katılmıyorum.39 Yukarıdaki kararda da tartışıldığı üzere; özellikle dolandırıcılık suçunun bilişim sistemlerinin araç olarak kullanılması suretiyle işlenmesi ile, basın ve yayın araçlarının sağladığı kolaylıktan yararlanmak suretiyle işlenmesi birbiriyle karıştırılabilmektedir. Konuya bir açıklık getirebilmek bakımından; basın ve yayın araçlarının sağladığı kolaylıktan yararlanılması ile kastedilenin ne olduğu üzerinde durmak gerekir. Belirtelim ki; basın ve yayın araçlarının dolandırıcılık suçunun işlenişinde araç olarak kullanılması, bu fiilin ancak basın mensupları tarafından işlenebilmesi anlamına gelecektir.40 Oysa ki, basın ve yayın araçlarının sağladığı kolaylık ile ifade edilmek istenen; bu araçların  hileli  davranışın  kişilere  yöneltilmesinde  kolaylık  sağlamasıdır. Örneğin; bir kimsenin, gazeteye malını satacağına ilişkin ilan vermesine rağmen, gerçekte böyle bir malının olmaması veya malın ilanda belirtilenden farklı  olması  halinde,  şüphesiz,  hile  içeren  bu  ilan  kolaylıkla  kişilere ulaşabilecek ve birçok kişi bu ilana inanarak fail ile irtibat kurabilecektir. Bu ise, şüphesiz, suçun işlenişini kolaylaştıracaktır.                                                  39  Yargıtay 15. CD, 2014/2393 E., 2016/5769 K., 2.6.2016 T., (www.kazancı.com). 40  Söz konusu nitelikli halin kapsam ve sınırlarının belli olmadığı yönündeki eleştiri için bkz. TOROSLU, Özel Kısım, s.194. 1425Fulya KORKMAZ                                     Ankara Üni. Hukuk Fak. Dergisi, 69 (3) 2020:1415-1436  Uygulamada, özellikle de internet sitelerindeki ilanlar üzerine işlenen dolandırıcılık fiilleri hakkında, TCK m.158/1-g de öngörülen ağırlaştırıcı nedenin  uygulanmasına  ilişkin  tereddütler  olmaktadır.  Belirtelim  ki;  Yargıtay ın, son yıllarda, bu şekilde işlenen dolandırıcılık fiillerini Yargıtay CGK nun  2012/5-1407  E.,  2013/140  K.,  16.4.2013  T.  sayılı  kararına dayanarak bilişim sistemlerinin araç olarak kullanılması suretiyle işlenen dolandırıcılık suçu (TCK m.158/1-f) olarak değerlendirdiği görülmektedir.41 Fakat, bu konudaki tereddütler halen giderilebilmiş değildir. Gerçekten de; Yargıtay CGK nun benzer konuda verdiği başka bir kararında yer alan; her iki nitelikli hal arasında fikri içtima hükümlerinin uygulanması gerektiğine ilişkin gerekçesi ve kararda yer alan karşı oy yazısı da halen bu konuda bir karar birliğine varılamadığını ortaya koymaktadır.43                                                   41   Sanığın www.peytek.org isimli internet sitesinde verdiği iş garantili meslek eğitim sertifikası içerikli ilanı gören katılanın sanıkla iletişime geçtiği, sanığın telefonda kendisini peyzaj teknikerleri birliği başkanı olarak tanıtıp üç günlük kurs sonrasında beş ayrı sertifika vereceğini, daha sonrasında da kursa katılanları işe yerleştireceğini söyleyerek ikna ettiği katılandan  500  TL  para  aldığı,  katılanın  kursun  verilmediğini  anladığı  ve  sanığa ulaşamadığı, bu suretle sanığın nitelikli dolandırıcılık suçunu işlediğinin iddia edildiği olayda, tüm dosya kapsamına göre mahkemenin mahkumiyet kararına ilişkin kabulünde bir isabetsizlik görülmemiştir. Sanığa yüklenen eylemin, Yargıtay CGK nın 16/04/2013 tarih ve 2012/15-1407; 2013/140 E. K. Sayılı kararında da vurgulandığı üzere; 5237 sayılı TCK nın 158/1-f  maddesinde  öngörülen  bilişim  sistemlerini  araç  olarak  kullanmak  suretiyle dolandırıcılık  suçu  kapsamında  kaldığı  gözetilmeden  suç  vasfında  yanılgıya  düşmek suretiyle  basın  ve  yayın  araçlarının  sağladığı  kolaylıktan  yararlanmak  suretiyle dolandırıcılık suçundan hüküm kurularak eksik ceza tayini, aleyhe temyiz bulunmadığından bozma  nedeni  yapılmamıştır  (...),  Yargıtay  15.  CD,  2015/6260  E.,  2018/4005  K., 29.05.2018 T., (Yayınlanmamış Karar).    42  İsmail Doğan ismiyle  www......com  adlı internet sitesinde kendisine ait olmayan aracın özelliklerini de farklı göstererek araç satışı için ilan veren sanığın, bu ilanı görüp kendisini telefonla arayan mağdurdan kapora adı altında 150 Lira alması şeklinde gerçekleşen olayda; sanığın hem bilişim sistemini araç olarak kullanmak hem de basın ve yayın aracının sağladığı kolaylıktan yararlanmak suretiyle suçu işlediği anlaşıldığından, sanığın bu eylemi ile TCK'nun 158. maddesinin 1. fıkrasının (f) bendinde düzenlenen  bilişim sistemlerinin araç olarak kullanılması suretiyle dolandırıcılık  ve aynı fıkranın (g) bendinde düzenlenen  basın ve yayın araçlarının sağladığı kolaylıktan yararlanmak suretiyle dolandırıcılık  olmak üzere dolandırıcılık suçunun iki farklı nitelikli halini ihlal ettiği, bu durumda suçun daha ağır cezayı içeren nitelikli hali olan  bilişim sistemlerinin araç olarak kullanılması suretiyle  dolandırıcılık   suçundan  hüküm  kurulması  gerektiği  kabul  edilmelidir.  Bu nedenle, sanığın bilişim sistemlerinin  araç  olarak  kullanılması  suretiyle  dolandırıcılık suçundan mahkûmiyetine dair yerel mahkeme hükmünde bir isabetsizlik bulunmamakta, Yargıtay CGK, 2015/23-1100 E., 2016/110 K.,03.03.2016 T. (www.kazancı.com). 43  Sanık, internet sayfasına yazı yazmakla bilişim sisteminin unsurlarından sadece birisini kullanmıştır.  Bu  işlem  sırasında  otomatik  işleme  tabi  tutulan  bir  veri bulunmadığından bilişim sistemi araç olarak kullanılmış olmaz. Bilişim sistemi kullanılmış 1426Ankara Üni. Hukuk Fak. Dergisi, 69 (3) 2020: 1415-1436     Dolandırıcılık Suçunun Bilişim Sistemlerinin… Belirtelim ki; TCK nun 6. maddesinde tanımlar kısmında,  basın ve yayın yolu ile deyiminden; her türlü yazılı, görsel, işitsel ve elektronik kitle iletişim aracıyla yapılan yayınlar ifadesi yer almaktadır. Bu tanımdan yola çıkarak basın ve yayın araçlarının radyo, televizyon, gazete, internet gazetesi, dergi gibi kitle iletişim araçları olduğu söylenebilir. Dolandırıcılık suçunun söz  konusu  kitle  iletişim  araçlarının  sağladığı  kolaylıktan  yararlanarak işlenmesi halinde, TCK m.158/1-g deki ağırlaştırıcı nedenin uygulanacağına şüphe yoktur. Oysa ki TCK m.158/1-f nin uygulanabilmesi için, fail, yalnızca bilişim  sistemini  kullanarak,  yani  yüz  yüze  gelmeksizin  bir  kimseyi aldatmalıdır. Aldatılan kişi bilişim sistemine güven duyarak bir tasarruf işlemi gerçekleştirmelidir.  Bu  itibarla;  failin,  internet  gazetesi  veya sahibinden.com gibi internet sitelerine ilan verip, bir kimseyle telefonla veya başka suretle irtibat sağlayarak gerçekleştirdiği hileli davranışlar için bilişim sistemlerini araç olarak kullandığı söylenemez. Zira; bunların araç olarak kullanıldıklarının söylenebilmesi için, hileli davranışlarla bir kimsenin aldatılması unsurunun bilişim sistemi üzerinde gerçekleşmiş olması gerekir. O halde, böyle bir durumda dolandırıcılık suçunun basın ve yayın araçlarının sağladığı kolaylıktan yararlanmak suretiyle işlendiği kabul edilmelidir.44                                                  olsa bile sanık, ilandan sonra kendisini arayan mağdurla görüşüp pazarlık yapmış, hileli hareket; yani fiil haricen tamamlanmıştır. Fail menfaati de banka vasıtasıyla edinmiştir. İnternet sayfasına ilan vermek tek başına suç oluşturan bir eylem olmayıp, hazırlık hareketi niteliğindedir.  Hazırlık  hareketini  kanun  cezalandırmadığından  suç  vasfı  buna  göre belirlenemez. Mağdur bilişim sistemine duyduğu güven gereği değil, sanıkla görüşmesi sonucu, sanığa d uyduğu güven sonucu sanığın menfaat edinmesi için tasarrufta  bulunmuştur.  İnternet TCK 6. maddeye göre basın ve yayın sayılır. Bu husus bir çok Ceza Dairesinin içtihadıyla sabittir.  Sanık  internetin  sağladığı  kolaylıktan  yararlanmıştır.  Sonuç olarak; sanığın eyleminin, bilişim sisteminin  araç  olarak  kullanılması  suretiyle  değil; TCK'nın 6.  maddesine  göre  elektronik  kitle  iletişim  aracı  olan  internetin  sağladığı kolaylıktan yararlanılması suretiyle dolandırıcılık suçunu oluşturacağı  görüşüyle, Onsekiz Genel Kurul Üyesi de; benzer düşüncelerle Yargıtay Cumhuriyet Başsavcılığı itirazının reddine karar verilmesi gerektiği yönünde karşı oy kullanmışlardır, Yargıtay CGK, 2015/23-1100 E., 2016/110 K., 8.3.2016 T., (www.kazancı.com). 44  Buna  karşın,  gazetede  verilen  ilanlar  bakımından  TCK  m.158/1-g nin  uygulanacağı konusunda bir tereddüt bulunmamaktadır:  Sanık tarafından …  gazetesine verilen satılık …  marka  araç  satış  ilanını  gören  katılanın,  sanığı  ilanda  belirtilen  cep  telefonu numarasından aradığı, sanığın da katılana, araya hafta sonu girmesi nedeni ile aracı başkalarına satmaması için kaparo göndermesi gerektiğini söylemesi üzerine, katılan tarafından 200 TL kaporanın, sanığın banka hesabına gönderildiği ve sanık tarafından bu paranın çekildiği, sonrasında ise katılanın bir daha sanığa ulaşamadığı, sanığın bu suretle hileli eylemlerle haksız menfaat temin etmek suretiyle nitelikli dolandırıcılık suçunu işlediği iddia olunan somut olayda, Sanığın suçtan kurtulmaya yönelik her hangi bir delile dayanmayan soyut savunması, katılanın tüm aşamalardaki istikrarlı anlatımları, gazete 1427Fulya KORKMAZ                                     Ankara Üni. Hukuk Fak. Dergisi, 69 (3) 2020:1415-1436  Öte  yandan,  hileli  davranışlarla  bir  kimsenin  aldatılması  unsurunun bilişim  sistemi  üzerinden  gerçekleşmesi  gerektiğine  göre;  phishing yöntemiyle elde edilen haksız yararlar bakımından fiil, bilişim sistemlerinin araç olarak kullanılması suretiyle işlenen dolandırıcılık suçu kapsamında değerlendirilemez.  Her  ne  kadar  böyle  bir  durumda  hileli  davranışlarla aldatılanın bir sistem değil bir insan olduğu düşünülse de, bu yorum yeterli değildir.  Yalnızca  hileli  davranışların  bir  insana  yöneltilmiş  olmasına odaklanmak, hukukî nitelendirmesinin yanlış yapılmasına neden olmaktadır. Açıklamak gerekirse; genellikle bu yöntemde, müşteriye banka kanalıyla veya banka gibi güven veren bir kurumdan gelmiş gibi sahte bir e-posta gönderilir. Bu e-postada müşteriye online bankacılık hizmet süresinin bittiği, hizmetten yararlanmaya devam etmesi için linki tıklayarak gerekli bilgileri girmesi gerektiği  belirtilir.  Doktrindeki  genel  kabule  göre;  bu  işlemleri  yapan müşterinin kişisel bilgilerini ele geçirerek bir yarar elde eden failin fiili, TCK m.158/1-f kapsamında işlenen dolandırıcılık suçuna vücut verir.45 Ancak, belirtmek gerekir ki, dolandırıcılık suçunu diğer suçlardan ayıran unsur; mağdurun hileli şekilde elde edilen rızasıdır. Bu demek oluyor ki; mağdur, kendi rızasıyla malvarlığı üzerinde bir tasarruf işlemi gerçekleştirmelidir. Şayet, rızası olmaksızın, hileli davranışlarla elde edilen bilgilerle, bir kimse mağdurun  malvarlığında  bir  zarara  neden  olursa,  bu  durumda dolandırıcılıktan  söz  edilemez.  Phishing  yönteminde  mağdurun malvarlığında meydana gelen zarara ilişkin bir rızası bulunmadığından, bu yöntemle  elde  edilen  haksız  yararlar  bakımından  fiil,  TCK  m.142/1-e kapsamında bilişim sistemlerinin kullanılması suretiyle işlenen hırsızlık suçu kapsamında değerlendirilmelidir.  Ayrıca; bilişim sistemi dışında başka araçlarla kandırılan mağdurun, malvarlığı bakımından zarara uğraması veya failin kendisine yarar sağlaması aşamasında bilişim sistemlerinin kullanılması halinde, dolandırıcılık suçunun unsurları  oluşmuş  olsa  bile,  TCK  m.158/1-f de  düzenlenen  nitelikli  hal uygulanmaz. Basit dolandırıcılık suçundan dolayı sorumluluk söz konusu olur.  Bu  nitelikli  halin  uygulanabilmesi  için  aldatmanın  mutlaka  bilişim sistemleri yoluyla gerçekleşmesi gerekir.46                                                   ilanı ile sanığa para  havalesine ilişkin banka dekontu ve tüm dosya kapsamı karşısında, sanık hakkında 5237 sayılı TCK nın 15871-g maddesi kapsamında nitelikli dolandırıcılık suçundan  mahkumiyet  yerine,  yasal  ve  yeterli  olmayan  gerekçe  ile  sanığın  soyut savunmasına itibar edilmek suretiyle yazılı şekilde beraat hükmü verilmesi (…) Yargıtay 15. CD, 2015/8389 E., 2018/4024 K., 29.05.2018 T., (Yayınlanmamış Karar). 45  Fatih Selami Mahmutoğlu, Türk Ceza Kanununda Yer Alan Bilişim Alanındaki Suçlar ve Karşılaşılan Sorunların Yargı Kararları Işığında Değerlendirilmesi, İÜHFM, C.71, S.1, s.885; EKİCİ ŞAHİN, s.377. 46  İstanbul-Pendik'te Lia Tasarım unvanı ile taş dekorasyonu uygulama-satış işi yapan katılanı 2009 yılı Eylül ayı ortalarında aboneliği kendisine ait ..3948 numaralı telefondan 1428Ankara Üni. Hukuk Fak. Dergisi, 69 (3) 2020: 1415-1436     Dolandırıcılık Suçunun Bilişim Sistemlerinin… IV.  DOLANDIRICILIK  SUÇUNUN  BİLİŞİM  ALANINDA İŞLENEN BAZI SUÇLARLA İLİŞKİSİ A.  Bilişim Sistemine Girme ve Sistemi Engelleme, Bozma, Verileri Yok Etme veya Değiştirme Suçları  Bir bilişim sisteminin bütününe veya bir kısmına hukuka aykırı olarak girmek veya orada kalmaya devam etmek, bilişim sistemine girme suçunu oluşturur (TCK m.243/1). Dolayısıyla, söz konusu suçun oluşabilmesi için sistemdeki verilerin zarar görmesi, bilgilerin öğrenilmesi, verilerin başka bir sisteme gönderilmesi gibi hususların gerçekleşmesine gerek yoktur; hukuka aykırı olarak bir bilişim sistemine girilmiş olması yeterlidir.47 Yukarıda  ele  aldığımız  üzere;    dolandırıcılık  suçunun  bilişim sistemlerinin  araç  olarak  kullanılması  suretiyle  işlenmesi,  kanunda ağırlaştırıcı  neden  sayılmıştır.  Dolayısıyla;  dolandırıcılık  suçu,  failin, başkasının e-mail, facebook veya herhangi bir sosyal medya hesabına hukuka aykırı bir şekilde girmesi, kendisini hesabına girdiği kişi gibi tanıtması veya bu konuda bir yanılgı oluşturması suretiyle de işlenebilir. Hemen belirtelim ki; bu şekilde işlenen dolandırıcılık fiillerinde fail hem dolandırıcılık suçunun nitelikli halinden (TCK m.158/1-f) hem de bilişim alanında işlediği suçtan dolayı sorumlu olacaktır. Böyle bir durumda dolandırıcılık suçunun işlenmesi için bir başkasının bilişim sistemine girme zorunluluğu bulunmadığı gibi, fail kendi  hesabını  kullanarak  veya  başka  suretle  de  dolandırıcılık  suçunu                                                  arayan  ve  adını  veren  sanığın,  Muğla-Merkez-Çakmak  Köyü'nde  kayrak  taşı  ocağı bulunduğunu, ihtiyaç olduğunda kendisini arayabileceğini söylemesini müteakip yaklaşık bir ay sonra katılanı bu kez aboneliği ... adına görünen ...7279 numaralı telefondan arayarak kendini Mustafa olarak tanıtıp Büyükçekmece'de iki villası olduğunu, Almanya'ya döneceğinden acilen kayrak taşına ihtiyaç duyduğunu söylemesi, temin edip edemeyeceğini sorması ve parasını peşin ödeyeceğini bildirmesi üzerine, katılanın daha önceden not ettiği telefondan sanığı arayarak kayrak taşı almak isteğini iletmesi, alım-satım hususunda anlaşmaları neticesinde, sanığın nakliye-yakıt parasını peşin istemesi sebebiyle şikayetçinin 15.10.2009 tarihinde 3.000 TL tutarındaki parayı internet bankacılığı yoluyla kendi hesabından sanığın verdiği hesaba göndermesi, bu paranın sanık tarafından Akbank-Muğla Şubesi'nden çekilmesine rağmen anlaşmaya konu kayrak taşının gönderilmemesi, alınan paranın da iade edilmemesi suretiyle menfaat temin etmesi şeklindeki gerçekleşen olayda; telefonun araç olarak kullanılması suretiyle dolandırıcılık eyleminin 5237 Sayılı TCK'nda dolandırıcılık suçunun nitelikli hali olarak düzenlenmediği, olayda bilişim sisteminin bizatihi araç olarak kullanılmasının söz konusu olmadığı, bu şekilde sanığın üzerine atılı eylemin basit dolandırıcılık suçunu oluşturması sebebiyle kullanılmasının söz konusu olmadığı, bu şekilde sanığın üzerine atılı eylemin basit dolandırıcılık suçunu oluşturması sebebiyle yerel mahkeme hükmünün bozulmasına dair Özel Daire ilamında herhangi bir isabetsizlik bulunmadığı kabul edilmelidir.., Yargıtay CGK, 2014/15-288 E., 2016/255 K., 10.5.2016 T., (www.kazancı.com). 47  KOCA/ÜZÜLMEZ, s.855. 1429Fulya KORKMAZ                                     Ankara Üni. Hukuk Fak. Dergisi, 69 (3) 2020:1415-1436  işleyebilir. Bu itibarla, bir suç başka bir suçun unsuru veya nitelikli hali olmadığından bileşik suçtan söz edilemez. Açıkçası; kendi hesabını araç olarak  kullanarak  bir  kimseyi  hataya  düşüren  kişinin  fiili,  yalnızca dolandırıcılık  suçunun  nitelikli  halini  oluşturur.  Ancak,  bir  başkasının hesabını kullanarak dolandırıcılık fiilini işleyen kişi iki ayrı suçtan; failin bilişim alanında gerçekleştirdiği eyleme bakılarak,48 hem bilişim alanında işlediği fiilden (örneğin; şifre kırarak ve erişimi engelleyerek işlenirse TCK m.244/2 den) hem de dolandırıcılık suçunun nitelikli halinden dolayı sorumlu olur.49 Ayrıca; sistemi engelleme, bozma, verileri yok etme veya değiştirme                                                  48  Bilişim sistemine girme suçunu düzenleyen TCK m.243 a göre;  (1) Bir bilişim sisteminin bütününe veya bir kısmına, hukuka aykırı olarak giren veya  orada kalmaya devam eden kimseye bir yıla kadar hapis veya adlî para cezası verilir.  (2) Yukarıdaki fıkrada tanımlanan fiillerin bedeli karşılığı yararlanılabilen sistemler hakkında işlenmesi halinde, verilecek ceza yarı oranına kadar indirilir.  (3) Bu fiil nedeniyle sistemin içerdiği veriler yok olur veya değişirse, altı aydan iki yıla kadar hapis cezasına hükmolunur. (4) Bir bilişim sisteminin kendi içinde veya bilişim sistemleri arasında gerçekleşen veri nakillerini, sisteme girmeksizin teknik araçlarla hukuka aykırı olarak izleyen kişi, bir yıldan üç yıla kadar hapis cezası ile cezalandırılır. Bilişim sistemini engelleme, bozma verileri yok etme veya değiştirmeyi düzenleyen TCK m.244 a göre ise;  (1) Bir bilişim sisteminin işleyişini engelleyen veya bozan kişi, bir yıldan beş yıla kadar hapis cezası ile cezalandırılır.  (2) Bir bilişim sistemindeki verileri bozan, yok eden, değiştiren veya erişilmez kılan, sisteme veri yerleştiren, var olan verileri başka bir yere gönderen kişi, altı aydan üç yıla kadar hapis cezası ile cezalandırılır.  (3) Bu fiillerin bir banka veya kredi kurumuna ya da bir kamu kurum veya kuruluşuna ait bilişim sistemi üzerinde işlenmesi halinde, verilecek ceza yarı oranında artırılır.  (4) Yukarıdaki fıkralarda tanımlanan fiillerin işlenmesi suretiyle kişinin kendisinin veya başkasının yararına haksız bir çıkar sağlamasının başka bir suç oluşturmaması halinde, iki yıldan altı yıla kadar hapis ve beşbin güne kadar adlî para cezasına hükmolunur. 49  Sanığın, olay tarihinde katılan ...'ın email ve buna bağlı oluşturduğu facebook hesabının şifresini kırmak suretiyle katılanın izni ve bilgisi olmaksızın erişim sağladığı ve katılanın erişimini şifresini değiştirerek engellediği, ardından da arkadaş listesinde bulunan katılan ...'tan annesinin rahatsız olduğunu, paraya ihtiyacı olduğunu belirterek 1.500 Euro para istediği, katılan ...'un da kardeşi olan katılan ... vasıtasıyla sanığın kendi T.C. kimlik numarası ve kendi adına kayıtlı cep telefonu bilgileri ile PTT aracılığı ile parayı gönderdiği, bu suretle sanığın bilişim sistemlerinin araç olarak kullanılması suretiyle dolandırıcılık ve bilişim sistemindeki verileri bozma yoketme, erişilmez kılma, sisteme veri yerleştirme suçlarını işlediğinin iddia olunduğu olayda; 1-) Sanık hakkında bilişim sistemindeki verileri bozma yoketme, erişilmez kılma, sisteme veri yerleştirme suçundan kurulan hükme yönelik temyiz talebinin incelenmesinde; Tüm dosya kapsamından sanığın atılı suçu işlediği anlaşıldığından mahkemenin kabul ve uygulamasında bir isabetsizlik görülmemiştir. 1430Ankara Üni. Hukuk Fak. Dergisi, 69 (3) 2020: 1415-1436     Dolandırıcılık Suçunun Bilişim Sistemlerinin… suçunu düzenleyen TCK m.244 ün son fıkrasında, kişinin kanunda belirtilen söz konusu fiilleri işlemek suretiyle kendisine veya başkasına haksız bir yarar sağlamasının başka bir suç oluşturmaması halinde verilecek cezadan söz edilmiştir. Yardımcı norm 50 olarak da ifade edilen bu düzenlemeyle ilgili Yargıtay ın uygulaması şu şekildedir: Bilişim sistemini engelleme, bozma, verileri yok etme veya değiştirme şeklindeki fiiller, hileli davranışlarla bir kimseyi hataya düşürerek haksız kazanç sağlamak suretiyle gerçekleşirse, dolandırıcılık suçunun nitelikli halinden dolayı sorumluluk söz konusu olur. Bir gerçek kişiye yönelik olmayıp yalnızca bilişim sistemi kullanılarak haksız kazanç  sağlanması  halinde  ise  TCK  m.244/4 ten  dolayı  sorumluluk  söz konusu olur.51  Dolayısıyla;  hukuka  aykırı  olarak  bir  bilişim  sistemine  girmek, dolandırıcılık  suçunun  işlenişinde  araç  suç  olabilmektedir.  Bu  halde, dolandırıcılık suçunun nitelikli halinin yanı sıra, bilişim alanında işlenen suçtan dolayı da sorumluluk söz konusu olabilecektir. Genel olarak bilişim alanında işlenen suçlarla dolandırıcılık suçu arasında korunan hukuki değer, maddi unsur gibi konularda temel farklılıklar bulunsa da, bilişim alanında işlenen suçlarla dolandırıcılık suçu arasında, kimi zaman, amaç suç-araç suç 53 ilişkisi olabildiğini söylemek mümkündür.                                                  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; sanığın temyiz itirazlarının reddi ile hükmün ONANMASINA, 2-) Sanık hakkında nitelikli dolandırıcılık suçundan kurulan hükme yönelik temyiz talebinin incelenmesinde; Tüm dosya kapsamından sanığın atılı suçu işlediği anlaşıldığından mahkemenin kabulünde bir isabetsizlik görülmemiştir.  Yargıtay 15. CD, 2017/2896 E., 2018/2111 K., 27.03.2018 T., (www.kazancı.com) 50  Bu konuda bkz. KETİZMEN, Muammer, Türk Ceza Hukukunda Bilişim Suçları, Adalet Yayınevi, Ankara, 2008, s.178. 51  KOCA/ÜZÜLMEZ, s.880; CENTEL/ZAFER/ÇAKMUT, s.524; Bu konuda belirtelim ki; dolandırıcılık suçunun nitelikli halinin uygulanabilmesi için mağdurun bilişim sistemleri üzerinden aldatılmış olması gerekir. Şayet bir kimsenin aldatılması için yüz yüze veya telefonla bir görüşme yapılmışsa ve mağdur bu suretle kandırılmışsa, aldatma aracı olarak bilişim sistemleri kullanılmış olmaz. Hilenin muhatabının gerçek kişi olması ile kastedilen bir kişinin bilişim sistemleri üzerinde işlem yaparken hileyle iradesinin bozulması ve bu şekilde malvarlığı zararına uğramasıdır. (Aksi görüş için bkz. Yargıtay 11. CD, 1616 E., 11328  K.,  7.10.2009  T.  sayılı  kararı,  Aktaran:  CENTEL/ZAFER/ÇAKMUT,  s.524, dipn.746). 52  Gerçekten de bilişim alanında işlenen suçlar başlığı altında düzenlenen bilişim sistemine girme suçu ile; bilişim sisteminin ulaşılmazlığına ilişkin güvenin yanı sıra, sistemin kullanıcısının özel hayatının gizliliği de korunmaktadır. Bilişim sistemini engelleme, bozma, verileri yok etme veya değiştirme suçunda ise, bilişim sistemi üzerinde tasarruf yetkisi olan kişilerin, verilerle oluşturulan değerlere ulaşması ve verileri kullanmasına ilişkin kamusal yarar korunmaktadır (Bkz. SOYASLAN, s.654,661). 53  Soyaslan bu konuda geçit suç kavramını kullanmıştır (SOYASLAN, s.658). 1431Fulya KORKMAZ                                     Ankara Üni. Hukuk Fak. Dergisi, 69 (3) 2020:1415-1436  B. Banka veya Kredi Kartlarının Kötüye Kullanılması Suçu Uygulamada,  TCK  m.245/1 de  ve  245/3 te  düzenlenen  suçların dolandırıcılık suçu ile sıklıkla karıştırıldığı görülmektedir. TCK m.245 teki düzenlemelere göre;  (1) Başkasına ait bir banka veya kredi kartını, her ne suretle olursa olsun ele geçiren veya elinde bulunduran kimse, kart sahibinin veya kartın kendisine verilmesi gereken kişinin rızası olmaksızın bunu kullanarak veya kullandırtarak kendisine veya başkasına yarar sağlarsa üç yıldan altı yıla kadar hapis ve beşbin güne kadar adlî para cezası ile cezalandırılır.  (3) Sahte oluşturulan veya üzerinde sahtecilik yapılan bir banka veya kredi kartını kullanmak suretiyle kendisine veya başkasına yarar sağlayan kişi, fiil daha ağır cezayı gerektiren başka bir suç oluşturmadığı takdirde, dört yıldan sekiz yıla kadar hapis ve beşbin güne kadar adlî para cezası ile cezalandırılır. Belirtelim  ki;  TCK  m.245/1 de,  hukuka  uygun  veya  aykırı  olup olmadığına bakılmaksızın, herhangi bir yolla, bir başkasının kartını ele geçirip kart sahibi veya kartın verilmesi gereken kişinin rızası olmaksızın, bir yarar sağlanması fiili cezalandırılmaktadır. Bununla birlikte; şayet kart hukuka aykırı  yollarla  ele  geçirilerek,  sahibinin  rızası  dışında  kullanılırsa,  TCK m.245/1 in yanı sıra başka bir suçtan dolayı da ceza sorumluluğu söz konusu olabilecektir.54 Ancak banka veya kredi kartını hukuka uygun yollarla ele geçiren kimse yalnızca banka veya kredi kartlarının kötüye kullanılmasından dolayı sorumlu olacaktır. Örneğin; banka veya kredi kartını hile yoluyla ele geçiren kimse, kart sahibi veya kartın verilmesi gereken kişinin rızası olmadan kartı kullanarak kendisine veya başkasına bir yarar sağlarsa, hem hırsızlık hem de banka veya kredi kartının kötüye kullanılması fiilinden dolayı sorumlu olmalıdır.55 Nitekim böyle bir durumda davranış hile oluştursa bile, bu hile dolandırıcılık suçunun unsuru olan hileli davranış değildir. Her ikisi de farklı mahiyettedir.56  Şöyle ki; dolandırıcılıktan söz edilebilmesi için hileli davranışın bir kimseyi  hataya  düşürmesi  ve  hataya  düşen  kişinin  kendi  rızasıyla  bir malvarlığı tasarrufu gerçekleştirmesi gerekir. Yani; hile yoluyla bir kredi kartının ele geçirilmesi halinde dolandırıcılıktan söz edilmez. Mağdur hileyle                                                  54  HAFIZOĞULLARI, Zeki/ÖZEN, Muharrem, Türk Ceza Hukuku Özel Hükümler, Topluma Karşı Suçlar, US-A Yayıncılık, Ankara, 2017, s.463. 55  ÖZEN, Mustafa, Ceza Hukuku Özel Hükümler Dersleri, Adalet Yayınevi, Ankara, 2017, s.570-571. 56  Bu konudaki tartışmalar için bkz. OKUYUCU ERGÜN, Güneş, Banka veya Kredi Kartlarının Kötüye Kullanılması, Nur Centel e Armağan Özel Sayısı, MÜHF-HAD, C.19, S.2, Yıl:2013, s.1074. 1432Ankara Üni. Hukuk Fak. Dergisi, 69 (3) 2020: 1415-1436     Dolandırıcılık Suçunun Bilişim Sistemlerinin… iradesinin bozulması nedeniyle kredi kartından harcama yaparsa, işte o zaman dolandırıcılık suçundan söz edilir.  Ancak  uygulamada  kartın  hileyle  ele  geçirilmesi  durumunda,  fiilin dolandırıcılık  suçuna  vücut  vereceğine  ilişkin  kararlar  vardır.  Örneğin; Yargıtay, ATM cihazından para çekmekte olan bir kimsenin yanına gidip yardımcı olmak bahanesiyle, bu kişinin kartını kullanılmayan başka bir kartla değiştirip, ele geçirdiği kartla farklı iş yerlerinden harcama yapan kişinin işlediği fiili, nitelikli dolandırıcılık olarak değerlendirmiştir. Aynı şekilde; ATM de bir kimsenin kartının sıkışmasını sağlayıp, telefonla banka görevlisi gibi arayarak kartın şifresini öğrenen ve ardından bu kimsenin yanına giderek yardım bahanesiyle kartı çıkartıp, öğrendiği kart bilgileri ve şifreyle alışveriş yapan kişinin fiilini de nitelikli dolandırıcılık olarak değerlendirmiştir.57  Belirtmek gerekir ki; ATM önünde para çeken kimsenin kredi kartını, rızası olmaksızın, hileli yollarla ele geçiren kişinin işlediği fiil, hırsızlıktır. Dolandırıcılık olması için fail ile mağdur arasında bir sözleşmenin kurulması, mağdurun kendi rızasıyla bir malvarlığı tasarrufu gerçekleştirmesi gerekirdi. Dolayısıyla;  ilk  olayda,  fail,  hırsızlık  fiilinin  yanı  sıra,  sahibinin  rızası olmaksızın  farklı  yerlerde  kredi  kartından  yaptığı  harcamalardan  dolayı, banka veya kredi kartlarının kötüye kullanılması fiilinden zincirleme suç hükümlerine göre sorumlu olmalıdır. Diğer olayda ise, fiilin işlenişine hileli davranışlarla başlanmış olsa da, mağdurun çekilen paraya ilişkin bir rızası yoktur.  Bu  nedenle;  fiil,  bilişim  sistemlerinin  araç  olarak  kullanılması suretiyle  nitelikli  hırsızlık  suçunu  oluşturur.  Fail,  kredi  kartını  ele geçirmeksizin, hileyle öğrendiği kart ve şifre bilgileriyle alışveriş yaptığı için, ayrıca banka veya kredi kartlarının kötüye kullanılması fiilinden sorumlu                                                  57  Kararlar için bkz. YURTCAN, Erdener, Yargıtay Kararları Işığında Malvarlığına Karşı Suçlar, Beta Yayınevi, Ocak 2008, s.147; Benzer başka bir karara göre; Dosya kapsamına göre, sanığın adına kayıtlı G.S.M. hattından müştekiyi arayarak Finansbank şubesinden aradığını söyleyip girmiş olduğu iletişim sonucu elde ettiği banka kartı ve şifre verilerini kullanarak internet bilişim sisteminde işlem gören BKM Ekspres şeklinde tanımlanan bir yöntem aracılığında müştekiye ait kredi kartı hesabından müştekinin rızası dışında 250,00 ve 500,00 Türk lirası tutarlı havaleler yapılmasını sağladığı ve işlem tutarlarını otomatik para çekme makinasını kullanarak mal edinmek olarak belirtildiği, buna göre sanığın eyleminin Samsun 2. Asliye Ceza Mahkemesi'nin 31/10/2017 tarihli ve 2017/31 esas, 2017/1081 Sayılı görevsizlik kararında belirtildiği şekilde, suç tarihinden sonra 24/11/2016 tarihli ve 6763 Sayılı Kanun'un 14. maddesiyle 5237 Sayılı Kanun'un 158/1. maddesine  l  bendi olarak eklenen  Kişinin, kendisini kamu görevlisi veya banka, sigorta ya da kredi kurumlarının çalışanı olarak tanıtması veya bu kurum ve kuruluşlarla ilişkili olduğunu söylemesi suretiyle  şeklindeki hüküm gereğince, eylemin nitelikli dolandırıcılık olup olmadığı yönündeki değerlendirmenin üst dereceli mahkeme olan ağır ceza mahkemesine ait olduğu dikkate alınmaksızın, itirazın reddi yerine yazılı şekilde kabulüyle görevsizlik kararının kaldırılmasına karar verilmesinde isabet görülmediğinden (…), Yargıtay 5. CD, 2018/4019 E., 2018/2866 K., 16.4.2018 T., (www.kazancı.com) 1433Fulya KORKMAZ                                     Ankara Üni. Hukuk Fak. Dergisi, 69 (3) 2020:1415-1436  olmayacaktır.  Bu  itibarla,  dolandırıcılık  ve  banka  veya  kredi  kartlarının kötüye  kullanılması  suçları  arasında,  fiil  unsuru  yönünden  bir  benzerlik bulunmamaktadır. Öte yandan; bu suçlar kanunda farklı yerlerde düzenlenmiş olup, hukukî konuları da tamamen farklıdır. Şöyle ki; banka veya kredi kartlarının kötüye kullanılması suçları topluma karşı suçlar kısmında, bilişim alanında işlenen suçlar içerisinde düzenlenmiş olup, birden çok değer veya menfaati ihlal eden söz konusu suçlar ile kanun koyucunun üstün tuttuğu; bilişim sistemlerinin düzgün işlemesine ilişkin toplumsal menfaattir.58 Oysa ki; dolandırıcılık suçunun kanunda düzenlendiği yer ve bu suç ile korunan değer veya menfaat –çalışmanın başında ele alındığı üzere- tamamen farklıdır. SONUÇ Dolandırıcılık  suçunda  bilişim  sistemlerinin  hile  aracı  olarak kullanılması, suçun işlenişini kolaylaştırmaktadır. Kanun koyucu bu nedenle bilişim sistemlerinin araç olarak kullanılmasını suçun ağırlaştırıcı nedeni saymıştır.  Ayrı  bir  suç  olarak  düzenlenmesi  dahi  tartışma  konusuyken, dolandırıcılık suçunun bilişim sistemleri ve banka veya kredi kurumlarının araç  olarak  kullanılması  suretiyle  işlenmesinin  aynı  madde  fıkrasında ağırlaştırıcı neden olarak bir arada düzenlenmiş olması, kanun yapım tekniği bakımından  hatalı  olmuştur.  Bununla  birlikte;  bu  ağırlaştırıcı  nedenin uygulanmasına ilişkin bazı sorunlar da vardır. Esasen, dolandırıcılık suçunun bilişim  sistemlerinin  araç  olarak  kullanılması  suretiyle  işlenmesi  ile kastedilen; failin yüz yüze gelmeksizin veya başkaca bir araç kullanmaksızın, yalnızca bilişim sistemleri üzerinden mağduru aldatmış olmasıdır.  Öte  yandan;  uygulamada,  dolandırıcılık  suçunun  basın  ve  yayın araçlarının  sağladığı  kolaylıktan  yararlanmak  suretiyle  işlenmesi  ile bilişim sistemlerinin araç olarak kullanılması suretiyle işlenmesi sık sık birbiriyle  karıştırılmaktadır.  Bu  karışıklığa  sebebiyet  veren  durum;  TCK m.158/1-f nin uygulanabilmesi için, münhasıran, bilişim sistemlerinin araç olarak  kullanılması  gerektiğinin  gözden  kaçırılmasıdır.  Gerçekten  de; mağdur, bilişim sistemine duyduğu güvenle kendi malvarlığı yönünden zararlı olan,  başkalarının  malvarlığı  yönünden  yararlı  olan  bir  tasarruf  işlemi gerçekleştirmiş olmadıkça, bu nitelikli hal uygulama alanı bulmayacaktır. Bu itibarla; faille mağdur arasında bilişim sistemi dışında bir yolla irtibatın sağlanmış  olması  halinde,  bilişim  sistemlerinin  araç  olarak  kullanıldığı söylenemez.  Ancak  benzer  durumda,  şartları  varsa,  basın  ve  yayın araçlarının  sağladığı  kolaylıktan  yararlanmak  suretiyle  işlenen dolandırıcılık suçundan söz edilebilir.                                                    58  Bu konuda bkz. OKUYUCU ERGÜN, s.1067 vd. 1434Ankara Üni. Hukuk Fak. Dergisi, 69 (3) 2020: 1415-1436     Dolandırıcılık Suçunun Bilişim Sistemlerinin…",
     "Kaynakça": "AMBROISE-CASTÉROT, Coralie, Droit Pénal Spécial et des Affaires, Gualino, Lextenso Éditions, 2008 ANTOLISEI, Francesco, Manuale di Diritto Penale Parte Speciale-I, Giuffrè Editore, Milano, 2016 BAŞ, Eylem, Banka veya Kredi Kartlarının Kötüye Kullanılması Suçu, Yetkin Yayınevi, Ankara, 2015 CENTEL, Nur/ZAFER, Hamide/ÇAKMUT, Özlem, Kişilere Karşı İşlenen Suçlar, Beta Yayıncılık, İstanbul, 2017 CORTESE, Giuseppe, La Struttura della Truffa, Casa Edtrice Dott. Eugnio Jovene, Napoli, 1968 EKİCİ ŞAHİN, Meral, Dolandırıcılık Suçu, Türk ve Alman Ceza Hukukuna İlişkin Karşılaştırmalı Bir İnceleme, Adalet Yayınevi, Ankara, 2019 ERDEM,  Mustafa  Ruhan,  “Malvarlığına  Karşı  Suçlar,  http://www.cezabb.adalet.gov.tr/makale.htm, ET: 19.11.2018 EREM, Faruk, Dolandırıcılık, Güzel İstanbul Matbaası, Ankara, 1956 FROSALI, Raul Alberto, Reato Danno e Sanzioni, CEDAM, Padova, 1932-X GIOVAGNOLI, Roberto, Studi di Diritto Penale, Parte Speciale, Giuffrè Editore, Milano, 2008 GIURATI, Giovanni, Trattato di Diritto Penale, Delitti Contro La Proprietà, Volume XI, Milano, 1913 GÖKÇEN, Ahmet/ BALCI, Murat, “Dolandırıcılık Suçu, MÜHF, HAD, C.14, S.12, Y.2008, ss.1-55 HAFIZOĞULLARI, Zeki/ÖZEN, Muharrem, Türk Ceza Hukuku Özel Hükümler, Kişilere Karşı Suçlar, US-A Yayıncılık, Ankara, 2018 HAFIZOĞULLARI, Zeki/ÖZEN, Muharrem, Türk Ceza Hukuku Özel Hükümler, Topluma Karşı Suçlar, US-A Yayıncılık, Ankara, 2017 KETİZMEN, Muammer, Türk Ceza Hukukunda Bilişim Suçları, Adalet Yayınevi, Ankara, 2008 KOCA, Mahmut/ÜZÜLMEZ, İlhan, Türk Ceza Hukuku Özel Hükümler, Adalet Yayınevi, 2018 MAHMUTOĞLU,  Fatih  Selami,  “Türk  Ceza  Kanununda  Yer  Alan  Bilişim Alanındaki  Suçlar  ve  Karşılaşılan  Sorunların  Yargı  Kararları  Işığında Değerlendirilmesi, İÜHFM, C.71, S.1, ss.855-889 MANTOVANI,  Ferrando,  Diritto  Penale  Parte  Speciale  II,  Delitti  Contro  Il Patrimonio, CEDAM, Vicenza, 2016  1435Fulya KORKMAZ                                     Ankara Üni. Hukuk Fak. Dergisi, 69 (3) 2020:1415-1436  MANZINI, Vincenzo, Trattato di Diritto Penale Italiano, Delitti Contro Il Patrimonio, UTET, Tornino, 1948 OKUYUCU ERGÜN, Güneş, “Banka veya Kredi Kartlarının Kötüye Kullanılması, Nur Centel e Armağan Özel Sayısı, MÜHF-HAD, C.19, S.2, Yıl:2013, ss.10651086 ÖZBEK, Veli Özer, “Banka veya Kredi Kartlarının Kötüye Kullanılması Suçu (TCK m.245), Prof. Dr. Ünal Narmanlıoğlu na Armağan, DEÜHFD, C.9, Özel Sayı, 2007, ss. 1019-1063 ÖZBEK, Veli Özer/Doğan Koray/Bacaksız Pınar/Tepe İlker, Türk Ceza Hukuku Özel Hükümler, Seçkin Yayınevi, Ankara, 2018 ÖZEN, Mustafa, Ceza Hukuku Özel Hükümler Dersleri, Adalet Yayınevi, Ankara, 2017 ÖZGENÇ,  İzzet,  Ekonomik  Çıkar  Amacıyla  İşlenen  Suçlar,  Seçkin  Yayınevi, Ankara, 2002 PALAZZO, Francesco, Corso di Diritto Penale, Parte Generale, Seconda Edizione, G. Giappichelli Editore, Torino, 2006  PIERGALLINI, Carlo, Reati Contro Il Patrimonio, Estratto dal VII Volume del Trattato Teorico- Pratico di Diritto Penale, Diretto da F. PALAZZO E C.E PALIERO, Reati Contro la Persona e Contro il Patrimonio, a cura di Francesco Vigano e Carlo Piergallini, G. Giappichelli Editore, Torino, 2015 RAMACCI, Fabrizio, Corso Di Diritto Penale, G. Giappichelli Editore, Torino, 2007 SELÇUK, Sami, Dolandırıcılık (Evrimi- Suç Genel Kuramı İçindeki Yeri), Öztürk Matbaası, İstanbul, 1982 SOYASLAN, Doğan, Ceza Hukuku Özel Hükümler, Yetkin Yayınları, Ankara, 2018 TEZCAN, Durmuş/ERDEM, Mustafa Ruhan /ÖNOK Murat, Teorik ve Pratik Ceza Özel Hukuku, Seçkin Yayınevi, Ankara, 2018 TOROSLU, Nevzat, Ceza Hukuku Özel Kısım, Savaş Yayınevi, Ankara, 2019 TOROSLU, Nevzat, Cürümlerin Tasnifi Bakımından Suçun Hukukî Konusu, Savaş Yayınevi, Ankara, 2019 TRINCI, Alessandro/FARINI, Sara, Diritto Penale, Parte Speciale, DIKE, Giuridica Editrice, Roma, 2016 YENİDÜNYA,  Caner,  “Dolandırıcılık  Suçunun  Maddi  Unsurları  Üzerine  Bir Değerlendirme,    https://caneryenidunya.com/dolandiricilik-sucunun-maddiunsurlari/, ET:16.11.2019 YURTCAN, Erdener, Yargıtay Kararları Işığında Malvarlığına Karşı Suçlar, Beta Yayınevi, Ocak 2008  www.kazancı.com 1436"
}