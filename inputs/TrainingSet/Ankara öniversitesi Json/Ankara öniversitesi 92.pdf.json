{
     "Tip": "Makale",
     "Dergi İsmi": "Ankara Üni. Hukuk Fak. Dergisi",
     "Üniversite İsmi": "",
     "Gün": " 10",
     "Ay": "03",
     "Yıl": "2020",
     "Cilt": "69",
     "Sayı": "01",
     "Başlık": "KOLONYALİZM VE DÜZELTİCİ ADALET YAKLAŞIMLARI",
     "Title": "Colonialism and Rectificatory Justice Approaches",
     "Yazar İsmi": [
          "Elif Çağla YILDIZ"
     ],
     "Danışman İsmi": "",
     "Anahtar Kelimeler": [
          "Düzeltici adalet",
          "kolonyalizm",
          "kazanç",
          "zarar",
          "telafi "
     ],
     "Keywords": [
          "Rectificatory Justice",
          "colonialism",
          "benefit",
          "harm",
          "reparation"
     ],
     "Özet": "Geçmişte bir topluluğun bir başkasına karşı gerçekleştirdiği (soykırım, sürgün, köleleştirme, toprağa ve mallara el koyma gibi) haksız muameleler sebebiyle  doğan  zararların  düzeltici  adalet  çerçevesinde  ele  alınması akademik yazında yeni bir eğilim değildir. Kolonyalizmden doğan zararlar da benzer şekilde düzeltici adalet tartışmaları ışığında değerlendirilmiş ve çeşitli düzeltici adalet yaklaşımları kolonyalizmin zararlarının nasıl düzeltileceğine dair  argümanlar  ortaya  koymuşlardır.  Kolonyal  telafi  savunucuları, kolonyalizmin varlığını devam ettirmesi, verilen zararların hesaplanmasının zorluğu ve kimi zararların telafisinin mümkün olmadığı gibi sorunları ihmal ettikleri  gerekçesiyle  eleştirilmişlerdir.  Bu  çalışmada  düzeltici  adalet yaklaşımlarının kolonyalizmden doğan zararlara yönelik ileri sürdükleri telafi yöntemleri  ve  formlarının  öne  sürülen  eleştirilerle  birlikte  tartışılması amaçlanmaktadır.",
     "Abstract": "Addressing  the  harms  of  past  injustices  (e.g.  genocide,  exile, enslavement, taking of land and property) committed by one community against another within the frame of rectificatory justice is not a new tendency in  academic  literature.  Similarly,  harms  caused  by  colonialism  were considered in the light of rectificatory justice and various rectificatory justice approaches put forward arguments about possible ways to rectify harms of                                                        Makalenin Geliş Tarihi: 26.09.2019, Makalenin Kabul Tarihi: 10.03.2020     Doktora Öğrencisi, Ankara Üniversitesi Sosyal Bilimler Enstitüsü Kamu Hukuku Anabilim Dalı  E-posta: mailto:ecyildiz@ankara.edu.tr, ORCID: 0000-0001-9703-1249. Elif Çağla YILDIZ                               Ankara Üni. Hukuk Fak. Dergisi, 69 (1) 2020: 233-252 colonialism. Defenders of colonial reparations were criticized for neglecting the continuity of colonialism, the difficulty of calculating harms and the impossibility of repairing certain harms. The purpose of this article is to discuss the methods and forms of reparations suggested by rectificatory justice approaches with the criticism they faced.",
     "Metin": "Meksika Devlet Başkanı Andrés Manuel López Obrador İspanya ve Vatikan a  yazdığı  1  Mart  2019  tarihli  mektubuyla  İspanya  Krallığı nın Vatikan ın  onayıyla  on  altıncı  yüzyıldaki  kolonyal  yayılma  faaliyetleri esnasında Amerika kıtasındaki yerli halklara karşı işlediği suçlardan ötürü özür talep etmişti.1 Kolonyal dönemdeki haksız pratikler sebebiyle telafi talebi,  esasında  uluslararası  siyaset  gündeminde  yeni  değildi.  2001 de Durban da Birleşmiş Milletler tarafından düzenlenen Irkçılık, Irka Dayalı Ayrım ve Yabancı Düşmanlığı ve Buna Bağlı Hoşgörüsüzlüğe Karşı Dünya Konferansı nda  telafi  meseleleri  uluslararası  ajandaya  dahil  edilmeye çalışılmış  ancak  onarıcı  adalet  çağrıları  Birleşik  Devletler  ve  Avrupa Birliği nin  engelleriyle  karşılaşmıştır.  Telafi  tartışmaları  on  beş  Karayip Ülkesi nin  1973 te  oluşturmuş  olduğu  Karayipler  Topluluğu nun (CARICOM)  Britanya,  Fransa,  Hollanda  gibi  eski  sömürgeci  ülkelere yönelttiği  telafi  taleplerinde  varlığını  devam  ettirmektedir.2  Karayipler Topluluğu bünyesinde 2013 te kurulan Telafi Komisyonu, oluşturduğu 10 maddelik eylem planıyla Afrika halklarına karşı işlenen köle ticareti ve soykırım suçlarından dolayı eski sömürgeci Avrupa ülkelerinin resmi özür, yerli halkların geliştirilmesi programı, Karayipler de müzeler ve araştırma merkezleri  gibi  kültürel  enstitüler  kurulması,  kamu  sağlığı  sorunlarının hafifletilmesi  için destek,  psikolojik  rehabilitasyon,  uluslararası  borçların iptali  gibi  telafilerle  yükümlü  olduklarını  ifade  etmiştir.3  Kolonyalizmin zararlarının  telafisi  sadece  uluslararası  siyaset  alanıyla  sınırlı  kalmamış akademik ortamda da çeşitli tartışmalara konu olmuştur.                                                        1   https://t.com.tr/haber/meksika-dan-ispanya-ve-vatikan-a-16-yuzyil-katliami-na-ozurcagrisi,814046, (erişim tarihi: 18.09.2019) 2   Lynda J. Morgan, Reparations and History, Historians in Service of a Better South: Essays in Honor of Paul Gaston, (ed.: R. J. Norrell / A. H. Myers), NewSouth Books, 2017, s. 153. 3   Andreas  Buser,  Colonial  Injustices  and  the  Law  of  the  State  Responsibility:  The CARICOM Claim for Reparations, Heidelberg Journal of International Law, 2017, Vol. 2, s. 414-415. 234Ankara Üni. Hukuk Fak. Dergisi, 69 (1) 2020: 233-252                   Kolonyalizm ve Düzeltici Adalet… Kolonyalizm çerçevesinde getirilen telafi yaklaşımları temelde haksız bir eylemden ötürü verilen zararın giderilmesi modelini takip etse de, telafi önerilerinin  kolonyalizmin  türüne  ve  farklı  bileşenlerinden  kaynaklanan spesifik  zararlara  göre  çeşitlilik  gösterdiği  görülmektedir.  Bu  noktada kolonyalizmin tanımlanması gerekliliği kendini gösterir. Daniel Butt a göre kolonyalizmi  siyasi  hakimiyet,  ekonomik  sömürü  ve  kültürel  dayatma üzerinden karakterize etmek mümkündür.4 Kolonyalizm öncelikle bir halkın diğeri tarafından tabi kılınmasını içeren bir hakimiyet formudur. Bu hakimiyet farklı biçimler alsa da genel olarak sömürülen tarafın kendi kaderini tayin hakkının reddini ve kökleri ayrı bir siyasi oluşum dahilinde bulunan bir yönetim biçiminin dayatılmasını içermektedir. Butt a göre bunun yanı sıra kolonyalizm  sıklıkla  kolonyal  gücün  kültürünün  ve  geleneklerinin sömürülene dayatılmasını bünyesinde barındırmıştır.5 Son olarak kolonyalizm köle ticareti, kültürel varlıklar ve doğal kaynaklara haksız olarak el konulması, sömürücü ticari ilişkilerin kurulması gibi biçimlerde ekonomik bir sömürüyü içermiştir.6 Ania Loomba modern öncesi versiyonu olan fetihlerden ayrı görülmesi gereken modern kolonyalizmin kapitalist bir ekonomik sömürüden hareket  ederek  tanımlanması  gerektiğini  savunur.  Roma  ve  Moğol İmparatorluklarının fetihleri başka halkların mallarının ve topraklarının ele geçirilmesinden  ibaretken  on  altıncı  yüzyılda  ortaya  çıkan  modern kolonyalizm kapitalizm eşliğinde işleyerek farklılık göstermiştir. Kolonyal güçler  hakimiyet  kurdukları  bölgeleri  pazar  olarak  kullanıp  buralardan hammadde ve işgücü elde ederek bu bölgeleri kendi kapitalist ekonomileriyle ilişki içine sokmuşlardır.7 Önerilen telafi formlarının kolonyalizmin anılan farklı bileşenlerinin neden olduğu zararlara göre çeşitlilik gösterdiğini söylemek mümkündür. Sözgelimi siyasi hakimiyete karşı kendi kaderini tayin hakkı öne çıkarılırken                                                        4   Daniel Butt, Colonialism and Postcolonialism, International Encyclopedia of Ethics, (ed. H. Lafollette), Oxford: Wiley-Blackwell, 2013, s. 893. 5   Butt, 2013, s. 893. Butt kolonyalizmin bileşenlerinden biri olarak görse de kültürel dayatma esasında her kolonyalizm örneğinde görülebilen bir özellik değildir. Sözgelimi asimilasyona dayalı Fransız kolonyalizminin tamamlayıcı bir bileşeniyken İngiliz kolonyalizminde yerli kültürlere nispeten daha az müdahaleci bir politika izlendiği görülmektedir. Bununla birlikte İngiliz kolonyalizminde de metropol kültürünün üstünlüğüne dair bir varsayım mevcuttur. Yerli  kültürlere  müdahale  etmeme  politikasının  altında  ötekinin  Avrupa  kültürünü öğrenmeye kapasitesi olmadığına dair başka türden ırkçı bir varsayım yer alır.  Bkz. Alpana Roy,  Postcolonial Theory and Law: A Critical Introduction, Adelaide Law Review, Vol. 29 1/2, 2008, s. 333. 6   Butt, 2013, s. 893.  7   Ania  Loomba,  Kolonyalizm  Postkolonyalizm,  (çev.  M.  Küçük),  Ayrıntı  Yayınları, İstanbul, 2000, s. 19. 235Elif Çağla YILDIZ                               Ankara Üni. Hukuk Fak. Dergisi, 69 (1) 2020: 233-252 ekonomik sömürü için parasal tazminat veya kalkınma yardımı gibi öneriler dikkat çekmiştir. Farklı telafi önerilerini gündeme getiren bir başka faktör kolonyalizm türüdür. Robert Young, her ne kadar kolonyal pratikler genel bir kolonyalizm  kuramını  sorunlu  kılacak  kadar  çeşitlilik  gösterse  de kolonyalizmin temelde yaşam alanı kurmaya dayalı yerleşimci türü ile bir ülkenin  sadece  zenginliklerini  istismara  dayalı  türü  arasında  ayrım yapılabileceğini belirtir.8 Bu ayrıma uygun olarak yerleşimci kolonyalizmi karakterize eden temel haksızlığın farklı olduğu iddiaları kendini göstermiştir. Margaret Moore a göre yerleşimci kolonyalizmi karakterize eden söz konusu temel haksızlık, egemen bir grubun yerleştiği yeni ülkedeki yerli halkların topraklarını  ellerinden  almasıdır.  Nitekim  yerleşimci  kolonyalizmin görüldüğü kimi ülkelerde yerli halkların kolonyal dönemde kendilerinden alınan toprakların iadesini talep ettikleri görülmüştür.9 Yerleşimci kolonyalizm dolayısıyla yerli halklara borçlu olunan telafiler ayrıca ele alınmakla birlikte, kolonyalizmi merkeze alan düzeltici adalet yaklaşımlarının  genel  olarak  uluslararası  bir  düzlemden  hareket  ettiğini söylemek mümkündür. Göran Collste kolonyalizm tarihiyle küresel eşitsizlik arasında bağlantı kurarak kolonyalizm sonucunda Üçüncü Dünya ülkelerinin az  gelişmesi  ve  sömürgeci  ülkelerin  zenginleşmesiyle  bugünkü  adaletsiz küresel  yapının  ortaya  çıktığını  vurgular.  Kolonyalizm  kolonileştirilen ülkelere  zarar  vermiş,  bu  ülkelerin  yoksullaşması  ile  sömürgeci  güçler zenginleşmiştir. Collste, haksız eylemlerden doğan zararların düzeltilmesinin etik bir yükümlülük olarak ileri sürüldüğü düzeltici adalet düşüncesinden hareketle kolonyalizmden kazanç sağlayan ülkelerin ondan zarar görenlere karşı  düzeltme  ödevi  bulunduğunu  ileri  sürmüştür.10  Kok-Chor  Tan  da düzeltici  adalet  yükümlülüğünde  David  Miller ın  ulusal  sorumluluk yaklaşımından  hareket  ederek  bir  ulusun  bugünkü  nesillerinin  geçmiş nesillerin haksız pratiklerini düzeltme yükümlüğü olduğunu iddia etmiştir.11 Butt ise Collste ile benzer şekilde içinde bulunulan mevcut adaletsiz yapının tarihsel  kolonyal  pratiklerden  kaynaklandığını  belirterek  dünyanın  kimi yoksul  ülkelerinin  bugün  dünyanın  en  zengin  ülkelerinin  eski  kolonileri                                                        8   Robert J. Young, Postkolonyalizm: Tarihsel Bir Giriş, (çev. B. Toksabay Köprülü-S. Şen), Matbu Kitap, İstanbul, 2016, s. 23-25. 9   Margaret R. Moore, Justice and Colonialism, Philosophy Compass, 2016, Vol. 11 (8), s. 455. 10  Göran Collste,  ‘… restoring the dignity of the victims  Is global rectificatory justice feasible?, Ethics&Global Politics, 2010, Vol. 3, No. 2, s. 85-86, 92. 11  Kok-Chor  Tan,  National  Responsibiliy,  Reparations  and  Distributive  Justice, Nationalism and Global Justice: David Miller and His Critics, (ed. H. De Schutter / R. Tinnevelt), Routledge, 2013, s. 78-79. 236Ankara Üni. Hukuk Fak. Dergisi, 69 (1) 2020: 233-252                   Kolonyalizm ve Düzeltici Adalet… olduğuna  dikkat  çekmiştir.  Butt a  göre  bu  eski  sömürge  ülkelere  karşı gelişmiş  ülkeler  telafi  etmeye  dayalı  yeniden  dağıtıcı  ödevlerle yükümlüdürler.12 I. Kolonyal Telafinin Detayları: Taraflar ve İzlenecek Yöntemler Collste kolonyalizmden kaynaklanan haksız eylemlerin telafi edilmesi savunusunu Aristoteles in düzeltici adalet düşüncesine dayandırır. Collste nin hareket  noktası,  Aristoteles in  Biri  dövülüp  öteki  dövünce  ya  da  biri öldürülüp diğeri öldürülünce yapılan ile maruz kalınan eşit olmayan bir bölümleme olarak görülür; buna karşılık yargıç, cezayla kazancı azaltarak bunları düzeltmeye çalışır. ifadesidir. Adaleti sağlamak için gereken, kazanç ile  zararın  ortasının  bulunmasıdır.  Collste,  düzeltici  adaletin  bu gerekliliğinden  hareketle  kolonyalizmden  kazanç  sağlamış  ülkelerin sömürgeleştirilenlere vermiş olduğu zararı düzeltme yükümlüğü olduğunu savunur.13 Bir tarafa zarar vermiş eylemlerin sonuçlarının düzeltilmesi ahlaki bir yükümlülük olduğundan ve kolonyalizm de çeşitli şekillerde kolonilere zarar verdiğinden kolonyal geçmişteki zarar verici pratiklerin telafi edilmesi gerekmektedir.14 Kolonyalizm sömürülen ülkelere karşı ekonomik sömürü, askeri saldırı, kölelik ve soykırım gibi örneklerinde de görülebileceği üzere çeşitli şekillerde zarar verici pratikler içermiştir. Amerika da yerli halk için hastalıklar, açlık ve insanlık dışı çalışma koşulları sonucu demografik bir felakete  yol  açmıştır.  Latin  Amerika  sömürgeleştirildiğinde  kolonilerin ekonomileri tamamen kolonyal güçlerin ihtiyaçlarına göre yapılandırılmış, sözgelimi  Brezilya nın  ekonomik  tarihi  on  altıncı  yüzyıldan  bu  yana bağımlılık  tarihi  olmuştur.  Asya da  Britanya nın  Hindistan  ve  Çin ekonomilerini dünya pazarına entegre etme isteği kıtlığa ve açlık sonucu kitlesel ölümlere sebep olmuştur. Britanya kolonisi olmadan evvel dünyanın en varsıl bölgelerinden olan Bengal kolonyal dönemle birlikte en yoksul bölgelerden  biri  haline  gelmiştir.  Kolonyalizm  Afrika yı  da  temel  bir altyapıdan, kamu sağlığı fasilitelerinden ve eğitimli vatandaşlar ve liderlerden yoksun bırakmıştır.15  Collste kolonyalizmin zararlarının telafisini düzeltici adalet bağlamında gerekli görse de kazanç ve zararın ortasını bulacak bir telafinin söz konusu olması için bir ülkenin sömürgecilik sebebiyle zarar görmüş olmasının tek                                                        12   Daniel Butt, Repairing Historical Wrongs and the End of Empire, Social & Legal Studies: An International Journal, 2012, Vol. 21 (2), s. 229-30. 13  Collste, 2010, s. 86. 14  Göran Collste, Global Rectificatory Justice, Palgrave, 2015, s. 17.  15  Collste, 2010, s. 90-91. 237Elif Çağla YILDIZ                               Ankara Üni. Hukuk Fak. Dergisi, 69 (1) 2020: 233-252 başına yeterli olmadığını ifade eder. Telafi yükümlülüğünden söz edebilmek için verilen zararın etkilerinin bugün hala görülebilir olması gerekir. Collste sömürünün etkileri sürmüyorsa eski sömürgeci ülkelerin tazmin yükümlülüğü olmayacağını ifade eder. Ona göre verilmiş olan zarar, eğer etkileri günümüze ulaşmamışsa tarihin konusu olabilecekken etiğin ilgi alanına hiçbir zaman dahil olmayacaktır.16 Collste böylelikle telafi tartışmalarında tarafların tespiti sorununa  günümüzde  kolonyalizmden  kazanç  sağlamaya  devam  edenleri borçlu, kolonyalizmden hala zarar görenleri ise alıcı tayin ederek yanıt vermiş olur. Elbette asıl yükümlü taraf bizzat kolonyal faaliyetlerde bulunmuş olan kişi ve şirketlerdir, ancak bugün doğrudan kolonyal faaliyette bulunmuş bu oluşumlar varlığını sürdürmemektedir. Sömürgecilik faaliyetinde bulunmuş olan  bireylerin,  diğer  bir  deyişle  fatihlerin,  köle  tacirlerinin,  sömürgeci devletlerin  resmi  temsilcilerinin  ve  Doğu  Hindistan  Kumpanyası  gibi şirketlerin ardıllarını sorumlu tutmak önerisi ise ardılları tespit etmek oldukça zor olacağından uygulanabilir bir öneri değildir.17 Collste bu durumda en isabetli  çözümün  yükümlülüğü  asıl  yükümlü  olan  bu  kişi  ve  şirketlerin uluslarına yüklenmesi olduğuna işaret eder. Kolonyal faaliyetlerin bizzat faili olmasalar bile gerek geçmişteki uluslar gerekse onların bugünkü ardılları kolonyalizmin  avantajlarından  yararlanmışlardır  ve  bu  sebeple  düzeltme yükümlülüğüne  sahiptir.  Eski  sömürgecilerin  ardılları  olan  Fransızlar, İngilizler,  Belçikalılar  bugün  sahip  oldukları  refahın  bir  kısmını kolonyalizmden  sağlamışlardır.  Dolayısıyla  eski  sömürgecilerin  ardılları kolonyalizmin  avantajlarından  yararlandıkları  sürece  telafiyle yükümlüdürler.18  Tan da Collste gibi ulusları kolonyal telafiden sorumlu taraf olarak görür. Miller ın devredilebilir ve kolektif ulusal sorumluluk anlayışından hareket ederek  kolonyalizmi  de  içerecek  şekilde  geçmişteki  haksız  pratikler dolayısıyla ortaya çıkan telafi yükümlülüğünü gerekçelendirir. Tan a göre geçmiş nesiller döneminde gerçekleşen ve faillerinin bugün hayatta olmadığı haksızlıklar söz konusu olduğunda kurulacak bir telafi ilişkisinde sorumlu tarafın  kimlerden  oluşacağı  sorusunun  cevabı  devredilebilir  ve  kolektif sorumluluk anlayışında yatar. Bu bağlamda geçmişte sömürülmüş bir ulusun bugünkü  üyeleri  eski  sömürgeci  ulusların  bugünkü  üyelerinden  tarihsel haksızlığın faili olmadıkları halde telafi talep edebileceklerdir. Tan ın temel aldığı kolektif sorumluluk anlayışı ulusun bir bütün olduğu düşüncesinden ileri gelmektedir. Ulusun tüm üyelerinin paylaştığı kolektif sorumluluk gereği                                                        16  Collste, 2010, s. 89. 17  Collste, 2010, s. 93.  18  Collste, 2010, s. 93-94. 238Ankara Üni. Hukuk Fak. Dergisi, 69 (1) 2020: 233-252                   Kolonyalizm ve Düzeltici Adalet… bir ulusun bireysel üyeleri ulusun bir bütün olarak aldığı kararlardan ve yaptığı seçimlerden sorumlu kabul edilmelidir. Tan bu noktada Miller ın müşterek pratik modeline dikkat çeker.19 Bu modele göre bir grubun bireysel üyeleri gruba üyelikleri sebebiyle müşterek bir pratikten, bir grubun bütün olarak aldığı kararlardan ve gerçekleştirdiği politikalardan kazanç elde etmişlerse grubun  bu  müşterek  ediminden  ötürü  sorumlu  tutulmaları  mümkündür. Uluslar üyelerine kazanç ve ayrıcalıklar sağlama açısından ortaklığa dayalı bir topluluğun belirtilerine sahiptirler. Üyeler kendilerini bir topluluğun ortak üyeleri olarak müşterek bir girişim biçimine dahil olmuş hissederler. Uluslar üyelerine önemli ölçüde somut maddi varlıklar ve dil, kültürel kimlik, yaşam tarzı  gibi  somut  olmayan  varlıklar  temin  ederler.  Buna  karşılık  ulusun üyelerinden ulusal kimliğin muhafazasını önemli görüp onun devamlılığını güvenceye alarak fedakarlıkta bulunmaları beklenir. Üyelerin müştereken değer  verilen  yaşam  tarzını  muhafaza  etme  ve  onu  ortak  bir  şekilde biçimlendirme için fedakarlığa hazır oldukları bir birlik olarak ulus ideali söz konusudur.20 Dolayısıyla bir ulusun üyeleri toplumlarının kültürel ve siyasi özelliklerinden  kolektif  olarak  sorumludurlar.  Bu  ulusal  karakteristikler gerçekte  üyeleri  tarafından  sıkı  bir  şekilde  seçilmiş  olsa  da  olmasa  da üyelerinin değer verdiği veya değer vermek için sebeplerinin bulunduğu, korumak için adım attıkları özelliklerdir. Buna ek olarak Miller a göre ulusal üyeliğin kazançlarının birçoğunun aslında miras kalmış olduğunu kabul etmek gerekir.  Bunlar geçmiş nesillerin karar ve tercihleri sonucu ortaya çıkan faydalardır. Bir ulusun bir toprak parçası üzerindeki sahipliği, kümülatif ekonomik, sosyal, beşeri sermayesi, temel toplumsal altyapısı gibi özellikler ile somut olmayan kültürel yaşam tarzı, ulusal bir dil, tarih, ulusal mitler gibi kazançlar geçmiş nesillerin karar ve eylemleri sonucu elde edilmiştir. Bu sebeple  çeşitli  kazançlar  devredilebiliyorken  yükümlülüklerin devredilemeyeceğini  öne  sürmek  mümkün  değildir.  Üyeler  üyelikleri sebebiyle  avantajlarla  birlikte  dezavantajları  da  devralmayı  kabul  etmiş olurlar.  Müşterek  bir  birimin  üyeleri,  seleflerinin  miraslarının  sağladığı kazanç  ve  ayrıcalıklarından  faydalanırken  bedel  ve  külfetlerini reddedemeyeceklerdir. Dolayısıyla ulusal sorumluluk kolektif olmanın yanı sıra ardıl nesillere devredilebilir bir sorumluluktur da. Bir ulusun geçmişte gerçekleştirdiği bir haksızlığı düzeltmek yalnızca haksızlığın meydana geldiği dönemdeki üyelerin kolektif sorumluluğu olmayıp bugünkü üyelere de miras kalmaktadır.  Ancak  Tan  sonraki  nesillerin  devraldığı  bu  sorumluluğun nedensel değil iyileştirici bir sorumluluk olduğunu ifade eder.21 Var olan adaletsizlikten bizzat sorumlu olmasalar da sonraki nesiller bu adaletsizliği                                                        19  Tan, 2013, s. 80-81.  20  Tan, 2013, s. 81. 21  Tan, 2013, s. 81-82. 239Elif Çağla YILDIZ                               Ankara Üni. Hukuk Fak. Dergisi, 69 (1) 2020: 233-252 düzeltmekle yükümlüdürler. Tan sorumluluk kavramı kolektif oluşumları kapsayacak  şekilde  genişletildiğinde  ulusun  ulusal  kimlik  varlığını sürdürdüğü sürece geçmişteki karar ve eylemlerinden sorumlu tutulabilir ahlaki bir varlık olarak devamlılığına işaret eder. Sonuç itibariyle kolektif ve devredilebilir  sorumluluk  yaklaşımı  uluslara  sorumluluk  yüklenebilecek ahlaki failler olarak muamele etme etmeyi mümkün kılmaktadır. Tan a göre böylelikle telafi tartışmalarındaki sorumlu tarafın kimliği sorunu kolektif ve devredilebilir sorumluluk yaklaşımıyla aşılabilir hale gelmektedir.22  Collste ve Tan yalnızca sömürgeci ulusların bugünkü ardıllarını yükümlü olarak  belirlemekte  birleşmezler.  İkisi  de  kolonyal  geçmişin  bugünkü kazançlarından  faydalanma  kriterine  göre  yükümlü  tarafı  genişletme yanlısıdırlar. Bu bakımdan sonradan sömürgeci bir ülkenin vatandaşı haline gelen bir göçmeni örnek göstermeleri dikkat çekicidir. Tan a göre sözgelimi Hindistan dan Britanya ya gelmiş bir göçmen de Hindistan ın Britanya ya karşı yönelttiği telafi taleplerinin muhatabıdır. Ortaklığa dayalı bir topluluk olan ulusun üyesi olarak ortaklığın kazançlarından istifade eden her üyeye iyileştirici  sorumluluk  yüklenebilecektir.  Başarılı  bir  şekilde  toplumsal yaşama  uyum  sağlamış  bir  göçmenin,  üyesi  olduğu  ulusun  geçmişteki haksızlıktan  dolayı  bugün  sahip  olduğu  iyileştirici  ödeve  katılması beklenebilir. Üyesi olunan yeni bir ulusun mirasının getirdiği kazançlar bazı bedelleriyle birlikte devralınmaktadır.23 Collste de sonradan vatandaşı olduğu ülkede kolonyalizmin avantajlarından faydalandığı sürece çifte vatandaşların da telafi yükümlülüğü olduğuna dikkat çeker. Söz konusu vatandaşlar eskiden kolonyal faaliyetlere karışmış bir devletin vatandaşı olarak onun tarihsel sorumluluğunu kabul etmişlerdir. Collste nin faydalanma kriterine bağlılığı kolonyal telafiden sorumlu olan ulusların kapsamını da genişletmesine yol açmıştır. Collste ye göre kolonyal faaliyete bizzat karışmamış olan gelişmiş ülkeler de kolonyalizmden avantaj sağladıkları sürece telafi yükümlülüğüne sahiptirler. Ancak yükümlülüğün içeriği konusunda bir ayrım yapılmalıdır. Bahsedilen devletler ekonomik kazançlar elde ettikleri için sadece ekonomik bir tazminle yükümlüyken, eski kolonyal güçlerin ardılları politik ve kültürel tazmin ödevlerine de sahiptirler.24 Butt ın telafi yaklaşımı faydalananı yükümlü tutan Collste ve Tan dan ayrılır.  Faydalananı  sorumlu  tutma  yaklaşımı  kimin  tarihsel  haksızlığa dayanarak kazanç sağladığı ve kimin bu haksızlık sebebiyle zarara uğradığı sorusuyla  kolonyal  telafide  tarafların  belirlenmesi  sorununa  bir  çözüm                                                        22 Tan, 2013, s. 82. 23 Tan, 2013, s. 83. 24 Collste, 2010, s. 93-95. 240Ankara Üni. Hukuk Fak. Dergisi, 69 (1) 2020: 233-252                   Kolonyalizm ve Düzeltici Adalet… sunmaktadır. Fakat bu yaklaşım aynı zamanda kolonyalizmin sebep olduğu kazancın ve zararın sürüp sürmediğini, süren zararın ne boyutta olduğunu sorarak  kolonyalizmin  net  etkilerine  vurgu  yapması  itibariyle  eski sömürgelerin  kolonyalizm  olmasaydı  bugün  daha  iyi  durumda  olup olmayacağını sorgulamayı beraberinde getirmektedir. Söz konusu sorgulama sömürgelerin de kolonyalizmden kazanç elde etmiş olabileceği ihtimalini kabule yol açarak kolonyalizmden kalanın net bir kayıp olduğu iddiasına temellenen telafi savunusunu kırılgan hale getirmektedir.25  Butt öncelikle kazanç ve zararın belirlenmesi yönteminde tazmine ilişkin günlük  söylemdeki  eski  hale  getirmenin  kolonyalizm  açısından elverişsizliğine dikkat çeker. Kolonyalizm bağlamında haksızlığın meydana geldiği  zamanla  günümüz  arasındaki  zaman  farkının  fazlalığı  eski  hale getirme çözümünü elverişsiz kılmaktadır. Bu sebeple kazancın ve zararın hesaplanması yönteminde, sömürülen ülkenin güncel durumuyla kolonyal bir ilişkinin  yokluğunda  bugün  içinde  bulunacağı  varsayımsal  durumun karşılaştırılması  öne  çıkmaktadır.  Butt  bu  karşılaştırmada  eski  hale getirmedeki  karşılaştırmanın  aksine  referans  alınacak  bir  gerçeklik olmadığına  dikkat  çeker.    Dolayısıyla  bu  karşılaştırmada  zarar  görenin kolonyalizm meydana gelmeseydi bugün içinde bulunacağı en olası durumun nasıl belirleneceği sorunu ortaya çıkmaktadır. Butt a göre tarihin sayısız şekillerde  işleyebilme  ihtimalleri  göz  önüne  alındığında  verilebilecek  en standart yanıt haksız pratik hiç gerçekleşmeseydi ortaya çıkabilecek en muhtemel  durum  ne  olurdu?  sorusunun  cevabıdır.  Ancak  en  muhtemel durumu referans almak pek çok bağlamda yerinde bir karşılaştırmaya imkân verse  de  kimi  durumlarda  kabul  edilemez  sonuçlara  yol  açabilmektedir. Şoförünün  dikkatsiz  sürücülüğü  sonucunda  geçirdiği  kazayla  sakatlanan ancak bu kaza yüzünden kaçırmış olduğu uçak düşen iş adamı örneği bu bağlamda yol göstericidir. Butt bu durumda, şoför dikkatsizliğiyle kazaya sebep  olmasaydı  ortaya  çıkabilecek  en  muhtemel  durumun  ne  olacağını sormak yerine hem şoförün dikkatli davranıp kazaya sebep olmadığı hem de uçağın düşmediği bir varsayımsal durumdan yararlanmanın daha isabetli olduğunu  öne  sürer.26  Bu  çifte  varsayımsal  durum,  haksız  eylem gerçekleşmeseydi ortaya çıkabilecek olan en muhtemel durum olmasa da zarara uğrayanın zararını ölçmede hareket edilmesi gereken noktadır. Zarara uğrayanın  zararını  yalıtmadaki  en  iyi  yol  haksızlığın  yokluğunda  ortaya çıkacak en olası sonuç değildir. Butt a göre bunun yerine odaklanılması gereken, mağdura haksız bir şekilde zarar verilmiş olduğu ve tazmine hakkı                                                        25 Butt, 2013, s. 233, 236.  26 Butt, 2013, s. 235-236. 241Elif Çağla YILDIZ                               Ankara Üni. Hukuk Fak. Dergisi, 69 (1) 2020: 233-252 olduğu düşüncesidir. Butt bu çifte varsayımsal durumu kolonyalizm örneğine uyarladığımızda sadece kolonyal ilişkinin hiç gerçekleşmediği değil aynı zamanda farklı topluluklar arasındaki ilişkilerin hiçbir şekilde hakimiyet ve sömürü içermediği bir durum tahayyülünde bulunmamız gerektiğini belirtir. Eğer kolonyal hakimiyetin haksız olduğunu ve sebep olduğu eşit olmayan güç ilişkilerinden faydalanmanın sömürücü olduğunu düşünüyorsak bu durumda ahlaki olarak geçerli varsayımsal durum, taraflar arasında hiçbir ilişkinin gerçekleşmediği değil hakimiyet ve sömürü içermeyen, iş birliğine dayalı bir ilişkinin meydana geldiği olacaktır. Dolayısıyla sömürülen tarafın kaybının belirlenmesinde kolonyal bir ilişkinin gerçekleşmediği en olası durumdaki muhtemel kaderinden bağımsız olarak değerlendirme yapılmalıdır. Kayıp, taraflar arasındaki ilişkinin hakimiyet ve sömürü içermeden adil bir şekilde kurulduğu bir çifte varsayımsal durumla sömürülen tarafın aktüel durumu kıyaslanarak tayin edilmelidir. Butt a göre tam donanımlı bir düzeltici adalet yaklaşımı her verili bağlama uygun çifte varsayımsal durumu bulacaktır. Bu varsayımsal  durum  hakimiyetin  olmadığı,  karşılıklı  kazanca  dayalı  bir bağlamda taraflar arasında adil bir iş birliğini tahayyül eden olacaktır.27 Netice itibariyle Butt ın çifte varsayımsal bir durumla aktüel durumu karşılaştırarak sömürülen  tarafın  adil  bir  ilişkinin  yokluğunda  yoksun  kaldığı  kazancı belirlemeye  odaklandığını  söylemek  mümkündür.28  Butt ın  Tan  ve Collste nin aksine faydalanan öder prensibinden ayrılışı telafide izlenmesi için önerdiği yöntemi farklılaştırmıştır. Butt dağıtıcı adaletle zorunlu şekilde ilişkili bir düzeltici adalet yaklaşımı ortaya koyarak da diğerlerinden ayrılır. Onun telafiye ilişkin yaklaşımı düzeltici ve dağıtıcı adaletin zorunlu bir ilişkisini öne çıkarır. Bugün kolonyalizm de dahil olmak üzere geçmişteki haksız  pratikler  sonucu  zenginleşmiş  ülkeler  düzeltici  nitelikte  yeniden dağıtıcı ödevlerle yükümlüdürler. Zira geçmişte dağıtıcı adalete aykırı bir şekilde kaynaklar ve varlıklar tahsis edilmiştir. Tarihsel adaletsizliğin adil olmayan bu dağıtıcı etkileri düzeltilerek kaynakların ve varlıkların yeniden dağıtımına ihtiyaç vardır.29  II. Telafi Formları  Kolonyalizmi merkeze alan düzeltici adalet yaklaşımları temel olarak ekonomik  telafiler  üzerinden  ilerleseler  de  telafi  önerilerinin  ekonomik tazminle sınırlı olmadığı görülür. Butt geçmişteki adil olmayan kaynak ve varlık dağıtımından dolayı yeniden tahsise odaklanarak ekonomik bir tazmini öne  çıkarmış  olsa  da  mağdurların  ardıllarının  sembolik  telafileri                                                        27  Butt, 2013, s. 236-239.  28  Bkz. Butt, 2013, s. 235-236.  29  Butt, 2013, s. 230-231. 242Ankara Üni. Hukuk Fak. Dergisi, 69 (1) 2020: 233-252                   Kolonyalizm ve Düzeltici Adalet… arzulayabileceğini de kabul eder.30  Hatta maddi bir tazmine odaklanmanın yetkilileri  özür  gibi  uzlaşmacı  süreçlere  eğilmekten  alıkoyacağına  veya mağdurların acısının küçümsenmesine yol açabileceğine dikkat çeker. Collste de düzeltmenin ekonomik bir yeniden dağıtımdan farklı olarak özür gibi formlar alabileceğini ifade eder.31  Tan ise kolonyalizmin kültürel zararlarıyla ve bu zararların telafisiyle ayrıca  ilgilenmiştir.  Tan a  göre  uluslararası  kolektif  haklar  tarihsel adaletsizliklerin düzeltilmesi açısından önem arz ederler. Tabiiyet altındaki halkların kendi kaderini tayin hakkı bunun başta gelen örneklerindendir. Ancak  Tan  kolonyalizmin  etkilerini  tazmin  etmenin  siyasi  bağımsızlığı tanımaktan  fazlasını  gerektirdiğine  işaret  eder.  Kolonyalizmin  ayrıca sömürülen  ulusların  kültürü  üzerinde  de  etkisi  olduğundan  bu  ulusların kültürel  bağımsızlıklarını  sağlayacak  telafiler  de  gerekir.  Metropol ülkelerdeki müzelere götürülen yerel sanat örnekleri ve hazineler gibi kültürel varlıklar  bu  ülkelere  geri  verilmelidir.  Bunun  dışında  dayatılan  yabancı kültürler  vasıtasıyla  bastırılmış  olan  kültürel  kimlik  ve  mirasın  geri kazanılmasına ve canlandırılmasına yönelik uluslararası destek ve yardım alma hakları da uygulamaya konmalıdır.32 Fakat kolonyalizmin sömürülen halkların  kültürü  üzerindeki  etkisi  bu  kadarla  sınırlı  olmamıştır.    Tan kolonyalizmin halkların kültürlerinin, sanatlarının, danslarının, tarihlerinin, coğrafyalarının, edebiyatlarının ve sözlü kültürlerinin imhasına veya kasıtlı olarak değersizleştirilmesine yol açarak bilinçli şekilde sömürgecilerin dil ve kültürünü  yücelttiğine  dikkat  çeker.  Eski  sömürge  ülke  vatandaşları  da sömürgeci güçlerin kültürlerini kendi kültürlerine üstün görmektedirler. Tan a göre  zengin  ülkelerin  kültürel  ürünlerinin  etkisi  azaltılarak  bu  ülkeler gelişmekte  olan  ülkelerdeki  kültürlere  has  belli  özelliklerin  farkına vardırılmalıdır.  Bundan  başka  yoksul  toplumların  kültürlerinin  zengin olanlara ihracı için uluslararası yardım devreye girmelidir. Böylelikle kültüre öz saygının geri kazanılmasında dışarıdakilerin bu kültürün değerini kabul etmesi  yolundan  faydalanılacaktır.  Son  olarak  yoksul  ülkelerin  kendi topraklarında kültürlerini sürdürmelerini kolaylaştıracak eğitimsel yardım, kültürel  etkinliklere  fon  sağlama,  önemli  kültürel  miras  ve  hazinelerin muhafazası  ve  restorasyonuna  destek  gibi  yardım  türleri  de  Tan a  göre önemlidir.33                                                         30  Butt, 2013., s. 230. 31  Collste, 2010, s. 97. 32  Kok-Chor Tan, Toleration, Diversity and Global Justice, Yayınlanmış Doktora Tezi, Toronto, University of Toronto, 1988, s. 123. 33  Tan, 1988, s. 126-127. 243Elif Çağla YILDIZ                               Ankara Üni. Hukuk Fak. Dergisi, 69 (1) 2020: 233-252 Jon Miller ve Rahul Kumar telafi formlarının başlıca örnekleri arasında para,  toprak,  özür,  anıtlar  ve  müzeler,  hukukta  ve  siyasi  kurumlarda değişiklikler,  toplumu  geçmişteki  haksızlıklar  hakkında  bilgilendirmeye yönelik  eğitim  politikalarının  yer  alışına  dikkat  çekerek  tüm  vakalarda telafinin alabileceği tek bir ideal formun mu olduğu yoksa telafi formunun bağlama  göre  çeşitlilik  mi  göstereceği  sorusunun  gündeme  geldiğine değinirler.34  Telafi  formlarının  her  bir  sömürü  ilişkisi  bağlamında çeşitlenebileceğinin örneklerini görmek mümkündür. Pedro Malavet in Porto Riko bağlamında önerdiği telafi formları bu bakımdan iyi birer örnektir. Malavet hala ABD federal toprakları dahilinde yer alan Porto Riko örneğinde self determinasyon gibi alışıldık bir önerinin yanı sıra egemenliğin tesisine yardımcı  olunması,  ABD nin  Porto  Riko dan  aldığı  ve  özellikle  askeri amaçlar için kullandığı topraklarının temizlenerek iade edilmesi, işgal için maddi  tazminat,  özür  ve  kamuoyu  açıklaması  gibi  örnekler  ortaya koymuştur.35 III. Eleştiriler Kolonyalizme  yönelik  düzeltici  adalet  yaklaşımları  birçok  açıdan eleştiriye  tabi  tutulmuştur.  Bu  yaklaşımlardan  bazılarının  temel  aldığı kazanç/zarar modelinin getirilen eleştirilerin pek çoğunun kaynağı olduğunu söylemek  mümkündür.  Catherine  Lu ya  göre  düzeltici  yükümlülüğü kazanç/zarar ekseninde ele almak sömürülen ülkelerin de kolonyalizmden kazanç elde ettiği ve dolayısıyla ortada tazmin edilecek bir zarar olmadığı savunusuyla karşılaşma riskine sahiptir. Sözgelimi Britanya nın kolonyal tebaalarına  parlamenter  demokrasi,  yaygın  hukuk  kurumu,  endüstriyel ekonomik  kalkınma  ve  gelişmiş  ekonomik  şartlar  gibi  net  faydalar sağladığının  öne  sürüldüğü  görülmektedir.  Yine  Japon  kolonyalizminin Kore de tarımsal üretimi artırdığı ve Güney Kore nin ekonomik atılımında pay sahibi olduğu iddia edilmiştir.36 Lu kazanç/zarar hesabının yol açtığı bu handikabı eleştirirken aslında uluslar düzleminde şekillenen düzeltici adalet yaklaşımlarının  başka  bir  handikabına  da  işaret  etmiş  olur.  Düzeltici yükümlülükler ulus gibi grupların net kaybı ve kazancının değerlendirilmesi üzerine  kurulduğunda  bireyler  ve  ulus  olmayan  grupların  tecrübe  ettiği haksızlıkların  dikkate  alınmaması  ihtimali  ortaya  çıkmaktadır.  Sözgelimi                                                        34  Jon Miller/Rahul Kumar, Preface, Reparations: Interdisciplinary Inquiries, (ed. J. Miller / R. Kumar), Oxford University Press, 2007, s. v. 35  Pedro A Malavet., Reparations Theory and the Postcolonial Puerto Rico: Some Preliminary Thoughts, Berkeley La Raza, 2002, Vol. 13, s. 405-406. 36  Catherine Lu, Justice and Reconciliation in World Politics, Cambridge University Press, 2017, s. 166-168. 244Ankara Üni. Hukuk Fak. Dergisi, 69 (1) 2020: 233-252                   Kolonyalizm ve Düzeltici Adalet… Japon kolonyalizminin bıraktıkları sayesinde Güney Kore nin kalkınmaya giden yolunun açıldığı iddiası Japon ekonomi politikalarının kırda yaşayan Koreli  kadınları  mağduriyete  karşı  kırılganlaştırdığı  gerçeğini  ihmal etmektedir. Japonya nın kolonyal ekonomik politikaları Kore tarımına zarar vererek çiftçi aileden gelen pek çok kadını kazancı yüksek bir iş bulmak için evden  ayrılmak  zorunda  bırakmış  ve  kırılganlıklarından  istifade  edilerek Japon ordusuna seks kölesi haline getirilmelerine sebep olmuştur. Lu bu sebeple ulusların kazancı ve zararı ekseninde şekillenen bir düzeltici adalet yaklaşımının  bireylere  ve  toplumsal  olarak  kırılgan  diğer  gruplara  karşı adaleti yerine getirmede başarısız olacağını ileri sürer. Gelecekteki çoğunluk için  ekonomik  gelişme  gibi  olumlu  bir  sonucun  ortaya  çıkmasına odaklanılarak belli bireylerin ve marjinalleştirilmiş grupların mustarip olduğu kolonyal hakimiyet, baskı ve acımasızlıkların tarihsel haksızlıkları gözden kaçırılmaktadır.37  Kolonyalizme yönelik düzeltici adalet yaklaşımlarının telafi ilişkisinin taraflarını uluslar olarak belirleyişinin Lu nun eleştirisine konu olanlar dışında da  eksiklikleri  mevcuttur.  Ulus  gibi  fazlasıyla  homojenleştirilmiş  bir topluluktan hareket etmek bilhassa ekonomik telafiler açısından adaletsiz sonuçlara  yol  açma  riskini  barındırır.  Uluslar  düzleminde  bir  telafi düşüncesinde ve ulusal sorumluluğa dayalı tazmin yükümlülüğünde adaletin sağlanmasını  zorlaştıracak  handikaplar  vardır.  Sömürülen  ülkelerde sömürgeci güçlerle birlikte hareket ederek kolonyalizmden kazanç elde etmiş yerli elit sınıfı kolonyal pratiklerden zarar görmüş ezilen kesimle ulus çatısı altında telafinin alıcısı olarak bir araya getirmek düzeltici adaletin hedefine ne derece  ulaşacağına  dair  soru  işaretlerini  beraberinde  getirmektedir.  Aynı şekilde sömürgeci bir ülkenin kolonyalizmden doğrudan kazanç sağlamış olan sermaye sınıfı ile kazanç elde edip etmediği sıkı bir hesap gerektirecek ezilen sınıflarını aynı ulusa mensup olmaları sebebiyle aynı borcun yükümlüsü haline getirmek de benzer bir şüphenin hedefi haline gelmeye müsaittir. Özellikle ulus-ötesi bir sermaye sınıfının ortaya çıktığı ve ülke sınırları üzerinden tayin edilen sömüren/sömürülen ayrımının bulanıklaştığı günümüz küresel  düzeninde  uluslar  düzleminde  telafiye  dayanan  düzeltici  adalet yaklaşımları amaçladıklarının aksine bir sonuçla karşılaşma potansiyeline sahiptirler.                                                        37 Lu, 2017, s.169. 38  B. S. Chimni, International Law and World Order: A Critique of Contemporary Approaches, Cambridge University Press, 2017, s. 507. 39  Eve Darian-Smith, Postcolonial Theories of Law, Law and Social Theory, (ed. R. Banakar / M. Travers), 2013, Hart Publishing, s. 250. 245Elif Çağla YILDIZ                               Ankara Üni. Hukuk Fak. Dergisi, 69 (1) 2020: 233-252 Kazanç/zarar eksenine odaklanış, tazmin dili çerçevesinde kurulamayan kültürel zarar gibi türleri dışarıda bırakması sebebiyle de eleştirilmiştir. Lu kolonyal  ilişkilerde  bu  bağlamda  kolayca  ölçülemeyen  başlıca  zararlara kültürel  disoryantasyon  ve  asimilasyonu  örnek  gösterir.  Japonya nın, Korelileri  Japon  isimleri  almaya  ve  Japoncayı  resmi  eğitim  dili  olarak benimsemeye zorlama gibi faaliyetleri içeren etnisiteyi silme politikası son bulmuş  olsa  bile  Korelilere  karşı  asimilasyoncu  tavırlar  veya  Japon kültüründe  Japonluka  ilişkin  dışlayıcı  kavramsallaştırmalar  varlığını sürdürmektedir.40  Ancak  Lu  bugünkü  Japon  devleti  ve  toplumunun günümüzdeki  bu  yapısal  adaletsizliği  düzeltme  sorumluluğuna  sahip olduğunu  kabul  etmekle  birlikte  söz  konusu  düzeltmenin  kazanç/zarar ekseninde  gerçekleştirilmesinin  zorluğuna  işaret  eder.  Sözgelimi sömürgeleştirilenin  disoryantasyonu  durumunda  bir  haksızlığın gerçekleştirildiğini  ve  insanların  bugün  hala  bu  haksızlıktan  ötürü  zarar görmeye  devam  ettiklerini  kabul  etsek  de  günümüzde  kolonyalistlerin ardıllarının bundan nasıl istifade ettiğini görmek zordur. Bunun yanı sıra, bahsedilen  zararların  tazmin  edileceğine  dair  bakış  açısı  özgürleştirici değildir.  Kültürel  disoryantasyon  bugün  toplumsal  ilişkilerde  kırılgan grupların marjinalleştirilmesini devam ettirmektedir. Dolayısıyla Lu, kültürel haksızlıklar bağlamında geçmişteki haksızlığın tazmininden ziyade varlığını sürdüren  yapısal  adaletsizlikleri  reforma  tabi  tutmaya  yönelik  onarıcı cevaplara odaklanılması gerektiğine işaret eder.41  Lu  kazanç/zarar  temelli  modelin  kusurlarına  işaret  etmenin  ötesine geçerek kimi haksızlıkların telafi edilmesinin mümkün olmadığını ifade eder. Bugün, uzak bir geçmişteki tarihsel haksızlıklara cevaben ne yapılırsa yapılsın tarihe  sünger  çekilemeyecektir.  Parçalanan  bütün  haline  getirilemeyecek, mağdurların acısı geri alınıp telafi edilemeyecek ve haksız eylemlerde bizzat rol alan kusurlular cezalandırılamayacaktır.42 Ancak Lu onarılacak bir şey olmasa  da  bugünkü  toplumların  geçmişteki  haksızlıkları  kabul  ödevi olduğunu ileri sürer. Bu hem tarihtekilere karşı ilk ödevdir hem de bugünkü ve gelecekteki karşılıklı saygı ve siyasi uzlaşmanın geliştirilmesi açısından temel önemdedir. Lu kabul veya özür gibi girişimleri geçmişteki haksızlıklara karşı bir telafiden çok gelecekteki uzlaşmaya yönelik adımlar olarak görür. Bu  da  düzeltici  adalet  yerine  geçmişten  gelen  adaletsizliklerin  güncel                                                        40  Lu, 2017, s. 173.  41  Lu, 2017, s. 173-174. Esasında bu kazanç/zarar modeline odaklanma hususunda Tan ı ayrı tutmak gerekir. Tan, kazanç/zarar ikiliğine sıkı sıkıya bağlı değildir. Bir tarafın kazanç sağlamadan da zarar verebileceğini ileri sürer. Bkz. Tan, 2013, s. 84. 42  Lu, 2017, s. 178.  246Ankara Üni. Hukuk Fak. Dergisi, 69 (1) 2020: 233-252                   Kolonyalizm ve Düzeltici Adalet… kalıntılarını hedefleyen yapısal adalet yaklaşımını önermesiyle bağlantılıdır.43 Lu, yapısal adalet perspektifinde düzeltici adalet yaklaşımlarının aksine hem ayrıcalıklı konumları işgal edenlerin hem de ezilenlerin adaletsizliği aşma sorumluluğu olduğunu ifade eder. Bugün ayrıcalıklı yerleri işgal eden herkes yapısal olarak kırılgan toplumsal konumlarda olanların mustarip olduğu çeşitli haksızlıkların  ve  kendi  keyfi  avantajlarının  yapısal  temellerini  ortadan kaldırmaya yönelik siyasi sorumluluklara sahiptir. Ezilenler de ahlaki olarak kendi ezilmişliklerinin sorumlusu sıfatıyla değil, ancak adaletsizliğe direnme ve adil olmayan sosyal yapı ve süreçleri dönüştürmeye yönelik kolektif eyleme katılma ödevlerine sahiptirler.44 Lu zararların tazmininden ziyade geçmişteki adaletsizlikler üzerine kurulmuş bugünkü yapısal adaletsizlikleri hedef alma önerisinde bulunur.45  Telafi yaklaşımlarının geçmişteki haksızlıklarla birlikte günümüz genel küresel düzenini daha adil bir seviyeye taşıma endişesi edinmesinin gerekip gerekmediği sıklıkla ele alınan bir mesele olmuştur.46 Leif Wenar da Lu gibi günümüzdeki adaletsizliği merkeze taşımaya odaklanmıştır. Wenar a göre geçmişteki haksızlıklara yönelik telafiler gerekli olsa da bu telafiler ülkeler arası  ilişkilerin  düzeltilmesi,  güven  ile  dayanışmanın  sağlanması  ve  hep birlikte küresel dağıtıcı adaletin tesis edilmesi gibi ileriye yönelik nedenlerle gerçekleştirilmelidir.  Wenar da  telafilerin  geleceğin  hatırına gerçekleştirilmesi  anlayışı  öne  çıkarılır.47  Collste  bu  eleştirilere  cevaben düzeltici adaletin dağıtıcı adaleti tamamladığını ifade etmiştir. Ona göre hala sömürünün  zararlarına  maruz  kalan  ülkelerin  zararının  giderilmesine odaklanan düzeltici adalet, hak ve kaynakların gelişmemiş ülkeler lehine yeniden dağıtımını öngören küresel dağıtıcı adaleti tamamlayacaktır. Collste bu  sebeple  küresel  adaletin  sağlanmasında  sırf  dağıtıcı  adalete odaklanılmasının eksik bir yaklaşım olduğunu ifade eder.48 Düzeltici adalet yaklaşımlarının sıklıkla karşılaştığı eleştirilerden biri maddi bir tazmin hedeflendiğinde verilmiş olan zararın hesaplanmasındaki zorluğa  yöneliktir.  Collste  bu  eleştiriye  karşı  kolonyalizm  bağlamında Aristoteles in söz ettiği türden kazanç ile zararın tam ortasını bularak durumu eşitlemenin  veya  eski  hale  getirmenin  imkânsız  olduğunu  kabul  eder.                                                        43  Lu, 2017, s. 180-181. 44  Lu, 2017, s. 171.  45  Lu, 2017, s. 173-174. 46  Miller/Kumar, 2007, s. vi. 47  Leif Wenar, Reparations for the Future, Journal of Social Philosophy, Vol. 37, 2006, s. 396, 405. 48  Collste, 2010, s. 84-85, 96-97. 247Elif Çağla YILDIZ                               Ankara Üni. Hukuk Fak. Dergisi, 69 (1) 2020: 233-252 Kolonyalizm  olmasaydı  sömürülmüş  olan  ülkelerin  bugün  ne  durumda olacaklarını  ve  bu  sebeple  tazmin  edilecek  zararın  miktarını  tam  olarak saptamak zordur. Dolayısıyla Collste, tam tazmin talep eden bir düzeltici adalet teorisinin fazla talepkar olacağını kabul eder. Ancak eşitleme, eski hale getirme veya tam tazmin kolonyalizm bağlamında vazgeçilmez çözümler olmasalar  da  belli  bir  seviyede  telafi  mümkündür.  Geçmişte  kolonyal pratiklerden kazanç sağlayanlar bunlardan zarar görenlerin zararını muhtelif şekillerde tazmin edebilir ve mevcut eşitsizlikleri gidermek için ellerinden geleni yapabilirler.49 Tan ise tazmin bağlamında tarafların elde ettiği kazanç ve zararların belirlenmesinin zor olduğu eleştirisine karşı telafinin parasal tazminle sınırlı düşünülmesinin hatalı olduğunu ifade eder. Ona göre yapılan haksızlığın  kabul  edilmesi  ve  hesap  verilmesi  de  bir  telafi  olarak düşünülmelidir.50  Ancak  Tan ın  cevabının  zararın  hesaplanmasındaki belirsizlik  sorununa  çözüm  getirmediğini  söylemek  mümkündür.  Maddi tazmin formunda bir telafi söz konusu olduğunda miktarın nasıl belirleneceği sorunu geçerliliğini korumaktadır.  Son  olarak,  kolonyalizmin  zararlarını  hedef  alan  düzeltici  adalet yaklaşımlarının karşılaştığı belki de en zorlu eleştirinin kolonyalizmin sona ermediği  itirazı  olduğunu  söylemek  mümkündür.  Kathleen  Wininger Tanzanya örneğini vererek bazı ülkelerde aktif bağımsızlaşma sürecinden sonra sosyal ve ekonomik yapılanmada da değişikliğe gidilerek toplumun tüm üyelerinin eşit hak ve fırsatlara sahip olmasına çalışılmış olsa bile neokolonyal dünyada  bağımsızlaşan  sömürgelerde  seçkin  bir  kesimin  sömürgecilerin bıraktığı  iktidar  boşluğunu  doldurduğunu  ifade  eder.  Sözgelimi  Güney Afrika da yerli nüfus belli bir bölgeye yerleştirilerek ekonomik destekten yoksun bırakılmış olup politik ve ekonomik kurumlar yerli nüfus aleyhine yapılandırılmıştır. Bu sebeple özellikle ekonomik telafiye yönelik hamleler daha  derinlerde  yer  alan  bu  sorunları  perdelediği  gerekçesiyle eleştirilmektedir. Wininger a göre sömürülmeye devam edenlerin varlığı ve uğramaya  devam  ettikleri  zararlar  gözden  kaçırılmaktadır.51  Wininger ın eleştirisi kolonyalizmin resmi olarak son buluşunun eski sömürgelerdeki yerli halkların  durumunda  bir  değişime  yol  açmayışına  odaklanırken neokolonyalizmin uluslararası düzeydeki etkilerinin devamlılığı üzerinde de durulmuştur. Hatta neokolonyalizm kavramını ortaya atan bağımsız Gana nın ilk devlet başkanı Kwame Nkrumah kolonyalizmin yeni bir formda devam                                                        49  Collste, 2010, s. 96. 50  Tan, 2013, s. 83-85. 51  Kathleen J. Wininger, Post-colonialism, Encyclopedia of global justice, New York, 2011, s. 885. 248Ankara Üni. Hukuk Fak. Dergisi, 69 (1) 2020: 233-252                   Kolonyalizm ve Düzeltici Adalet… ettiğini ileri sürerken temel olarak ülkeler düzeyinde bir zeminden hareket etmiştir. Ona göre eski sömürgeci gelişmiş ülkeler siyasi bağımsızlık elde eden eski sömürge ülkeler üzerinde neokolonyal bir tahakküm kurmuşlardır. Nkrumah özellikle ekonomik sömürünün varlığını devam ettirdiği üzerinde durmuştur. Eski sömürgeci ülkelerin eski sömürgelerden kendi mallarına rekabet yasağı ayrıcalığının tanınmasını istemeleri, bu ülkelerden düşük fiyata hammadde almaya devam etmeleri ve yine bu ülkelere yapacakları ihracatla rekabet  edecek  endüstrilerin  kurulmaması  yönünde  faaliyet  göstermeleri devam eden ekonomik sömürünün göstergelerindendi. Neokolonyalizmde söz konusu olan, yabancı sermayenin az gelişmiş ülkelerin gelişiminden ziyade sömürülmesi amacıyla kullanılması, yatırımların ise zengin ve yoksul ülkeler arasındaki  farkı  kapatmaktan  ziyade  derinleştirmesiydi.  Gelişmiş  olan ülkelerin  finansal  gücü  az  gelişmiş  olanların  yoksullaştırılmasında kullanılmaktaydı.52  Loomba da benzer şekilde bağımsızlaşan ülkelerin teorik olarak bağımsızlaştıklarını, ekonomi ve politikalarının eski sömürgeci güçler tarafından belirlenmeye devam ettiğini ileri sürmüştür. Gelişmiş ülkelerin işgücü arzının azlığı sebebiyle yurtiçinde kâra dönüştüremeyecekleri sermaye fazlalığını, sermaye kıtlığının ve işgücü fazlalığının olduğu sanayileşmemiş ülkelerde kâra dönüştürmesiyle ortaya çıkan yeni ekonomik bağımlılık ilişkisi doğrudan siyasi bir kontrolün varlığına ihtiyaç duymamıştır.  Ortaya çıkan ekonomik bağımlılıkla eski kolonilerin ekonomik ve kültürel olarak bağımlı kalmaya  devam  ettikleri  neokolonyal  bir  dönem  kendini  göstermiştir. Loomba, yeni küresel düzende doğrudan egemenlik kurma söz konusu olmasa da ekonomik, kültürel ve hatta değişen oranlarda siyasi nüfuzun devam ettiğini belirterek kolonyalizmin ölümünü ilan etmek için erken olduğunu ifade etmiştir.53 Kolonyalizmin farklı bir formda varlığını sürdürdüğü ve dolayısıyla ölümünü ilan etmek için erken olduğu itirazını bir adım ileriye götürmek mümkündür. Kolonyalizmin Porto Riko, Virjin Adaları, Martinik, Cebelitarık, Fransız Guyanası gibi halen bağımlı bölgeler için biçimsel olarak dahi son bulmadığı düşünüldüğünde etkilerini düzeltmeye yönelik telafi yaklaşımlarının erken girişimler olduğu eleştirisi güçlenmektedir. SONUÇ Kolonyalizm de tarihteki diğer toplumsal haksız pratikler gibi düzeltici adalet kapsamında ele alınmış ve sebep olduğu zararların ve kayıpların çeşitli yöntemler  izlenerek  farklı  formlarda  telafi  edilmesi  gerekliliği  öne                                                        52  Kwame  Nkrumah,  Neo-Colonialism  the  Last  Stage  of  Imperialism,  International Publishers, New York, 1966, s. ix, x, xv. 53  Loomba, 2000, s. 22-27.  54  Young, 2016, s. 4. 249Elif Çağla YILDIZ                               Ankara Üni. Hukuk Fak. Dergisi, 69 (1) 2020: 233-252 sürülmüştür. Collste, Butt ve Tan ın yaklaşımları, odaklandıkları zarar ve telafi  türlerinde  ve  karşılaştırma  modellerinde  ayrılsalar  da  sömürülen ulusların kolonyalizm sebebiyle zarar gördükleri/kayba uğradıkları iddiasında ve bu zararların/ kayıpların telafi edilmesi gereğinde birleşmişlerdir. Anılan düzeltici adalet yaklaşımları çeşitli açılardan eleştirilere tabi tutulmuş ve getirilen kimi eleştiriler geçerliliğini muhafaza etmiştir. Zararın ve dolayısıyla tazmin  miktarının  hesaplanışının  zorluğu,  kimi  zararların  telafisinin imkansızlığı,  olası  bir  telafi  ilişkisinde  tarafların  uluslar  olarak belirlenmesinin uluslar dahilindeki farklı gruplaşmalar sebebiyle adaletsiz sonuçlara yol açma riski ve belki de en önemlisi kolonyalizmin geçmişte kalmış  bir  haksızlık  olarak  değerlendirilemeyeceği  itirazı  kolonyalizmin zararlarını hedefleyen düzeltici adalet yaklaşımlarının aşması gereken önemli problemler olarak varlığını sürdürmektedir.    250Ankara Üni. Hukuk Fak. Dergisi, 69 (1) 2020: 233-252                   Kolonyalizm ve Düzeltici Adalet…",
     "Kaynakça": "Aristoteles, Nikomakhos a Etik, (çev. S. Babür), BilgeSu Yayıncılık, Ankara, 2011. Buser, Andreas, “Colonial Injustices and the Law of the State Responsibility: The CARICOM Claim for Reparations, Heidelberg Journal of International Law, 2017, Vol. 2, (p. 409-446). Butt, Daniel, “Repairing Historical Wrongs and the End of Empire, Social & Legal Studies: An International Journal, 2012, Vol. 21 (2), (p. 227-242). Butt, Daniel, “Colonialism and Postcolonialism, International Encyclopedia of Ethics, (ed. H. Lafollette), Oxford: Wiley-Blackwell, 2013, (p. 892-898). Chimni, B. S., International Law and World Order: A Critique of Contemporary Approaches, Cambridge University Press, 2017. Collste, Göran, ‘… restoring the dignity of the victims  Is global rectificatory justice feasible?, Ethics&Global Politics, 2010, Vol. 3, No. 2, (p. 85-99). Collste, Göran, Global Rectificatory Justice, Palgrave, 2015. Darian-Smith, Eve, “Postcolonial Theories of Law, Law and Social Theory, (ed. R. Banakar / M. Travers), 2013, Hart Publishing. Loomba, Ania, Kolonyalizm Postkolonyalizm, (çev. M. Küçük), Ayrıntı Yayınları, İstanbul, 2000. Lu, Catherine, Justice and Reconciliation in World Politics, Cambridge University Press, 2017. Malavet, Pedro A., “Reparations Theory and the Postcolonial Puerto Rico: Some Preliminary Thoughts, Berkeley La Raza, 2002, Vol. 13, (p. 387-423). Miller, Jon / Kumar, Rahul, “Preface, Reparations: Interdisciplinary Inquiries, (ed. J. Miller / R. Kumar), Oxford University Press, 2007, (p. v-vii). Moore, Margaret R., “Justice and Colonialism, Philosophy Compass, 2016, Vol. 11 (8), (p. 447-461). Morgan, Lynda J., “Reparations and History, Historians in Service of a Better South: Essays in Honor of Paul Gaston, (ed.: R. J. Norrell / A. H. Myers), NewSouth Books, 2017, (p. 135-168). Nkrumah, Kwame, Neo-Colonialism the Last Stage of Imperialism, International Publishers, New York, 1966. Roy, Alpana, “Postcolonial Theory and Law: A Critical Introduction, Adelaide Law Review, 2008, Vol. 29 1/2, (p. 315-357). 251Elif Çağla YILDIZ                               Ankara Üni. Hukuk Fak. Dergisi, 69 (1) 2020: 233-252 Tan, Kok-Chor, Toleration, Diversity and Global Justice, Yayınlanmış Doktora Tezi, Toronto, University of Toronto, 1988. Tan, Kok-Chor, “National Responsibiliy, Reparations and Distributive Justice, Nationalism and Global Justice: David Miller and His Critics, (ed. H. De Schutter / R. Tinnevelt),  Routledge, 2013, (p. 78-93). Wenar, Leif, “Reparations for the Future, Journal of Social Philosophy, 2006, Vol. 37, (p.  396-405). Wininger, Kathleen J., “Post-colonialism, Encyclopedia of Global Justice, (ed. D.K. Chatterjee), Springer, New York, 2011. Young, Robert J., Postkolonyalizm: Tarihsel Bir Giriş, (çev. B. Toksabay KöprülüS. Şen), Matbu Kitap, İstanbul, 2016.  İNTERNET KAYNAKLARI https://t24.com.tr/haber/meksika-dan-ispanya-ve-vatikan-a-16-yuzyil-katliami-naozur-cagrisi,814046, (erişim tarihi: 18.09.2019).                252"
}