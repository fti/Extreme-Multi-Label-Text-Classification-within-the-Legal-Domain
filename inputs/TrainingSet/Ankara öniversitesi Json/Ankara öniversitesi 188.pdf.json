{
     "Tip": "Makale",
     "Dergi İsmi": "",
     "Üniversite İsmi": "Ankara Üniversitesi",
     "Gün": "",
     "Ay": "",
     "Yıl": "2016",
     "Cilt": "65",
     "Sayı": "4",
     "Başlık": "TERCÜMANDAN FAYDALANMA HAKKI ÇERÇEVESİNDE SANIĞIN SEÇTİĞİ DİLDE SAVUNMA YAPMASI ÜZERİNE BİR DEĞERLENDİRME",
     "Title": "An Evaluation of the Defence by the Language of Choice within the Scope of the Right to Free Interpretation",
     "Yazar İsmi": [
          "Ali Şahin KILIÇ"
     ],
     "Danışman İsmi": "",
     "Anahtar Kelimeler": [
          "Tercümandan Faydalanma Hakkı",
          "Seçilen Dilde Savunma",
          "Ceza Muhakemesinde Tercüme",
          "Adil Yargılanma Hakkı",
          "Şüpheli ve Sanık Hakları"
     ],
     "Keywords": [
          "Right to free interpretation",
          "Defence with the laguage of choice",
          "Interpretation in Criminal Procedure",
          "Right to Fair Trial",
          "Righs of the suspect and accused"
     ],
     "Özet": "Ceza muhakemesinde yargılamanın yapıldığı dile hâkim olmayan şüpheli ve  sanığın  tercümandan  faydalanma  hakkına  sahip  olması  mantıksal  bir zorunluluk olarak kendisini göstermekte ve insan haklarına ilişkin metinlerde adil  yargılanma  hakkı  kapsamında  bir  hak  olarak  değerlendirilmektedir. Tercümandan faydalanma hakkı, esasen yargılamanın yapıldığı dili anlayıp etkili bir biçimde kendisini ifade edemeyen şüpheli veya sanık bakımından öngörülmüş  olmakla  birlikte,  farklı  gerekçelerle  yargılama  diline  hâkim olunmasına  rağmen  tercümandan  faydalanmaya  yönelik  taleplerle karşılaşılmaktadır.  Bu  çalışmanın  amacı,  sanığın  seçtiği  dilde  savunma yapması olarak adlandırdığımız bu durumun ceza muhakemesi hukukunun esasları çerçevesinde değerlendirilmesidir.",
     "Abstract": "The logical necessity for the suspect or the defendant who is not able to understand or to speak the language of the trial to have the free assistance of an interpreter is deemed as a right in human rights conventions. Although the right to have the assistance of an interpreter is spesifically for the suspect or defendant who cannot understand or speak the language used in court; due to a variety of reasons, it is demanded to have the assistance of an interpreter even if the language used in court perfectly spoken by accused or the defendant. The aim of this article, is to evalute the term, namely; “the defence by the language of choice”, in the extent of criminal procedure law.",
     "Metin": "Ceza muhakemesi sırasında, yargılamanın yapıldığı dili yeterli ölçüde anlayıp konuşamayan sanığın bir tercümanın hizmetinden faydalandırılması gereği mantıki bir zorunluluk olarak kendisini göstermekte ve gerek ulusal gerekse de uluslararası hukuk düzenlemelerinde tercümandan faydalanma hakkına yer verilmektedir.  Tercümandan  faydalanma  hakkı,  niteliği  itibariyle  yargılamanın yapıldığı dile yeterli ölçüde hâkim olmayan şüpheli veya sanık bakımından öngörülmüş  olmakla  birlikte,  muhakeme  makamları  önünde  farklı gerekçelerle  yargılama  diline  hâkim  olunmasına  rağmen  tercümandan faydalanmaya yönelik taleplerle karşılaşılmaktadır. Bu çalışmanın konusunu, sanığın seçtiği dilde savunma yapması olarak adlandırdığımız bu durumu oluşturmaktadır. Sanığın seçtiği dilde  savunma  yapmasının değerlendirilebilmesi için ortaya konulması gereken ilk husus, tercüme faaliyetinin ceza muhakemesindeki yeri ve yargılamaya etkileridir. Bunun ardından konunun tercümandan faydalanma hakkı kapsamında ele alınması, tercüme faaliyetinin muhakemeye etkisi ve sanığın hakları çerçevesinde bir değerlendirme yapılarak sonuca ulaşılması gerekmektedir. Bu çalışmadan ilk bölümünde tercüme faaliyeti ve bu faaliyetin ceza muhakemesindeki  yerine  değinilecek,  ardından  tercümandan  faydalanma hakkının  niteliği  ve  kapsamı  hakkında  bilgi  verilecektir.  Bu  bölüm                                                  1   Ceza yargılamasında sağır veya dilsiz olması nedeniyle kendisi savunamayacak durumda olan kişilere de tercüman atanmakla birlikte çalışma konumuzun dışında kaldığından bu hususa değinilmeyecektir Bu konuda ayrıntılı bir inceleme için bkz. LAVIGNE, Michele/ 2102Ankara Üni. Hukuk Fak. Dergisi, 65 (4) 2016: 2101-2131  Kılıç tercümandan  faydalanma  hakkının  pozitif  hukuka  yansımalarına  kısaca değinilerek sonlandırılacaktır. İkinci bölümde sanığın seçtiği dilde yargılanması Türk Hukukuna göre değerlendirilecek,  ardından  dilsel  hakların  ceza  muhakemesi  yardımıyla korunmasına ilişkin yönelim dolayısıyla Bölgesel Dillere ve Azınlık Dillerine İlişkin  Avrupa  Şartında  Yer  Alan  Düzenlemeler  çerçevesinde  bir değerlendirme yapılacaktır. I. CEZA MUHAKEMESİNDE TERCÜMANDAN FAYDALANMA HAKKININ NİTELİĞİ VE KAPSAMI  Elbette bir müdafi istiyorum. Ancak daha da  önemlisi iyi bir tercümana sahip olmaktır.   Hermann Göring A. Tercüme Kavramı Ceza muhakemesinde bir tercümanın yardımından faydalanma hakkının niteliğinin  belirlenebilmesi  için  öncelikle   tercüme   ve   tercüman  kavramlarının tanımlanması gerekir. Tercüme kelimesi, sözlükte  Bir dilden başka bir dile aktarma, çevirme  şeklinde tanımlanırken, tercüman çeviri yapan kişi anlamına gelmektedir. Tercüme faaliyeti genel olarak; kavrama, çevirme ve iletme olmak üzere üç aşamadan oluşmaktadır. Birinci aşamada tercüman, söylediklerini tercüme edeceği kişinin anlatmak istediğini kendisi anlamakta (kavrama); tercüme faaliyetini gerçekleştirmekte ve son olarak da kendisine söylenenleri tercüme edilen dilde tercümenin muhatabına iletmektedir. Tercüme faaliyetinin her aşamasında,  tercüman  farklı  faktörlerden  etkilenmekte  ve  her  aşama tercümenin kalitesini etkilemektedir. Sözlü yargılamanın geçerli olduğu ceza muhakemesinde,  tercüme  faaliyeti  muhakemenin  niteliği  gereği  hızlı  bir biçimde yapıldığından dolayı, tercümenin ilk iki aşamasını oluşturan kavrama ve çevirme aşamaları hemen hemen aynı anda gerçekleşmektedir. Tercüme faaliyetinin amacı, kendisini farklı dillerde ifade eden iki veya daha  fazla  kişi  arasındaki  iletişimin  sağlanmasıdır.  Tercüme  faaliyeti                                                  VERNON, McCAY,  An Interpreter isn't Enough: Deafness, Language, And Due Process , Wisconsin Law Review, Yıl 2003, S. 1, 643-936. 2   GAIBA, Francesca, The Origins of Simultaneous Interpretation: The Nuremberg Trial, Ottawa, 1998 s. 5. 3   HALE, Sandra Beatriz, The Discourse of Court Interpreting, Amsterdam, 2004, s.3.   2103Tercümandan Faydalanma Hakkı... Ankara Üni. Hukuk Fak. Dergisi, 65 (4) 2016: 2101-2131  sayesinde farklı dillerde konuşup anlaşan kişiler birbirini anlayabilme ve sözel iletişim kurma imkânına sahip olmaktadır. Tercüme faaliyetinin yalnızca aracılık içeren bir faaliyet olmadığı, tercümenin başlı başına yaratıcı bir faaliyet olduğu ve tercümenin bir bilim olarak kabul edilmesi gerektiği de ileri sürülmektedir. Muhakemede, ardıl tercüme ve simultane tercüme olmak üzere iki farklı çeviri metodu kullanılmaktadır. Ardıl tercümede, tercüman konuşmacının söylediklerini  dinlemekte  ve  ardından  söylenilenleri  çevirmekte  iken, simultane  tercümede  konuşmacının  sözleri  tercüman  tarafından  hafif  bir gecikme ile takip edilmektedir. B. Ceza  Muhakemesinde  Tercüme  Faaliyeti  ve  Tercümenin Muhakemeye Olumsuz Etkileri 1. Genel Olarak Ceza muhakemesi, iddia ve savunma makamlarının, yargılama makamı ile iletişim halinde birbirleriyle çelişmeleri sonucunda hukuki bir uyuşmazlığı çözen bir hükmün ortaya çıktığı faaliyet olarak kendisini göstermektedir. Ceza muhakemesinin bu niteliği gereği yargılamaya katılan süjeler arasında sağlıklı bir iletişimin kurulması kaçınılmaz bir gerekliliktir. Bir kişinin anlamadığı veya konuşamadığı bir dilde yargılanması ile savunma hakkı hiç tanınmadan mahkûm  edilmesi  arasında  hemen  hemen  hiç  bir  fark  yoktur.  Sanığın anlamadığı bir dilde yapılan yargılama, sanık bakımından karşılıklı seslerin uğultusundan öte bir şey ifade etmeyecektir. Ceza  muhakemesinde  süjelerin  birbirlerinden  farklı  diller  ile konuştukları ortamda sağlıklı bir iletişimin kurulma imkânı bulunmadığından, yargılamanın süjelerini oluşturan kişilerin tercüman desteğinden faydalanmaları gerektiği hususunda bir şüphe bulunmamaktadır. Tercümanın muhakemedeki varlığı bir zorunluluk olmakla birlikte, yargılamaya tercümanın dâhil olması                                                  4   Bu  konudaki  tartışmalar  için  bkz.  YAZICI,  Mine,  Çeviribilimin  Temel  Kavram  ve Kuramları, İstanbul 2010, s. 15 vd. RİFAT, Mehmet, Çeviri(bilim) nedir?, İstanbul 2004. 5   KARTON, Joshua,  Lost in Translation: International Criminal Trbiunals and the Legal Implications of Interpreted Testimony , Vanderbilt Journal of Transnational Law, Vol 41, S.1, s.18. 6   PIATT, Bill,  Attorney as Interpreter, A Return to Babble , New Mexico Law Review, Vol. 20, Yıl 1990, s. 3. İfadenin kullanıldığı Negron v. New York kararı için bkz. http://open jurist.org/434/fd/386/united-states-negron-v-state-of-new-york.  (Erişim  Tarihi: 02.05.2014 ) 2104Ankara Üni. Hukuk Fak. Dergisi, 65 (4) 2016: 2101-2131  Kılıç bir takım olumsuzlukları da beraberinde getirmektedir. Yargılamada tercüman kullanılmasının  hukuki  bakımdan  değerlendirilebilmesi  için  tercümanın muhakemeyi ne şekilde etkilediğinin ortaya konulması gerekir. Ancak bu şekilde, tercüman ile ilgili isabetli hukuki düzenlemeler yapılabilecektir. Yine, tercümanların ceza muhakemesinde kullanılması kaçınılmaz bir zorunluluk olduğundan, tercümanın bulunmak durumunda olduğu yargılamalarda olası hataları en aza indirmek için ne yapılması gerektiği de ancak ortaya çıkan sorunların tespiti ile belirlenebilecektir.  2. Zaman Kaybı Ceza muhakemesinde bir tercümanın yardımından faydalanma hakkının ilk ve en temel olumsuz etkisi yargılamayı uzatmasıdır. Tercüme faaliyeti sanık ve yargılama makamı arasındaki iletişimi sağlarken kaçınılmaz olarak bir zaman kaybına neden olmakta, yargılamaya tercüman aracılığıyla katılan mağdur veya tanıkların da dâhil olması ile birlikte bu zaman kaybı ciddi bir sorun olarak kendisini göstermektedir. Yargılamanın  yapıldığı  dilin  sanık  tarafından  anlaşılamaması  veya sanığın bu dilde kendisini etkili bir şekilde ifade edememesi durumunda sanığa  bir  tercümanın  yardımından  faydalanması  olanağının  sunulması kaçınılmaz bir gereklilik olduğundan bu durumda adil yargılanma hakkının görünüm biçimlerinden olan makul sürede yargılanma hakkı ile tercümanın yardımından faydalanma hakkı arasında bir denge kurulduğu ve bu dengede tercümandan faydalanma hakkına üstünlük sağlandığı söylenebilir.  Sanığın anlayamadığı veya kendini ifade edemediği bir yargılamanın ne kadar hızlı yapıldığının bir öneminin bulunmadığında her hangi bir kuşku bulunmamaktadır.  Bununla  birlikte  yargılamanın  makul  sürede sonuçlandırılması gereği tercümandan faydalanma hakkı üzerinde bir takım etkilerde de bulunmaktadır. İleride açıklanacağı üzere yargılama ile ilgili tüm belgelerin  çevrilmesinin  gerekli  olmaması,  bu  iki  hak  arasında  kurulan dengenin sonuçlarından birini oluşturmaktadır.  3. Tercümanın Kişiliği ve Ses Tonu Ceza  muhakemesinde  tercüman  kullanılması  durumunda  tercümanın kişiliğinin  ve  ses  tonunun  yargılamayı  farklı  şekillerde  etkilemesi mümkündür.  Tercümanın  sanık  veya  tanıkların  beyanlarını  söylenme                                                  7   Tercümenin gerektiği sistem hakkında bkz. GAIBA, s.61 vd.   2105Tercümandan Faydalanma Hakkı... Ankara Üni. Hukuk Fak. Dergisi, 65 (4) 2016: 2101-2131  şeklinden farklı bir biçimde tercüme etmesi savcılık ve yargılama makamını etkileyebileceği gibi, savcı veya hâkimin söylediklerinin söylenme şeklinden farklı bir ses tonunda tercüme edilmesi de sanık veya tanıkların beyanlarını etkileyebilmektedir.  Bu  durum  tercümanın  hakimin,  sanık  veya  tanık tarafından olduğundan daha agresif veya daha nazik bir biçimde algılanmasına neden olarak sanığın samimi ikrardan kaçınması şeklinde gerçekleşebilir. Tercümanın kişiliği de muhakemenin etkilenmesine yol açabilmektedir. Tercümanın  argo  sayılabilecek deyimleri çevirmemeleri ya da hakaret, küfür veya uygunsuz söylemleri kendilerince uygun hale getirerek çevirmeleri muhakemenin sıhhati ve yargılama makamının vicdani kanaatinin sağlıklı bir biçimde oluşmasını etkileyebilmektedir.  4. Tercüme Hatası İhtimali Hatalar, tercüme faaliyeti doğal bir sonucu oluşturmakta ve belirli bir seviyeye  kadar  sanığın  savunma  hakkını  kullanabilmesi  uğruna  kabul edilmektedir. Tercüme sırasında hataların ortaya çıkmasının pek çok farklı sebebi bulunmakta bu hataların bir kısmı çevirmenden kaynaklanan hatalar olarak  nitelendirilirken,  diğerleri  dilin  yapısına  ilişkin  hatalar  olarak değerlendirilmektedir.  Ceza  muhakemesinde  tercüme  faaliyeti  gerçekleştirilen  karşılaşılan hataların en belirginlerinden biri ile belirli bir anlamı ifade eden bir sözcüğün o dilde cümle kurmaya başlarken kullanılan bir sözcük olması durumunda karşılaşılmaktadır.  Nürnberg  yargılamaları  sırasında,  Almanca  konuşan                                                  8   BERK-SELIGSON, Susan, The Bilingual Courtroom- Court Interpreters in the Judicial Process, Chicago 2002, s. 2. 9   BERK- SELIGSON, s. 3. 10  Bu hususta Nürnberg yargılamalarından örnekler için bkz. GAIBA, s. 107, yargılama üzerinde tercümanın ses tonundan ve konuşma biçiminden kaynaklanan etkiler hakkında değerlendirme için bkz. HELLER, David,  Language Bias In The Criminal Justice System , Criminal Law Quarterly, Yıl 1994, S. 37, s. 372. 11  SHULMAN, Michael,  No Hablo Ingles: Court Interpretation as a Major Obstacle to Fairness for Non- English Speaking Defendants , Vanderbilt Law Review, C. 46,Yıl 1993, s.178. 12  Tercüme faaliyeti sırasında hataların ortaya çıkmasına ilişkin olarak Amerika birleşik devletlerinde gerçekleştirilen muhakemede görev alacak tercümanlara ilişkin kırk beş dakika süren sözlü sınav esnasında adayın yüzde yirmi oranında hatalı çevirisinin kabul edilebilir olduğuna ilişkin bilgi ilgi çekicidir. BERK-SELIGSON, s. 39-40. Bu oranda bir çeviri hatasının seçmeler sırasında kabul edilebilir olmasından yola çıkılarak mahkemede gerçekleşen çeviri hatalarının da buna yakın bir oranda gerçekleştiği tahmin edilebilir. 2106Ankara Üni. Hukuk Fak. Dergisi, 65 (4) 2016: 2101-2131  Kılıç sanıkların  pek  çoğu  anlatımlarına  Almanca   evet   anlamına  gelen   ja  kelimesi ile başlamışlar, bu kelime çevirmenler tarafından İngilizcede  evet  anlamına gelen  yes  kelimesine çevrilmiş ve esasen alman sanıkların sorulan soruya cevap cümlesine başlamak amacıyla kullandıkları ve soruda yer alan ithamı kabul etme amacı gütmeyen sözcükleri aleyhlerine bir durum olacak şekilde çevrilmiştir. Tercüme faaliyetinde karşılaşılan bir diğer zorluk, kimi sözcük veya söz öbeklerinin hedef dilde doğrudan karşılığının bulunmaması veya deyimin o dilde karşıdaki kişinin anlayacağı dilde ifade edilmesinin olağanüstü zor olduğu durumlardır. Bu durumda yargılamayı yöneten hâkimin şüpheli veya sanığı, tercüme edilmeye uygun bir biçimde konuşması yönünde uyarması, hızlı  konuşma  gibi  tercümeyi  zorlaştıran  durumlarda  müdahale  etmesi gerekecek bu da yargılamanın sürekliliğini olumsuz yönde etkileyecektir.  Ceza muhakemesinde çevirinin hatalı yapılmasının bir diğer yansıması da  çevirinin  sıhhatinin  temyiz  aşamasında  incelenmesinin  zorluğunda kendisini göstermektedir. Muhakeme sırasında bir sanığın ifadesi alındığında yargılama makamı tarafından düzenlenen tutanakta tercümanın ifadeleri yer almakta,  bu  nedenle  çevirinin  hatalı  yapıldığına  ilişkin  bir iddia  temyiz aşamasında  gündeme  geldiğinde  bunun  denetlenmesi  mümkün olamamaktadır. Bu sorunu çözmek için tercüme edilen ifadenin ses kaydedici vasıtasıyla kaydedilmesi önerilmektedir. 5. Yargılamanın  Yapıldığı  Dili  Bilen  Sanığın  Haksız  Avantaj Sağlaması Yargılamanın yapıldığı dili bilen bir kişinin, başka bir dili daha iyi anladığını ileri sürerek bir tercüman talep etmesi bu kişiyi diğer sanıklara nazaran  avantajlı  bir  konuma  sokmaktadır.  Yargılama  sırasında  sorgusu yapılan  sanık,  kendisine  yöneltilen  soruyu  anlamakta  ve  ardından yanıtlamaktadır.  Bu  aşamadaki  duraksama  ve  tereddütler,  yargılamayı yöneten hâkimin vicdani kanaatinin oluşması bakımından önem taşımaktadır.                                                  13  KARTON, s. 3. 14  SHULMAN, bu hususta 1984 yapımlı  Tanrılar Çıldırmış Olmalı  (Gods Must Be Crazy) filminde  gerçekleşen  yargılamada,  tercüman  vasıtasıyla  sorgulanan  sanığın  dilinde  çalmak  kelimesinin bir karşılığının olmamasını göstermektedir, SHULMAN, s. 177, (10) nolu dipnot, benzer bir örnek için bkz. HELLER, s. 370. 15  KARTON, s. 50. 16  SHULMAN, s. 193.   2107Tercümandan Faydalanma Hakkı... Ankara Üni. Hukuk Fak. Dergisi, 65 (4) 2016: 2101-2131  Yargılamanın yapıldığı dili bilen ve buna rağmen bir başka dili daha iyi bildiği gerekçesi ile bir tercüman talep eden kişi hâkim tarafından sorulan soruyu bu soru henüz tercüman tarafından çevrilmeden önce anlamakta ve çevirinin yapılmasının ardından cevaplamakta bu sayede kısa da olsa fazladan bir süre elde etmektedir. Bu şekildeki bir durum, bizim hukuk sistemimiz bakımından kayda değer şekilde önemli olmasa da çapraz sorgunun etkin bir şekilde kullanıldığı, tarafların jüriyi ve mahkeme üyelerini etkileyebilmek yolunda çaba sarf ettiği ve bu çabanın karşılığını bir şekilde aldığı hukuk sistemleri bakımından büyük bir önem taşımaktadır.  C.Tercümandan Faydalanma Hakkının Teorik Çerçevesi, Niteliği ve Kapsamı 1.Teorik Çerçeve Tercümandan  faydalanma  hakkının  niteliği  ve  kapsamının tartışılmasından önce bu hakkın teorik çerçevesinin çizilmesi gerekmektedir. Bu  kapsamda  cevap  aranması  gereken  üç  temel  soru  bulunmaktadır. Bunlardan ilki tercümandan faydalanma hakkının ceza muhakemesindeki işlevinin  ve  niteliğinin  ne  olduğudur.  İkincisi,  tercümandan  faydalanma hakkının ceza muhakemesindeki yerinin neresi olduğuna ilişkindir. Son olarak dilsel  hakların  korunmasında  ceza  muhakemesinin  de  araç  olarak kullanılmasına yönelik eğilim dolayısıyla tercümandan faydalanma hakkının dilsel haklar içerisindeki konumu da cevap aranması gereken diğer soruyu oluşturmaktadır. Önceden de belirtildiği üzere tercümandan faydalanma hakkının işlevi, ceza muhakemesinde yargılama makamı ve muhakemenin diğer süjeleri ile yargılamanın  yapıldığı  dili  bilmeyen  diğer  süjeler  arasında  sağlıklı  bir iletişimin kurulmasıdır. Süjeler arasındaki iletişimin sağlanması işlevinden dolayı,  ceza  muhakemesinde  yargılamanın  yapıldığı  dilin  bilinmediği durumlarda bir tercümanın yardımından faydalanılması, ceza muhakemesinin mantığı yargılamanın yapıldığı dili bilmeyen kişilere bir tercüman atanmasını zorunlu  kıldığından,  bir  zorunluluk  olarak  kendisini  göstermektedir.  Bu nedenle, esasen tercümandan faydalanma hakkına ceza muhakemesine ilişkin kanunlarda yer verilmesi bir zorunluluk değildir. Bu hakkın ceza muhakemesi kanunlarında düzenlenmesinin esas amacı bu hakkı sanığa tanımak değil, bu                                                  17  Nürnberg yargılamalarında İngilizce bilen Hermann Göring in kendisine sorulan sorular İngilizceden Almanca ya çevrilirken kazandığı zamanla sağladığı avantaja ilişkin olarak bkz. GAIBA, s. 102 vd. 2108Ankara Üni. Hukuk Fak. Dergisi, 65 (4) 2016: 2101-2131  Kılıç hakkın etkili bir biçimde kullanabilmesini sağlamak olmalıdır. Bu çerçevede tercümandan faydalanma hakkına ilişkin bir kanuni düzenlemenin esas önemli noktaları, hakkın kapsamına ve kullanımına ilişkin hükümleridir. Teorik  çerçeve  içerisinde  değerlendirilmesi  gereken  bir  diğer  husus tercümandan faydalanma hakkının başlı başına bir hak olarak kabul edilebilip edilemeyeceğidir.  Doktrinde  tercümandan  faydalanma  hakkının  ikincil nitelikte  bir hak olduğu, duruşmada hazır bulunma  ve  hukuki dilenilme haklarını tamamlayıcı nitelikte olduğu ileri sürülmektedir. Bunun yanında tercümandan faydalanma hakkının sadece sanığa sağlanmış bir hak olmadığı, sanığa bu hakkın sağlanmasındaki menfaatin yargılama makamı, savcılık ve yargılamanın kendisi bakımından paylaşıldığı söylenmektedir.  Bu tespitin önemli bir sonucu ile tercümandan faydalanma hakkından feragat  edilmesi  kapsamında  karşılaşılmaktadır.  Adil  bir  yargılamanın yapılmasını engellemediği ölçüde tercümandan faydalanma hakkından feragat edilmesinin  mümkün  olduğu  ileri  sürülmekte;  bu  kapsamda  özellikle yargılamanın  yapıldığı  dile  tam  olarak  hâkim  olmamak  ile  birlikte, savunmasını bu dilde yapmak isteyen sanığa bu imkânın tanınması gerektiği belirtilmektedir.  Aynı  doğrultuda  içeriği  sanıkça  bilinen  bir  belgenin tercüme  edilmesinden  de  kaçınılabilecektir.  Tercümandan  faydalanma hakkının  ceza  muhakemesinde  süjeler  arasındaki  iletişimi  sağlamayı amaçlayan ve adil yargılanma hakkı bakımından ikinci nitelikte bir hak olduğunun  belirlenmesinin  ardından  yapılması  gereken  bu  hakkın  adil yargılanma hakkı içerisindeki konumunun ve kapsamının tespitidir.                                                   18  BROWN-BLAKE, CELIA,  Fair Trial Language and Right to Interpretation , International Journal of Minority and Group Rights, S. 13, Yıl 2006, s. 395, Yazar Birleşik Krallık ta verilen bir hükmü görüşüne dayanak yapmaktadır. Birleşik Krallık ta görülen davada kasten öldürme suçunu işlediği gerekçesi ile mahkûm edilen Çin vatandaşı Lee Kun, yargılama sırasında tanık beyanlarının tercüme edilmediği gerekçesi ile temyiz yoluna başvurmuş ve hakkında  verilen  hükmün  bozulmasını  talep  etmiştir.  Temyiz  Mahkemesi  yaptığı değerlendirmede, tanık beyanlarının sanığa tercüme edilmesinin bir gereklilik olduğunu belirtmiş, Lee Kun aleyhine olan tanık beyanları tercüme edilmemiş olmasına rağmen, iddianamenin tercüme edildiği ve dolayısıyla başvuranın hakkındaki iddiaları anladığı, tanık beyanları tercüme edilmiş olsaydı dahi hükmün değişmeyeceğinden bahisle bozma talebini reddetmiştir. Yazar, bu kararın tercümandan faydalanma hakkının duruşmada hazır bulunma hakkından bağımsız bir hak olarak görülemeyeceğini gösterdiğini ileri sürmektedir. 19  TRECHSEL, s. 328. 20  TRECHSEL, s. 328. 21  TRECHSEL,  s.  328.  Yazar,  tercümandan  faydalanma  hakkının  siyasi  gerekçeler  ile kullanılmak istenmemesi durumunda yargılamanın düzgün bir biçimde sürdürülebilmesi amacıyla mahkeme tarafından bir tercüman atanması gerektiğini dile getirmektedir.    2109Tercümandan Faydalanma Hakkı... Ankara Üni. Hukuk Fak. Dergisi, 65 (4) 2016: 2101-2131  Tercümandan faydalanma hakkı adil yargılanma hakkının unsurlarını oluşturan  diğer  bir  takım  haklar  ile  yakından  ilgilidir.  Tercümanın yardımından  faydalanmasına  izin  verilmeyen  bir sanık,  duruşmada  hazır bulunma,  iddia  makamına  ve  tanıklara  soru  yöneltme  haklarını  da  tam anlamıyla kullanamamış olacaktır. Bu durumda ikili bir ayrımın yapılması gerekir.  Yargılamanın  yapıldığı  dili  tam  olarak  anlayamayan  sanık,  bir tercümanın yardımından faydalanmadığı takdirde duruşmada hazır bulunma hakkını kullanmış sayılamayacaktır. Çünkü sanığın yargılamaya aktif bir biçimde  katılma  hakkı  duruşmada  hazır  bulunma  hakkının  yanında yargılamayı  anlayıp  takip  edebilmesini  de  içermektedir.  Sanığın yargılamanın yapıldığı dili anlaması ve fakat o dilde kendisinin etkili bir şekilde ifade edememesi durumunda ise muhakeme süjelerinden birisinin kendisini diğer süje karşısında olumsuz bir duruma düşürmeyecek şekilde ifade  etmesini  gerekli  kılan  silahların  eşitliği  ilkesine  aykırılık  teşkil edecektir. Bu durumlarda adil bir yargılamanın yapıldığından söz edilmesi mümkün olmayacaktır.  Son dönemde dilsel hakların korunması bağlamında ceza muhakemesinin de  araç  olarak  kullanılmasına  yönelik  eğilim,  tercümandan  faydalanma hakkının  dilsel  haklar  içerisindeki  konumunu  da  tartışma  konusu  haline getirmiştir.  Tercümandan  faydalanma  hakkının  dil  hakları  içerisinde konumlandırılması  bir  takım  zorlukları  beraberinde  getirmektedir. ARZOZ un deyimi ile dil hakları kabaca negatif ve pozitif dilsel haklar olarak ikiye ayrılmakta, negatif dil hakları, resmi dil dışındaki bir dili ayrımcılık ve asimilasyona karşı koruma amacı gütmekte; buna karşılık pozitif dil hakları, resmi dil dışındaki dillerin okullar, mahkemeler ve resmi daireler gibi kamu kurumlarında  kullanılmasının sağlanmasını  hedeflemektedir.  Dil  hakları konusunda  yapılan  bu  ayrımın  zayıf  noktasını  konumuzu  oluşturan tercümandan faydalanma hakkı oluşturmaktadır. Yine ARZOZ un deyimi ile tercümandan  faydalanma  hakkı  her  hangi  bir  dil  veya  dilsel  kimliğin korunmasını veya bir dilin kullanılmasının teşvik edilmesini amaçlamamakta,                                                  22  BROWN-BLAKE, s. 394. 23  SUMMERS, Sarah, Fair Trials, Oxford 2007, s. 113. 24  AMBOS, Kai,  Avrupa İnsan Hakları Mahkemesi ve Yargılama Hakları- Silahların Eşitliği, Çekişmeli Önsoruşturma ve AİHS m. 6 , (Çev. Yener ÜNVER), Adil Yargılanma Hakkı ve Ceza Hukuku, Karşılaştırmalı Güncel Ceza Hukuku Serisi, S. 3, s. 23-24; TRECHSEL, silahların eşitliğinin sağlanmasının, Tercümandan faydalanma hakkının ikincil nitelikli bir amaç olduğunu ileri sürmektedir, TRECHSEL, s. 329. 25  ARZOZ, Xabier,  The Nature of Language Rights , JEMIE, Yıl 2007, S. 6, s. 5. 2110Ankara Üni. Hukuk Fak. Dergisi, 65 (4) 2016: 2101-2131  Kılıç yalnızca  yargılamanın  adil  bir  biçimde  yürütülmesini  hedeflemekte;  bu özelliği  ile  tercümandan  faydalanma  hakkının  dilsel  haklar  içerisinde kategorize edilmesi mümkün olmamaktadır.  2. Tercümandan Faydalanma Hakkının Kapsamı Yargılamanın yapıldığı dile hâkim olmayan sanığın bir tercümandan faydalanması  gerektiği  sonucuna  ulaşılmasının  ardından,  tercümandan faydalanma hakkının kapsamının belirlenmesi gerekmektedir.  Öncelikle  belirtilmesi  gereken  Tercümandan  faydalanma  hakkının yalnızca duruşma bakımından öngörülmüş olmadığıdır. Kişi, şüpheli sıfatını kazanma anından, başka bir ifadeyle bir suç isnadı ile karşılaştığı andan itibaren Tercümandan faydalanma hakkına sahiptir. Avrupa İnsan Hakları Sözleşmesinin  kişi  özgürlüğü  ve  güvenliğine  ilişkin  5.  maddesinin  2. fıkrasında yakalanan kişiye hakkındaki isnadın anladığı bir dilde bildirilmesi zorunluluğunun öngörülmesi ile bu husus açıkça belirlenmiştir. Avrupa İnsan Hakları Mahkemesi de çeşitli kararlarında tercümandan faydalanma hakkının kişiye  suç  isnadının  yapılması  anından  başlayacağını  çeşitli  kararlarında vurgulamıştır.  Şüpheli veya sanığın tercümandan faydalanma hakkı, yargılamada yer alan her türlü belgenin çevrilmesini gerektirmemektedir. Şüpheli veya sanığın suçlamanın  ne  olduğunu  savunma  yapabilecek  düzeyde  anlamasını sağlayacak belgelerin tercüme edilmesi yeterlidir. Buna karşılık doktrinde öne sürülen bir görüşe göre çelişme ve silahların eşitliğinin sağlandığı bir                                                  26  ARZOZ, s. 4; aynı doğrultuda, CARDI, Valeria,  Regional or Minority Language Use Before Juidicial Authorities: Provisions and Facts , Journal on Ethnopolitics and Minority Issues in Europe, Yıl 2007, S. 6, s. 4. 27  Yargıtay  Ceza  Genel  Kurulu,  1996/6-2  E.,1996/33K.,  12.03.1996   …Bu  itibarla; yargılamada  kullanılan  dili  anlamayan  ya  da  sağır-dilsiz  olan  sanığa,  yalnız  son soruşturmada değil yargılamanın tüm aşamalarında, kesin hükme kadar sağlanan çevirmen için ödenecek ücretin; mahkumiyet halinde dahi diğer yargılama giderlerine eklenerek sanıktan istenmesi mümkün olmadığından, itirazın reddine karar verilmelidir.  ÜNVER, Yener/ HAKERİ, Hakan, Sorularla Ceza Muhakemesi Hukuku, Ankara 2006, s. 341. 28  Öne çıkan kararlar ve değerlendirme için bkz. ERMAN, Barış,  Ceza Muhakemesinde Şüpheli  ve  Sanığın  Çevirmenden  Ücretsiz Yararlanma  Hakkı  ve  Anadilde  Savunma İmkanı , Feridun Yenisey e Armağan, İstanbul 2014, s. 1239-1241. 29  Luedicke,  Belkacem,  Koç  v.  Almanya  (Başvuru  No.  6210/73;  6877/75;  7132/75, 28.10.1978), Kamasinski v. Avusturya( Başvuru No. 9783/82, 19.12.1989), TEZCAN, Durmuş,   Tercümandan  Yararlanma  Hakkı ,  Ankara  Üniversitesi  Siyasal  Bilimler Fakültesi Dergisi, C. 52, S. 1 , s. 697.   2111Tercümandan Faydalanma Hakkı... Ankara Üni. Hukuk Fak. Dergisi, 65 (4) 2016: 2101-2131  duruşma için iddia ve savunmanın bütününün tercüman tarafından sanığın anladığı dile çevrilmesi gerekmektedir. Şüpheli veya sanığın savunmasını gerektiği biçimde yapabilmesi için tanık beyanlarının da tercüme edilmesi gerekir. Duruşma sırasında tanık ve sanığın bir arada bulunduğu bir ortamda tercümenin yapılması sanığa, tanığın iddialarına  cevap  verme  ve  tanığa  soru  yöneltme  imkânının  verilmesi savunma hakkının etkili bir biçimde kullanılmasını sağlamak bakımından yararlı olacaktır. Bu husus, tanık beyanlarının tanığın beyanı ile eşzamanlı olarak tercüme edilmesini de gerektirmektedir. Tanık beyanlarının delil olarak kabul  edilebilmesi  için  mahkeme  önünde  tartışılması  gerektiğinden, yargılamanın yapıldığı dilden başka bir dilde ifade veren tanığın ifadelerinin delil  olarak  kullanılabilmesi  için  yargılamanın  yapıldığı  dile  çevrilmesi gerekir. Hâkimin tanığın konuştuğu dili bilmesi tanık beyanlarının tercüme edilmesinin önünde bir engel teşkil etmez. Şüphelinin,  soruşturmanın  yapıldığı  dili  akıcı  bir  şekilde  konuşup anlayabilmesi  ve  fakat  okumada  veya  yazmada  yeterince  iyi  olmaması durumu da tercümandan faydalanma hakkı bakımından tartışılması gereken bir husustur. Avrupa İnsan Hakları Mahkemesi, yakın tarihli kararlarında kişinin okuma ve yazma konusunda gereken yeterlilikte olmadığı durumlarda kolluk tarafından yapılan işlemler sonucunda düzenlenen tutanakların şüpheli tarafından  kontrolünün  mümkün  olmaması  nedeniyle  adil  yargılanma hakkının tercümandan faydalanma hakkı yönünden ihlal edildiğine karar vermiştir. Müdafiin  yargılamanın  yapıldığı  dili  bilmesi  durumunda  sanığa  bir tercümanın atanmasının gerekip gerekmediği tartışmalıdır. Bir görüşe göre, müdafiin yargılamanın yapıldığı dili bilmesi sanığın tercümandan faydalanma hakkını kullanmasına engel teşkil etmez. Buna karşılık diğer bir görüşe göre sanık müdafinin yargılamanın yapıldığı dile ve sanığın anlayıp konuşabildiği                                                  30  ÜNVER/HAKERİ, s. 342. 31  BROWN-BLAKE, CELIA, s. 392. 32  TEZCAN, s. 698, ÖZBEK, Veli Özer/ KANBUR, Nihat, DOĞAN, Koray/ BACAKSIZ, Pınar/ TEPE, İlker, Ceza Muhakemesi Hukuku, Ankara 2014, s. 640. 33  ÖZBEK/KANBUR/DOĞAN/BACAKSIZ/TEPE, s. 568. 34  Türkiye ye karşı Amer (Başvuru no: 25720/02) ve Türkiye ye karşı Şaman (Başvuru no: 35292/05) kararları, bilgi ve değerlendirme için bkz. ERMAN, s. 1242-1243. 35  TEZCAN, s. 696. 2112Ankara Üni. Hukuk Fak. Dergisi, 65 (4) 2016: 2101-2131  Kılıç dile tercümanlık yapabilecek kadar hâkim olduğu durumlarda sanığa bir tercümanın atanmasına gerek bulunmamaktadır.  Sanığın yargılamanın yapıldığı dili yeterli ölçüde bilip bilmediğinin belirlenmesi, yargılamanın adil bir biçimde yürütülmesinden sorumlu olan hâkimin takdirindedir. Aynı doğrultuda sanığın yanlış veya eksik tercüme dolayısıyla  çeşitli  zorluklarla  karşılaşmasının  önlenmesi  de  hâkimin sorumluluğundadır. Hâkim, sanığın mahkemeye karşı bir duruş sergilemesi, örneğin  hiç  bir  şekilde  mahkeme  ile  iletişime  geçmemesi  durumunda, duruşmada kullanılan dili anlayıp anlamadığını tespit edebilmek için günlük hayatında konuştuğu kişileri tanık olarak dinleyebileceği gibi sanık tarafından yazılan mektupları, varsa yazılı eserlerini inceleyebilecektir. Bu durum, özellikle  sanık  tarafından  susma  hakkının  kullanıldığı  durumlarda  önem taşımaktadır. Sanığın sustuğu durumda, dil ile ilgili yeterliliğinin sanıkla konuşarak  anlaşılması  mümkün  olmadığından;  hâkimin,  yargılama  dilini anlayıp anlamadığı hususunda bir şüphe duyması durumunda sanığın dil yeterliliğini tespit etmesi bu yollarla mümkün olabilecektir. Buna karşılık sanığın,  bir  tercümanın  yardımından  faydalanabilmesi  için  yargılamanın yapıldığı dili anlamadığını veya konuşamadığını ilgili makamlara bildirmesi ve bir tercüman talep etmesi gerektiği de söylenmektedir. Ceza muhakemesinde mağdur ve katılan da tercümandan faydalanma hakkına sahip olmakla birlikte çalışmamızda bu husus incelenmeyecektir. 3. Tercümandan Faydalanma Hakkının Pozitif Hukuka Yansımaları   Türkiye Cumhuriyeti Anayasasının 3. maddesi uyarınca devletin resmî dili Türkçe olduğundan muhakeme işlemlerinde Türkçenin kullanılması bir zorunluluktur.  Türkçeyi  yeterli  seviyede  anlayamayan  ve  konuşamayan                                                  36  PIATT, s. 8-9. Yazar, avukatların çevirmenlik yapmaları halinde, sanıkların anlayamadığı seslerin uğultusunu çaresizce izleyeceklerini belirterek, sanık müdafinin sanığın dilini bilmesi halinde tercüman atanmasının gerekli olduğunu belirtmektedir. 37  TEZCAN/ERDEM/SANCAKTAR, s. 372. 38  TRECHSEL, Stefan, Human Rights in Criminal Proceedings, Oxford 2006, s. 329. 39  TRECHSEL, s. 334. 40  İtalyan Ceza Muhakemesi Kanununda son dönemde yapılan değişiklik öncesinde  İtalyan vatandaşlarının İtalyanca bildiği, aksi ispat edilene kadar varsayılır  şeklinde bir cümlenin yer aldığına ilişkin olarak bkz. ERMAN, s. 1261. 41  TEZCAN/ERDEM/SANCAKTAR, s. 372. 42  KUNTER, Nurullah/ YENİSEY, Feridun/ NUHOĞLU, Ayşe, Muhakeme Hukuku Dalı Olarak Ceza Muhakemesi Hukuku, İstanbul 2009, s. 506.   2113Tercümandan Faydalanma Hakkı... Ankara Üni. Hukuk Fak. Dergisi, 65 (4) 2016: 2101-2131  kişilerin yargılama sırasında bir tercümanın hizmetinden yararlanacakları Ceza Muhakemesi Kanununda açıkça düzenlenmiştir. Kanunun Tercüman Bulundurulacak  Haller  başlıklı  202.  maddesinde  sanık  veya  mağdurun, meramını  anlatabilecek  ölçüde  Türkçe  bilmemesi  halinde;  mahkeme tarafından atanan tercüman aracılığıyla duruşmadaki iddia ve savunmaya ilişkin esaslı noktaların kendisine tercüme edileceği düzenlenmiştir. Aynı maddeye 24.01.2013 tarih ve 6411 sayılı kanun ile yeni bir fıkra eklenerek sanığın  iddianamenin  okunması  ve  esas  hakkında  mütalaanın  verilmesi üzerine sözlü savunmasını, kendisini daha iyi ifade edebileceğini beyan ettiği başka bir dilde yapabileceği; bu durumda tercüme giderinin sanık tarafından karşılanacağı ve bu imkânın yargılamanın sürüncemede bırakılması amacına yönelik olarak kullanılamayacağı hüküm altına alınmıştır.  Türk Hukukunda  ceza  yargılamasında  dil sorunu ile  ilgili bir diğer düzenleme Lozan Antlaşması nın 39. maddesinin 5. fıkrasında yer almaktadır. Azınlıklar ile ilgili bu hükümde, devletin resmî bir dili mevcut olmasına rağmen Türkçe den başka bir dil konuşan Türk vatandaşlarına mahkemede kendi dillerini sözlü olarak kullanabilmeleri bakımından gerekli kolaylıkların sağlanacağı düzenlenmiştir. Ceza  Muhakemesinde  dil  sorunu  ilgili  uluslararası  düzenlemelerin başında Avrupa İnsan Hakları Sözleşmesinin Adil Yargılanma Hakkı başlıklı 6.  maddesinin  3.  fıkrasının  (e)  bendindeki  hüküm  yer  almaktadır.  Bu düzenleme ile aynı hükümleri öngören bir diğer düzenleme Medeni ve Siyasi Haklara  İlişkin  Uluslararası  Sözleşmenin  14.  maddesinin  3.  fıkrasında bulunmaktadır. Bu hükümler uyarınca her sanık duruşmada kullanılan dili anlamadığı veya konuşamadığı takdirde bir tercümanın yardımından ücretsiz olarak yararlanmak hakkına sahiptir. Ceza  Muhakemesinde  dil  sorunu  ile  ilgili  diğer  bir  uluslararası düzenleme Bölgesel Dillere ve Azınlık Dillerine İlişkin Avrupa Şartında yer almaktadır. Türkiye nin taraf olmadığı bu şartın incelenmesi dilsel hakların korunmasında  ceza  muhakemesine  verilen  rolün  anlaşılması  bakımından yararlı olacaktır.                                                  43   Ceza Muhakemesi Kanunu İle Ceza ve Güvenlik Tedbirlerinin İnfazı Hakkında Kanunda Değişiklik Yapılmasına Dair Kanun , düzenleme 31.01.2013 tarih ve 28545 sayılı Resmi Gazete de yayımlanarak yürürlüğe girmiştir. 44  International Covenant For Civil and Political Rights. 2114Ankara Üni. Hukuk Fak. Dergisi, 65 (4) 2016: 2101-2131  Kılıç II. TERCÜMANDAN FAYDALANMA HAKKININ SINIRLARI BAKIMINDAN SANIĞIN SEÇTİĞİ DİLDE SAVUNMA YAPMASI A. Genel Olarak Sanığın seçtiği dilde savunma yapması değerlendirilirken iki boyutlu bir değerlendirme yapılabilir. Bu değerlendirmelerin ilki, adil yargılanma hakkı çerçevesinde  yapılması  gereken  bir  değerlendirmedir.  Değerlendirilmesi gereken adil yargılanma hakkı kapsamında sanığa (veya şüpheliye) tanınan bir hak  olan  tercümandan  faydalanma  hakkının  yargılamanın  yapıldığı  dil bilinmesine rağmen seçilen başka bir dilde savunma yapma hakkını kapsayıp kapsamadığıdır.  İkinci  boyut  ise  ceza  muhakemesinde  tercümanın kullanılmasının, muhakemenin sıhhati bakımından yarattığı olumsuzluklar karşısında yapılacak olan değerlendirmedir. Sanığa yargılamanın yapıldığı dili anlayabilmesine ve bu dilde kendisini etkili bir şekilde ifade edebilmesine rağmen  seçtiği  bir  dilde  savunmasını  yapma  olanağının  verilip verilmemesinin bu kapsamda değerlendirilmesi gerekir. Bu değerlendirmenin cevap  aradığı  soru  şudur:  sanığın  yargılamanın  yapıldığı  dili  bilmediği durumlarda, sanığa bir tercümanın yardımından faydalanma hakkını tanımak, sanığın  savunma  hakkını  kullanabilmesi  uğruna,  tercüme  faaliyetinden kaynaklanan olumsuzluklara göğüs germeyi zorunlu kılarken, sanığın seçtiği dilde  savunma  yapması  tercümenin  meydana  getirdiği  olumsuzluklara katlanmayı haklı kılacak mıdır?45  Adil yargılanma hakkı kapsamında yapılan değerlendirmelerde baskın görüş,  tercümandan  faydalanma  hakkının  sanığın  seçtiği  dilde  savunma yapmasını kapsamadığı yönündedir. Bu görüşlerin temelinde tercümandan faydalanma hakkının amacının sanık ile yargılama makamı ve muhakemenin diğer süjeleri arasında etkili bir iletişimin kurulmasının amaçlanması yer almaktadır. Yukarıda da değinildiği şekilde tercümandan faydalanma hakkı duruşmada hazır bulunma hakkı ve silahların eşitliği ilkeleri ile ilgiliyken, sanığın  seçtiği  dilde  savuna  yapmasının  bunlar  ile  bir  ilişkisi bulunmamaktadır. REAUME nin deyimiyle sanığın yargılamanın yapıldığı dili bilmesi durumunda kendisine bir tercüman atanması iyimser bir bakışla bir lüks, kötümser bir bakışla ise bir rahatsızlık olarak değerlendirilebilir.                                                  45  Tercümanın ceza muhakemesine katılmasının neden olacağı olumsuzluklarla ilgili olarak bkz. TRECHSEL, s. 337 vd. 46  REAUME, Denise,  Offiicial Language Rights: Intrinsic Value and the Protection of. Difference , KYMLICKA, W./ NORMAN, W. (ed.), Citizenship in Diverse Societies, Oxford, 2000, s. 256.   2115Tercümandan Faydalanma Hakkı... Ankara Üni. Hukuk Fak. Dergisi, 65 (4) 2016: 2101-2131  TRECHSEL e göre; muhakeme sırasında sanığın yargılamanın yapıldığı dile hâkimiyeti veya yargılamanın gerekleri ile ilgisiz bir biçimde, farklı bir dil kullanmak istemesi ve bu doğrultuda kendisine bir tercüman tayin edilmesini talep etmesi ve bu talebinde ısrarcı olması tercümandan faydalanma hakkının kötüye  kullanılması  anlamına  gelmektedir.  Türk  doktrininde  de  baskın görüş, yargılamanın yapıldığı dili tamamıyla anlayıp, bu dili etkili bir şekilde kullanabilen bir kişinin savunmasını başka bir dilde yapacağı gerekçesi ile bir tercümanın yardımından faydalanma hakkı bulunmadığı yönündedir. B. Türk Hukukuna Göre Sorunun İncelenmesi 1. Ceza Muhakemesi Kanununa Göre Sanığın Seçtiği Dilde Savunma Yapması  a. 6411 sayılı Kanunla Yapılan Değişikliğin Arka Planı Ceza Muhakemesi Kanunun  Tercüman Bulundurulacak Haller  başlıklı 202. maddesinde değişiklik yapılarak sanığa Türkçe yi bilmesine ve etkili bir biçimde  kullanabilmesine  rağmen,  anadilinde  savunma  yapma  imkânının verilmesi; kamuoyu tarafından da yakından takip edilen bir davada sanıklar tarafından talep edilmesi dolayısıyla tartışılmış ve bu tartışmalar kamuoyunu bir süre ciddi biçimde meşgul etmiştir. Dava kapsamında tartışmaya yol açan husus Türkçe yi, Türkçe eğitim yapan bir hukuk fakültesinden mezun olup, avukatlık mesleğini senelerce icra edecek kadar bu dile hâkim olan sanıkların mahkeme huzurunda savunmalarını anadilleri olduğunu söyledikleri Kürtçe dilinde yapma talepleri olmuştur. Tartışmalar Ceza Muhakemesi Hukukunun dışına taşmış ve neredeyse tamamen siyasi bir nitelik kazanmıştır.49 Değişiklik talebi farklı bakımlardan eleştirilmiş; hükmün kanunlaşma sürecinde mecliste yer  alan  muhalefet  partilerinden  Cumhuriyet  Halk  Partisi  ve  Milliyetçi Hareket Partisi benzer, Barış ve Demokrasi partisi ise farklı gerekçelerle tasarının kanunlaşmasına karşı çıkmışlardır. Tartışmalar kapsamında Lozan                                                  47  TRECHSEL, s. 328. 48  Bu hususta bkz. KARAKEHYA, s. 118, ŞAHİN, Cumhur/ GÖKTÜRK, Neslihan, Ceza Muhakemesi Hukuku- II, Ankara 2015, s. 125. 49  Değişiklik talebinin, siyasi niteliği ile ilgili olarak Prof. Dr. İzzet ÖZGENÇ in tespitleri için bkz. ŞAHİN/GÖKTÜRK, s. 125 vd. (146 sayılı dipnot). 50  Bu partilerden CHP ve MHP nin itirazları genellikle tasarının yasalaşmasının anayasaya aykırı olduğuna ilişkin iken BDP nin itirazları getirilecek olan düzenlemenin eksik ve adil yargılanma  hakkına  aykırı  olduğuna  ilişkin  olmuştur.  http://www.milliyet.com.tr/ muhalefete-ragmen-anadil-tasarisi-gecti/siyaset/siyasetdetay/27.11.2012/1633373/ default.htm 2116Ankara Üni. Hukuk Fak. Dergisi, 65 (4) 2016: 2101-2131  Kılıç Antlaşması ve bu antlaşmada yer alan bazı hükümler gündeme gelmiştir. Bu nedenle sözü edilen antlaşma hükümlerine ve bu hükümler çerçevesindeki tartışmalara kısaca değinmekte yarar görüyoruz. b. Tartışmaların Odağında Bir Antlaşma: Lozan Lozan Antlaşması nın Akalliyetlerin Himayesi (Azınlıkların Korunması) başlıklı üçüncü bölümünde yer alan 39. maddesinin 5. fıkrasında  Lisan-ı resmî  mevcut  olmakla  beraber,  Türkçeden  gayri  lisan  ile  mütekellim bulunan Türk tebaasına mehakim huzurunda kendi lisanlarını şifahi surette istimal edebilmeleri zımnında teshilatı münasibe ibraz olunacaktır  hükmü yer  almaktadır.  Bu  hüküm  medyada   anadilde  savunma   tartışmaları kapsamında sıklıkla dile getirilmiştir. Bu tartışmaların odağında, sözü edilen hükmün yalnızca  azınlık  statüsündeki vatandaşları mı yoksa ülkede yaşayan vatandaşlık hakkına sahip herkesi mi kapsadığı hususu yer almıştır. Esasen burada öncelikle tartışılması gerekenin Lozan Antlaşması nda yer alan bu hükmün amacı olduğu düşüncesindeyiz. Anadilde savunma tartışmalarının önemli aktörlerinden Baskın ORAN, Diyarbakır 6. Ağır Ceza Mahkemesinde görülmekte olan bir dava kapsamında hazırlayarak  mahkemeye  sunduğu  ve  kendisine  ait  internet  sitesinde yayınladığı  hukuki  mütalaasında   duruşma  dilini/resmi  dili  ne  kadar  iyi                                                  51  Doktrinde  bu  hükümde   Türkçeden  başka  bir  dil  konuşan   ifadesi  ile  kastedilenin Türkçe den başka bir dil bilen kişi anlamına gelmediği anadili Türkçe den başka bir dil olan kişileri ifade ettiği söylenmektedir.  52  Hüküm günümüz Türkçesi ile şu şekilde ifade edilebilir:  Devletin resmî dili bulunmasına rağmen, Türkçeden başka dil konuşan Türk uyruklarına, mahkemelerde kendi dillerini sözlü olarak kullanabilmeleri bakımından uygun düşen kolaylıklar sağlanacaktır.  Bkz. ORAN, Baskın,   Lozan ın   Azınlıkların  Korunması   Bölümünü  Yeniden  Okurken ,  Ankara Üniversitesi Siyasal Bilimler Fakültesi Dergisi, Cilt 49, S. 3, s. 299. 53  Lozan Antlaşması nda yer alan azınlık teriminin ne anlama geldiği hususundaki tartışmaları alanın uzmanlarına bırakmakla birlikte Lozan Antlaşması na ilişkin görüşme tutanakları incelendiğinde  Türk  heyetinin   azınlık   terimi  ile  Müslüman  olmayan  azınlıkları kastettiğinin  anlaşıldığını  belirtelim.  MERAY,  Seha(Çev.),  Lozan  Barış  Konferansı Tutanaklar Belgeler, Ankara 1970, s. 161. Türk Heyeti Temsilcilerinden olan Rıza Nur Bey in şu sözleri bu hususu açıkça göstermektedir:  Tarih, Türkiye de azınlıklar sorununa, her zaman Müslüman olmayanların konu olduğunu göstermektedir. Bu yüzden biz Misak-ı Milli mizde bu kelimeyi bu anlamda anladık ve alt komisyona sunmakla gurur duyduğumuz tasarıda da aynı anlamda anlamaktayız.  Lozan Antlaşması nın  Akalliyetlerin Himayesi  başlıklı bölümünde düzenlenen hükümlerin antlaşmanın yapıldığı zaman anlaşıldığı şekliyle Müslüman  olmayan  azınlıklar  ile  ilişkili  olarak  bkz.  TUNÇ,  Hasan,   Uluslararası Sözleşmelerde Azınlık Hakları Sorunu ve Türkiye , Gazi Üniversitesi Hukuk Fakültesi Dergisi, Cilt VII, Yıl 2004, S. I-II, s. 217.   2117Tercümandan Faydalanma Hakkı... Ankara Üni. Hukuk Fak. Dergisi, 65 (4) 2016: 2101-2131  anlarsa anlasın veya konuşursa konuşsun, ilgili tarafın kendini en iyi ifade edebileceği dil, ilke olarak anadildir. Bu husus, savunma hakkı gibi önemli hususun duruşma sırasında en iyi biçimde icra edilmesini sağlamak amacıyla düşünülmüştür  demek suretiyle Lozan Antlaşması nın yukarıda yer verilen hükmünün  amacının  sanığın  savunma  hakkını  etkili  bir  biçimde kullanabilmesi olduğunu belirtmektedir. Kişinin kendisinin en iyi şekilde savunabileceği  dilin,  kişinin  anadili  olup  olmadığı  hususu  başlı  başına tartışmalı  olmakla  birlikte  bu  konu  hukukçuların  etkili  bir  sonuca ulaşabileceği bir konu değildir.  Lozan  Antlaşması nın  39.  maddesinin  5.  fıkrasının  amacı  sanığın kendisini en iyi şekilde savunması olduğuna göre, sanığa kendisini en iyi şekilde savunma imkânının verilmesi durumunda bu hüküm ile ilgili her hangi bir tartışmanın gündeme gelmemiş olması gerekirdi. Hükümde geçen azınlık (Akalliyet) teriminin kapsamı ne olursa olsun bu hüküm kapsamında bir tartışmanın gündeme gelmesi kişinin bir azınlığa mensup olması dolayısıyla savunma hakkının etkin bir biçimde kullanılamamasını gerektirir. Dolayısıyla Ceza  Muhakemesi  Kanununun  202.  maddesinde  yapılan  değişiklik öncesindeki  sistem  ile  Lozan  Antlaşması  arasında  bir  uyuşmazlık bulunmadığı gibi, bu hükümde değişiklik yapılmasının da Lozan Antlaşması ile doğrudan bir ilgisi bulunmamaktadır.  c. 6411 Sayılı Kanunla Yapılan Değişiklik ile Öngörülen Sistem ve Eleştirisi Yukarıda sözü edilen tartışmalar sonucunda Ceza Muhakemesi Kanunun 202. maddesine 6411 sayılı Kanunun 1. maddesi ile yeni bir fıkra eklenerek; sanığının iddianamenin okunması ve esas hakkında mütalaanın verilmesinin ardından kendisini daha iyi ifade edebileceğini beyan ettiği, başka bir dilde yapabilmesine imkân tanınmıştır. Hükümde, bu durumda sanığın tercüman listesinden seçeceği bir tercümanın yardımından faydalanacağı ve tercüman giderlerinin devlet hazinesince karşılanmayacağı belirtilmiş ve son olarak bu imkânın  yargılamanın  sürüncemede  bırakılması  amacına  yönelik  olarak kullanılamayacağı hükme bağlanmıştır. Yine maddeye eklenen yeni bir fıkra ile Ceza muhakemesinde görev yapacak tercümanların, il adlî yargı adalet                                                  54  ORAN,  Baskın,   Hukuki  Mütalaa ,  s.  3,  baskinoran.com/belge/  KCK-DavasiHukukiMütalaa-01-11-2010.pdf. (Erişim: 02.02.2015) 55  Çalışmamız kapsamında, etkin bir şekilde göç alan ülkelerde dahi anadilde savunma ile başlı başına bir tartışma olarak karşılaşmadığımızı belirtelim. 2118Ankara Üni. Hukuk Fak. Dergisi, 65 (4) 2016: 2101-2131  Kılıç komisyonlarınca  her  yıl  düzenlenen  listede  yer  alan  kişiler  arasından seçileceği;  Cumhuriyet  savcıları  ve  hâkimlerin  yalnız  bulundukları  il bakımından  oluşturulmuş  listelerden  değil,  diğer  illerde  oluşturulmuş listelerden de tercüman seçebilecekleri hüküm altına alınmıştır. Kanunun tasarı metninde yer alan genel gerekçede bu hüküm ile ilgili her hangi bir açıklama  yer almadığı gibi, tasarının madde gerekçesinde de  hüküm ile öngörülen sistem haricinde bir açıklama yer almamaktadır. Görüldüğü gibi hükmün gerekçesinde değişikliğin amacı ile ilgili herhangi bir açıklama yer almamakta,  ceza  muhakemesi  kanununda  yapılan  değişikliğin  nedeni  de gerekçeden anlaşılamamaktadır. Yapılan değişiklik ile seçilen dilde savunma yapma imkânı zamansal ve biçimsel olarak sınırlandırılmıştır. Hüküm ile seçilen dilde savunma yapma imkanı zamansal olarak iddianamenin okunması ve esas hakkında mütalaanın verilmesinin  ardından  yapılan  savunmalar  ile;  biçimsel  olarak  da  sözlü savunma ile sınırlanmıştır. Değişiklik, ceza muhakemesi bakımından şöyle ilginç bir duruma sebebiyet vermektedir. Hakkında bir suç işlediği iddiası ile soruşturma başlatılan kişi meramını anlatacak ölçüde Türkçe bilmesi halinde Cumhuriyet savcısı huzurunda verdiği ifadesinde veya hâkim veya mahkeme önündeki sorgusunda bu dili kullanmak zorunda olacaktır. İddianamenin hazırlanması  ve  kabulü  ile  mahkeme  aşamasında  geçilmesi  durumunda duruşma  hazırlığı  işlemlerinde  de  bu  kişi  ile  Türkçe  dilinde  iletişim kurulacaktır. Türkçe okunacak olan iddianame sanığa çevrilmeyecektir. Bu noktada sanık talep etmesi halinde savunmasını farklı bir dilde yapacak ve söyledikleri tercüman aracılığı ile mahkemeye iletilecektir. Yine yargılama kapsamında mağdurun veya tanıkların ifadeleri de tercüme edilmeyecek, sanık bunlara ilişkin savunmasını da Türkçe olarak dile getirecektir. Esas hakkında mütalaa, savcı tarafından Türkçe dilinde verilecek ve iddianame gibi o da her hangi başka bir dile tercüme edilmeyecek, sanık esas hakkında mütalaanın verilmesinin ardından kendisini istediği dilde ifade edecek ve dedikleri tercüme edilecektir. Nihayetinde son söz kendisine verilen sanık bu aşamada son sözünü de Türkçe olarak dile getirecek ve mahkemece kurulan hüküm de sanığa Türkçe olarak okunacaktır. Bu silsilenin ceza muhakemesi ile bağdaşır hiç bir yönü bulunmamaktadır.                                                  56  Tasarı ve gerekçe için bkz. www.tbmm.gov.tr/d/1/1-0708.pdf. Tasarı metninde yer alan  Meramını anlatabilecek şekilde Türkçe bilen sanık ifadesi  ayrıca sanık  ifadesi ile değiştirilmiş; yine tasarıda yer alan sanığın tercümanını duruşmada hazır bulundurmasına ilişkin sistem de tercüman listesinden bir tercümanın seçilmesi şeklinde değiştirilmiştir. 57  Tespit ve değerlendirmeler için bkz. ŞAHİN/GÖKTÜRK, s. 125 vd. (146 sayılı dipnot).   2119Tercümandan Faydalanma Hakkı... Ankara Üni. Hukuk Fak. Dergisi, 65 (4) 2016: 2101-2131  Değişikliğin  tartışmaya  açık  diğer  bir  yönü,  seçilen  dilde  yapılan savunmanın tercümesinden doğan masrafların sanık tarafından karşılanacak olmasıdır.  Bu  husus  yapılan  düzenlemenin savunma  hakkı  ile  bağlantısı olmadığını göstermektedir. Zira tercümanın yardımından faydalanan sanık yargılama  sonucunda  mahkûm  edilse  dahi  tercüme  masrafları  sanığa yüklenemez. Tercüman giderinin ödenmesi yargılamanın etkili bir biçimde yapılması  ile  sorumlu  devlete  düşen  bir  yükümlülüktür.  Şayet  yapılan değişiklik  savunma  hakkının  kullanım  alanını  genişleten  nitelikte  bir değişiklik olsaydı, tercüme giderinin devlet tarafından karşılanması gerekirdi. Son olarak kanuna seçilen dilde savunma yapma imkânının yargılamayı sürüncemede bırakma amacıyla kötüye kullanılamayacağı hükmü eklenmiştir. Bu hükmün uygulanabilirliği de tartışılmalıdır. Başlı başına tercümandan faydalanma hakkının kullanılmasına kanunca izin verilmesinin ardından bu şekilde  bir  hükmün  kanuna  eklenmesinin  de  tatmin  edici  bir  gerekçesi bulunmamaktadır.  Hükümden,  bu  imkânın  ne  zaman  yargılamayı sürüncemede bırakma amacıyla kötüye kullanılmış sayılacağının anlaşılması mümkün değildir. Kanunla getirilen  imkânın kötüye kullanılması  teriminin ne anlama geldiği ise başlı başına ayrı bir tartışmanın konusu olabilecek niteliktedir. d. Anayasa Mahkemesinin 2013/30 Esas Sayılı Kararı  İnceleme  konusu  yapılan  değişiklik,  Çankırı  ve  Gaziantep  İnfaz Hakimliklerinin başvuruları ile somut norm denetimi kapsamında Anayasa Mahkemesinin önüne gelmiş, başvuruları birleştiren mahkeme 29.01.2014 tarihinde  verdiği  2013/30  E.,  2014/13  K.  sayılı  kararı  ile  yapılan değişikliklerin  anayasa  aykırı  olmadığına  hükmetmiştir.  Somut  norm denetimine dayanak olan maddi olay anılan cezaevlerinde hükümlü olan şahısların 4675 sayılı infaz hâkimliği kanunu kapsamında şikâyet yoluna başvurmaları  ve  başvuru  üzerine  yapılan  duruşmada  ortaya  çıkan  bir uyuşmazlığa dayanmaktadır. Hükümlüler, Türkçe bildiklerini ve buna rağmen kendilerini daha iyi ifade edebildikleri anadilleri Kürtçe dilinde savunma yapmak istediklerini belirtmişler; bunun üzerine infaz hâkimlikleri; anayasada Türkçe nin resmi dil olarak düzenlenmiş olması, 6411 sayılı kanunla yapılan düzenleme ile uluslararası antlaşmalar ve iç hukuktaki uyumun bozularak anayasaya aykırı düzenleme yapılması, Avrupa İnsan Hakları Sözleşmesi ve                                                  58  Değişiklik kanunun gerekçesinde veya doktrindeki tartışmalarda,  hak  terimi yerine  imkân  teriminin kullanımına ilişkin tatmin edici bir açıklama bulunmamaktadır. 2120Ankara Üni. Hukuk Fak. Dergisi, 65 (4) 2016: 2101-2131  Kılıç dolayısıyla Anayasanın 90. maddesine aykırı davranılması gerekçeleri ile uyuşmazlığa  uygulanacak  kural  olan  202.  maddenin  iptali  istemiyle Anayasa nın  152.  maddesi  kapsamında  farklı  tarihlerde  Anayasa Mahkemesi ne  başvurmuşlardır.  Başvurularda,  seçilen  dilde  savunma yapılmasına ilişkin düzenlemenin Anayasa nın başlangıç bölümü ile 2, 3, 5, 6, 7, 8, 9, 10, 11, 12, 13, 14, 36, 90. maddeleri hükümlerine aykırı olduğu ileri sürülmüştür.  Mahkeme;  itiraz konusu kuralla belirli koşullar altında sanıkların kendilerini  daha  iyi  ifade  edebilecekleri  Türkçe  dışındaki  bir  dilde savunmalarını yapabilmelerine imkân tanınmaktadır. Böylece itiraz konusu kuralın  da  içerisinde  yer  aldığı  maddede  yapılan  düzenleme  gereğince Türkçeyi hiç konuşamayan ve anlayamayan kişiler, anadilleri ya da bildikleri başka  bir  dilde  şikâyetlerini  aktarabilmekte  veya  savunmalarını yapabilmektedirler. Yabancı dilde yapılan bu işlemler Türkçeye tercüme edilerek  tutanaklara  geçmektedir.  İtiraz  konusu  kuralda  ise  Türkçe konuşabilen ve anlayabilen kişilerin, kendilerini daha iyi ifade edebilecekleri bir  dilde  savunma  yapmalarına  imkân  tanınmaktadır.  Tutanakların  yine Türkçe  yazıldığı  ve  duruşmaların  Türkçe  yönetildiği  hususu  da  dikkate alındığında, sanığın duruşmanın sadece belirli bir aşamasında kullanabildiği bu imkân, Türkçe dışında başka bir resmi dilin kabul edildiği ya da resmi dil kuralının ihlâl edildiği şeklinde yorumlanamaz.  şeklinde bir değerlendirme yaparak  devletin  resmi  dilinin  düzenlendiği  Anayasa nın  3.  maddesi bakımından bir aykırılık görmemiştir.   Mahkeme adil yargılanma hakkı ile ilgili değerlendirmesinde  ...ceza muhakemesinin  gayesi  maddi  gerçeği  araştırmaktır.  Ceza  muhakemesi hukukunda maddi gerçeğe ulaşma iddia, savunma ve yargılama makamlarının yargılama sürecine birlikte katılmalarıyla gerçekleşir. Sanık da soruşturma ve  kovuşturma  evrelerinde  kendisine  tanınan  haklar  ile  diyalektik yargılamanın  gerçekleştirilmesine  katkıda  bulunarak  adil  bir  hükme ulaşılmasını sağlayan ceza muhakemesinin aktif süjelerinden birisidir. Maddi gerçeğe  ulaşmada  savunmanın  önemi  konusunda  hiçbir  kuşku bulunmamaktadır. Bu öneme uygun olarak, kişinin kendisini en doğru şekilde savunabilmesine  imkân  tanıyan  bir  düzenlemenin,  yargılamanın  hukuka uygun ve adil biçimde gerçekleşmesine katkı sağlayacağı açıktır. Kanun koyucu,  toplumun  taleplerine,  taraf  olunan  ikili  ya  da  uluslararası antlaşmalara veya hukukun evrensel ilkelerine uygun olarak ceza yargılaması alanında ihtiyaç duyulan düzenlemelere gitmek konusunda takdir hakkına sahiptir. Bu takdir hakkı kullanılırken, doğal olarak kabul edilen kuralın ilgili   2121Tercümandan Faydalanma Hakkı... Ankara Üni. Hukuk Fak. Dergisi, 65 (4) 2016: 2101-2131  olduğu siyasi ve toplumsal koşullar da göz önünde tutulur. Bu bağlamda kanun koyucu, verilen imkânın ceza yargılamasının belirli aşamalarında kullanılabilmesini, tercümanın sanık tarafından seçilebilmesini öngörebilir.  demek suretiyle esasen iki gerekçeye dayanarak hükmün adil yargılanma hakkı bakımından değerlendirilmesine hazırlık yapmış; kararında devamla  itiraz  konusu  kural,  uluslararası  belgelerde  temel  hak  ve  özgürlükler alanında kabul edilmiş olan asgari ilkelere uygun şekilde düzenlenmiştir. Kural,  yargılama  yapılan  ülkenin  kullandığı  dili  konuşamayan  ve anlayamayanlar  için,  temel  hak  ve  özgürlükler  alanında  taraf  olunan uluslararası  sözleşmelerde  kabul  edilen  tercüman yardımından  ücretsiz olarak  yararlanma  hakkı nın  kapsamını,  farklı  bir  dilde  savunma yapabilme  yönünden  duruşmanın  belirli  aşamalarında  sanığın kullanabileceği bir imkân olarak genişletmektedir. Bu imkân, uluslararası sözleşmelerde  kabul  edilen  zorunlu  tercüme  niteliğini  taşımadığından, verilen tercüme hizmetinin bedelini karşılamak konusunda Devlet Hazinesinin yükümlendirilmesi beklenemez. Bu nedenlerle kuralın hukuk devleti ilkesine ve adil yargılanma hakkına aykırı bir yönü de bulunmamaktadır.  demek suretiyle düzenlemeyi adil yargılanma hakkı bakımından da anayasa aykırı bulmayarak,  itiraza  konu  kanun  hükmünün  Anayasa'nın  2.,  3.  ve  36. maddelerine aykırı olmadığı sonucuna ulaşmıştır.  Mahkemenin  buradaki  değerlendirmeleri  içerisinde  önemli  olan, kanunda  öngörülen  düzenleme  ile  birlikte  bir  tercümanın  yardımından faydalanma  hakkının  kapsamının   farklı  bir  dilde  savunma  yapabilme  yönünden genişletildiğine ilişkin tespitidir. Mahkeme doğrudan farklı bir dilde savunma yapabilme hakkından bahsetmemekle birlikte, farklı bir dilde savunma yapmayı tercümandan faydalanma hakkının kapsamını genişleten bir imkân olarak kabul etmiştir. e. Yargıtay ın Yaklaşımı Yargıtay  Ceza  Genel  Kurulu  başlı  başına  tercümandan  faydalanma hakkına  ilişkin  olmamakla  birlikte  zorunlu  müdafilik  ve  savunma  hakkı bağlamında  değerlendirme  yaptığı  bir  kararında  sanığın  yargılamanın                                                  59  Yargıtay Ceza Genel Kurulu 2011/10-82 E., 2011/204 K. sayılı 11.10.2011 tarihli kararı, karara konu olayda şüpheli ifadesinin alındığı kollukta, Türkçe bildiğini, tercümana gerek olmadan ifade vermek istediğini ve müdafi istemediğini söylemiş, tutuklama istemiyle sevk edildiği Bakırköy 4. Sulh Ceza Mahkemesinde hakim huzurunda aynen;  haklarımı ve sorumluluklarımı anladım. Müdafi istemiyorum savunmamı kendim yapacağım, Türkçe biliyorum ben 7 yıldır Türkiye deyim. Türkçeyi iyi biliyorum. Avukat da tercüman da 2122Ankara Üni. Hukuk Fak. Dergisi, 65 (4) 2016: 2101-2131  Kılıç yapıldığı dili bilmesine rağmen seçtiği bir dilde savunma yapma olanağının bulunmadığını  Gerek Avrupa İnsan Hakları Sözleşmesi gerekse 5271 sayılı CYY, tercüman görevlendirilmesi konusunu savunma hakkı çerçevesinde ele almıştır. Buna göre, ücretsiz olarak tercüman görevlendirilmesi için AİHS, kişinin  yargılamanın  yapıldığı  ülkenin  vatandaşı  veya  yabancı  olması ölçütünü değil  duruşmada kullanılan dili anlamaması veya konuşamamasını esas alırken, Ceza Yargılaması Yasası da aynı yaklaşımla, kişinin  meramını anlatabilecek  derecede  Türkçe  bilmemesini   gerekli  görmüştür.  Bunun sonucu olarak Türkiye Cumhuriyeti vatandaşı olmakla birlikte meramını anlatacak  ölçüde  Türkçe  bilmeyen  şüpheli  veya  sanıklara  tercüman görevlendirilmesi savunma hakkının kullanılması açısından zorunlu iken, ülkemiz  vatandaşı  olmasa  bile  savunmasını  yapabilecek  derecede  ve yeterlilikte Türkçe bilen şüpheli veya sanıklara tercüman görevlendirilmesi zorunluluğu bulunmamaktadır. Soruşturma veya kovuşturma sırasında çeşitli adli  makamlar  önünde  yapılan  işlemlerde,  Türkçe  bildiği  hususu  hiçbir kuşkuya yer vermeyecek biçimde anlaşılan şüpheli veya sanıkların daha sonradan Türkçe bilmediklerini ileriye sürerek tercüman görevlendirilmesini istemeleri  halinde  bu  kişilerin  AİHS  ve  CYY  bağlamında  tercüman yardımından  yararlanma  hakları  bulunmadığı  gibi  bu  tür  davranışların savunma  hakkının  kötüye  kullanılması  kapsamında  değerlendirilmesi gerektiği açıktır. Nitekim Yargıtay Özel Dairelerinin uygulamaları da bu doğrultudadır.  demek suretiyle vurgulamıştır.  2. Avrupa İnsan Hakları Mahkemesi ve İnsan Hakları Komitesi Kararları Kapsamında Sanığın Seçtiği Dilde Savunma Yapması Avrupa İnsan Hakları Sözleşmesi nin Adil Yargılanma Hakkı başlıklı 6. maddesinin 3. fıkrasının (e) bendinde yargılamanın yapıldığı dili anlamadığı veya konuşamadığı takdirde herkesin bir tercümanın yardımından faydalanma hakkına  sahip  olduğu  düzenlenmiştir.  Yargılamanın  yapıldığı  dili  yeterli düzeyde bilmeyen sanığa bir tercümanın yardımından faydalanma hakkının sağlanması  yargılama  dilini  anlayıp  konuşabilen  ancak  farklı  bir  dilde savunma yapmak isteyen sanığın bu haktan faydalanabilip faydalanamayacağı noktasında tartışma konusu olmaktadır.                                                  istemiyorum  şeklinde beyanda bulunmuş; hakkında ceza davası açılmasının ardından iddianamenin tebliği için cezaevine yazılan yazı üzerine düzenlenen ve dosyada onaysız fotokopisi bulunan  yabancı uyruklular için isticvap zaptında  müdafi ve Kürtçe bilen tercüman istediğini beyan etmiştir. Değerlendirme için bkz. ERMAN, s. 1270-1271.   2123Tercümandan Faydalanma Hakkı... Ankara Üni. Hukuk Fak. Dergisi, 65 (4) 2016: 2101-2131  Yargılamanın yapıldığı dili anlayıp konuşabilmesine rağmen farklı bir dilde  savunma  yapılmak  istenmesi  genellikle  anadili  vatandaşı  olduğu devletin resmi dilinden farklı olan kişiler bakımından söz konusu olmaktadır. Bu gibi durumlarda kişi eğer yargılamanın yapıldığı dili tam olarak anlayıp konuşabiliyorsa,  kişinin anadilinin farklı  olduğu  gerekçesi  ile  anadilinde savunma  yapamayacağı  kabul  edilmektedir.  Avrupa  İnsan  Hakları Mahkemesi bu konuyu birkaç kararında incelemiştir. Fransa ya  karşı K. davasında  mahkeme  Fransız  ordusunda  görev  yaparken  işlediği  bir  suç dolayısıyla yargılanan sanığın, anadili olan Bretonca dilinde savunma yapmak istemesinin  mahkemece  sanığın  Fransızca yı  kusursuz  bir  biçimde konuşabildiği  gerekçesi  ile  reddedilmesinin  Avrupa  İnsan  Hakları Sözleşmesi nin  6/3(e)  hükmünü  ihlal  etmediği  sonucuna  varmıştır. Mahkeme, tercümandan faydalanma hakkını tanıklar bakımından incelediği Fransa ya karşı Bideault kararında da Avrupa İnsan Hakları Sözleşmesinin 6/3(d)  hükmünün  tanıkların  istedikleri  dilde  konuşabileceklerini  garanti etmediğini  belirterek  sanık  ve  tanıkların  ancak  yargılamanın  yapıldığı Fransızca dilini yeterli ölçüde bilmedikleri takdire tercümanın yardımından yaralanabileceklerini hüküm altına almıştır. Bu noktada Türkiye ye karşı Zana davasına  da  değinilmesi gerekmektedir. Bu davada, sanık Mehdi ZANA,  Türkçe  bilmesine  rağmen  savunmasını  Kürtçe  yapmak  istemiş, mahkeme de sanığın bu tutumu dolayısıyla savunma hakkından vazgeçtiğine hükmetmiştir. Avrupa İnsan Hakları Mahkemesi ise sanığın Kürtçe konuşmak istemesinden  bahisle  savunma  hakkından  vazgeçtiği  sonucuna ulaşılmayacağına  değinerek  Avrupa  İnsan  Hakları  Sözleşmesi nin  6/3(c) hükmünde düzenlenen savunma hakkının ihlal edildiği gerekçesi ile adil yargılanma  hakkını  çiğnendiğine  hükmetmiştir.  Sözü  edilen  kararda sözleşmenin  bir  tercümanın  yardımından  faydalanmaya  ilişkin  6/3(e) hükmüne  değinilmemiştir.  Dolayısıyla  sözü  edilen  hüküm  yargılamanın yapıldığı  dilin  bilinmesi  durumunda  bir  tercümanın  yardımından faydalanamayacağı yönündeki içtihatlara aykırılık teşkil etmemektedir. Avrupa İnsan Hakları Sözleşmesinin 6/3(e) maddesinde yer alan hükmün aynısı  Medeni  ve  Siyasi  Haklara  İlişkin  Uluslararası  Sözleşmenin  14.                                                  60  HENRARD, Kristin,  Language and the Administration of Justice: The International Framework , International Journal on Minority and Group Rights 7: 75-108, 2000, s. 82. 61  K. v. France 07.12.2983, 10210/82. 62  Bideault v. France, 06.10.1986, 11261/84.  63  Zana v. Türkiye, 25.11.1997, 18954/91. 64  KARAKEHYA, s. 118. 2124Ankara Üni. Hukuk Fak. Dergisi, 65 (4) 2016: 2101-2131  Kılıç maddesinin 3. fıkrasında yer almaktadır. Bu hükümle ilgili olarak yapılan başvurularda İnsan Hakları Komitesi (Human Rights Commitee) kişinin yargılamanın yapıldığı dili bilmesine rağmen anadilinde savunma yapmak istemesi durumunda kişiye tercüman atanmasının reddedilmesini 14. maddenin ihlali saymamaktadır. Komite yerleşmiş kararlarında adil yargılanma hakkının kişinin günlük hayatta kullandığı dilini kullanmasına izin verilmemesi ile ihlal edilmediğine değinmektedir. Kişi eğer yargılamanın yapıldığı dili anlayabiliyor  veya  konuşabiliyorsa  yargılamanın  yapıldığı  dilin  kişinin  günlük yaşamında kullanmayı tercih ettiği dil olup olmamasının bir önemi yoktur. Sözleşmenin ilgili maddesi ile herhangi bir dilin kullanımının sağlanması hedeflenmemektedir. Hükmün amacı sanığın adil bir şekilde yargılanmasının sağlanabilmesidir. Dolayısıyla kişinin yargılamanın yapıldığı dili bilmesine rağmen anadilinde savunma yapmasına olanak bulunmamaktadır. İnsan hakları komitesi Fransa ya karşı Dominique GUESDON davasında, trafik  işaretlerini  tahrif  etmekten  dolayı  yargılanan  sanığın  savunmasını anadili  olan  Bretonca  dilinde  yapmak  istemesinin,  mahkeme  tarafından sanığın  yargılamanın  yapıldığı  Fransızca  dilinin  anlayıp  konuşabilmesi dolayısıyla reddedilmesini sözleşmenin 14. Maddesinin (f) bendinin ihlali olarak kabul etmemiştir.                                                   65  Adil yargılanma hakkına ilişkin hükmün sanık hakları bakımından değerlendirmesi için bkz. ÖZYAVUZ, Senem,  Medeni ve Siyasal Haklar Sözleşmesinde Adil Yargılanma Hakkı: Sanık Haklarına Genel Bir Bakış , Adil Yargılanma Hakkı ve Ceza Hukuku, Ankara 2004, s. 427-444. 66  Komite  Medeni  ve  Siyasi  Haklara  İlişkin  Uluslararası  Sözleşmenin  uygulanmasını denetlemek amacıyla sözleşmenin 28. Maddesine uygun olarak 1976 tarihinde kurulmuş, 1977 tarihinde faaliyete geçmiştir. Bkz. ATAK, Songül,  İnsan Hakları Komitesi ve Bireysel Başvuru Hakkı , Sosyal Bilimler Araştırma Dergisi, Prof. Dr. Hüseyin Hatemi ye armağan, Yıl 2005, S.6, s. 413. 67   Sözleşmenin 14. Maddesinin 3(f) hükmü yargılamada silahların eşitliğinin sağlanmasına hizmet etmektedir. Sözleşmenin ilgili hükmü yargılanan kişinin yargılamanın yapıldığı dili yeterli bir biçimde anlayabiliyor ve kendisini ifade edebiliyor olması durumunda, anadilinin farklı olması bu kişiye tercümandan faydalanma hakkının verilmesini gerektirmemektedir.  Herve Barzig v. Fransa kararı, Selected Decisions of Human Rights Commitee Under the Optional  Protocol  Vol.4,  New  York  2004,  s.  99 http://www.ohchr.org/Documents/Publications/SDecisionsVolen.pdf.  (03.04.2013) Kararlar ve yerleşmiş içtihatlar hakkında bilgi için bkz. BLAKE-BROWN, s. 409. 68  CARDI, s. 4. 69  CARDI, s. 4. 70  CARDİ, s. 4-5.   2125Tercümandan Faydalanma Hakkı... Ankara Üni. Hukuk Fak. Dergisi, 65 (4) 2016: 2101-2131  Avrupa İnsan Hakları Sözleşmesinin 6. maddesinde yer alan hükmün amacı  savunma  hakkının  gereği  gibi  kullanılabilmesinin  ve  silahların eşitliğinin sağlanmasıdır. Bu madde hükümlerinin azınlık dillerinin korunması gibi bir amacı bulunmamaktadır. Yargılama dilini anlayıp konuşabilen bir kimsenin,  anadilinin  duruşmadaki  dil  olmadığı,  içinde  bulunduğu  etnik azınlığın dili de dâhil olmak üzere başka bir dilde savunma yapacağı gerekçesi ile ücretsiz tercümandan yararlanma hakkına sahip olması mümkün değildir. C. Azınlık Haklarının Ceza Muhakemesi Yardımıyla Korunması Bakımından Bölgesel Dillere ve Azınlık Dillerine İlişkin Avrupa Şartında Yer Alan Düzenlemelere Göre Sorunun İncelenmesi 1 Mart 1998 tarihinde yürürlüğe giren Bölgesel Dillere veya Azınlık Dillerine İlişkin Avrupa Şartıceza muhakemesinde dil sorunu ile ilgili bazı düzenlemeler  içermektedir.  Şartın,  Azınlık  Dillerinin  Kullanımını  Teşvik Etmek Amacıyla Alınacak Önlemler başlıklı üçüncü bölümünde yer alan 9. maddesinin birinci fıkrası uyarınca şarta taraf olan devletlerin bir takım önlemlerin  alınmasını  meşru  kılacak  sayıda  bölgesel  ve  azınlık  dilini konuşanların bulunduğu adlî bölgelerde, her bir dilin durumuna uygun olarak, adaletin  iyi  işleyebilmesi  için  bir  engel  teşkil  etmeyeceklerinin  hâkim tarafından belirtilmesi koşuluyla ceza yargılamasında; 1. Ceza  davaları,  taraflardan  birinin  talebi  üzerine  mahkeme  davayı bölgesel ve azınlık dillerinde görülebilmesinin, 2. Sanığın kendi bölgesel veya azınlık dilini konuşabilmesi güvence altına alınmasının, 3. İstem ve deliller yazılı veya sözlü olsun bir bölgesel ve azınlık dilinde olmaları sebebiyle kabul edilemez olarak nitelendirilmemesinin,                                                  71  Mahkeme Kamasinki kararında da bu hususu vurgulamıştır, HENRARD, s. 84. 72  TEZCAN, Durmuş/ ERDEM. Mustafa Ruhan/ SANCAKTAR, Oğuz, Avrupa İnsan Hakları Sözleşmesi Işığında Türkiye nin İnsan Hakları Sorunu, Ankara 2004, s. 370, TEZCAN, s. 695, HARRIS, D. J., O BOYLE, M., WARBRICK, C., Law Of The European Convention On Human Rights, Londra 1995, s. 272. 73  European Charter for Regional and Minority Languages. Şart yirmibeş Avrupa ülkesi tarafından onaylanarak yürürlüğe girmiştir. Sekiz Avrupa ülkesi tarafından da imzalanan şartın bu ülkeler tarafından kısa süre içerisinde onaylanması beklenmektedir. Antlaşma Türkiye  tarafından  imzalanmamıştır.  http://conventions.coe.int/treaty/Commun/ ChercheSig.asp?NT=148&CM=1&DF =&CL=ENG (Erişim Tarihi: 20.04.2013). Şartın resmi  olmayan  Türkçe  çevirisi  için  bkz.  http://www.coe.int/t/dg/education/minlang/ textcharter/Charter/Charter_tr.pdf. (20.04.2014) Sözü edilen çeviri ceza yargılaması ile ilgili kısımda terimsel yanlışlıklar içermektedir. 2126Ankara Üni. Hukuk Fak. Dergisi, 65 (4) 2016: 2101-2131  Kılıç 4. Dava ile ilgili belgeler talep üzerine bölgesel dilde veya azınlık dilinde hazırlanmasının, sağlanması  ile  yükümlü  olacakları  düzenlenmiştir.  Hükümde  tüm  bu işlemlerin gerektiği takdirde, ilgili kişilere ek bir ücrete mal olmadan yazılı ve sözlü olarak çevirmen vasıtası ile yapılacağı belirtilmiştir. Şartın 9. maddesi azınlık dillerinin ceza muhakemesinde kullanılabilmesi bakımından  üç  koşul  öngörmektedir.  İlk  koşul  yargılamanın  hükümde belirtilen önlemlerin alınmasını meşru kılacak sayıda bölgesel ve azınlık dilini konuşanların bulunduğu adlî bölgelerde yapılmasıdır. İkinci koşul yargılamanın yapılacağı azınlık dilinin durumunun göz önünde bulundurulmasıdır. Üçüncü koşul  ise  hâkim  tarafından  yargılamada  hükümde  sağlanan  olanakların kullanılmasının  adaletin  işlemesinin  önünde  bir  engel  teşkil  etmeyeceği kanaatine  varılmasıdır.  Şarta  taraf  devlet  tarafından  gerekli  alt  yapının oluşturulmasına yönelik olan birinci koşul ve dilin yeterliliği ile ilgili olan ikinci  koşuldan  ziyade  mahkeme  hâkimine  yönelik  olan  üçüncü  koşul incelenen konu bakımından önem taşımaktadır. Azınlık dilinin kullanımının adaletin işlemesinin önünde bir engel teşkil etmesi bazı özel durumlarda söz konusu olmaktadır. Doktrinde sözü edilen koşulun  bir  istisna  hükmü  olmasından  dolayı  dar yorumlanması  ve  sıkı şartlara bağlı olarak uygulanması gerektiği söylenmektedir. Bu hükmün uygulanabileceği duruma örnek olarak yargılamanın taraflarından birinin bu özgürlüğü kötüye kullanması gösterilmektedir. Bu hükmün uygulanabileceği duruma örnek olarak yargılanan kişilerin yargılamanın yapıldığı dili çok iyi konuşabilmelerine ve yargılamayı uzatacağını bilmelerine rağmen siyasal veya başka amaçlar ile bölgesel veya azınlık dilinde yargılama yapılmasında ısrarcı olmaları gösterilebilir. Şartın  9.  maddesinin  Avrupa  İnsan  Hakları  Sözleşmesinin  6. maddesinden farklı amaçlara sahip olması dolayısıyla yargılanan kişilerin yargılama  dilini  biliyor  olmaları  tek  başına  yargılamanın  devletin  resmî dilinde  yapılmasına  neden  olmayacaktır.  Nitekim  Macaristan  şartı onayladıktan  sonra  uzmanlar  komitesinin  raporu  üzerine  Macar  Ceza                                                  74  Şartın 2. maddesinde yer alan koşulun sağlanması halinde yer verilen hükümlere çekince konulabilecektir. 75  WOEHRLING, Jean Marie, The European Charter for Regional and Minority Languages- A Critical Commentary, Strasbourg 2005, s. 167. 76  WOEHRLING, s. 169. 77  The Committee of Experts of the European Charter for Regional and Minority Languages.   2127Tercümandan Faydalanma Hakkı... Ankara Üni. Hukuk Fak. Dergisi, 65 (4) 2016: 2101-2131  Muhakemesi  Kanununun   Macarca ya  hâkim  olmayan  sanıkların yargılamada tercümanın yardımından faydalanacaklarına  ilişkin hükmünü,  herkesin yargılama sırasında yazılı ve sözlü olarak anadilini veya uluslararası sözleşmelerde belirtilen bölgesel ya da azınlık dilini kullanabilmesine imkân sağlayacak şekilde değiştirmiştir. Şartın hükümleri uyarınca eğer kişinin savunmasını yapmak istediği dil savunmasını gerçekleştirmesine olanak verecek yeterliliğe sahipse ve kişi, savunmasını yapmak istediği dili çok iyi derecede biliyorsa devletin resmi dilini de bilmesine rağmen savunmasını anadilinde yapabilecektir. Şartın düzenlemelerine  rağmen  azınlık  dilleri  ceza  yargılamalarında,  sanıkların davanın uzamasını ve sorun yaratıyormuş görünümü çizmek istememeleri, çoğu azınlık dillerinin yeterli hukuk terminolojisine sahip olmaması gibi nedenlerle kullanılmamaktadır. SONUÇ Yargılamanın yapıldığı dili bilmeyen sanığın yargılamada bir tercümanın yardımından faydalanması gerektiği, ulusal ve uluslararası hukuk metinlerinde açıkça  vurgulanmaktadır.  Diğer  taraftan,  yargılamanın  yapıldığı  dil bilinmesine rağmen sanığın çeşitli sebeplerle seçtiği bir başka dilde savunma yapmayı talep etmesi durumunda çeşitli sorunlar ile karşılaşılmaktadır. Ceza muhakemesi ilkeleri çerçevesinde bir değerlendirme yapıldığında, tercümandan faydalanma hakkının, yargılamanın yapıldığı dili bilen sanığın seçtiği dilde savunma yapmasını kapsamadığı anlaşılmaktadır. Yargı merci kararları da genellikle bu yöndedir. Ceza muhakemesinde tercümanın konumu ve yargılamaya etkisi göz önüne  alındığında  sanığa  seçtiği  bir  dilde  savunma  yapma  imkânının tanınmasında değerlendirilmesi gereken; tercümanın yargılamaya olumsuz etkileri  ile  sanığa  tanınan  imkân  arasındaki  dengenin  sağlanmasıdır.  Bu değerlendirme kapsamında sanığa seçtiği dilde savunma yapma imkânının tanınmasının, çeşitli gerekçeler ile yargılamada tercümanın kullanılmasını haklı kıldığı sonucuna ulaşılıyor ise bu imkânın tanınması mümkündür. Bu dengenin sağlanmasında dilsel hakların korunması da amaçlanan unsurlar arasında dikkate alınabilecektir. Ceza Muhakemesi Kanununun tercümana ilişkin  202.  maddesinde  yukarıda  bahsedilen  denge  göz  önünde                                                  78  CARDI, s. 5. 79  CARDI, s. 20. 2128Ankara Üni. Hukuk Fak. Dergisi, 65 (4) 2016: 2101-2131  Kılıç bulundurulmaksızın  bir  değişiklik  yapılmış  ve  sanığa  sözlü  savunmasını seçtiği  bir  dilde  yapma  imkânı  tanınmıştır.  Tercüme  faaliyetinin  ceza muhakemesine  etkileri  ile  birlikte  değerlendirildiğinde,  sözü  edilen düzenlemenin  ceza  muhakemesinin  hukukun  sınırları  içerisinde  maddi gerçeğe ulaşmak amacına uygun olmadığı görülmektedir.",
     "Kaynakça": "AMBOS, Kai, Avrupa İnsan Hakları Mahkemesi ve Yargılama Hakları- Silahların Eşitliği, Çekişmeli Önsoruşturma ve AİHS m. 6-, (Çev. Yener ÜNVER), Adil Yargılanma  Hakkı ve  Ceza  Hukuku, Karşılaştırmalı Güncel Ceza Hukuku Serisi, S. 3. ARZOZ, Xabier, The Nature of Language Rights, JEMIE, Yıl 2007, S. 6.  ATAK, Songül,  İnsan Hakları Komitesi ve Bireysel Başvuru Hakkı , Sosyal Bilimler Araştırma Dergisi, Prof. Dr. Hüseyin Hatemi ye armağan, Yıl 2005, S.6. BERK-SELIGSON, Susan, The Bilingual Courtroom- Court Interpreters in the Judicial Process, Chicago 2002. BROWN-BLAKE, CELIA,  Fair Trial Language and Right to Interpretation , International Journal of Minority and Group Rigths, Yıl 2006, S. 13. CARDI,  Valeria,   Regional  or  Minority  Language  Use  Before  Juidicial Authorities:  Provisions  and  Facts ,  Journal  on  Ethnopolitics  and Minority Issues in Europe, Yıl 2007, S. 6. GAIBA,  Francesca,  The  Origins  of  Simultaneous  Interpretation:  The Nuremberg Trial, Ottawa 1998. GÖZÜBÜYÜK,  Şeref/  GÖLCÜKLÜ,  Feyyaz,  Avrupa  İnsan  Hakları Sözleşmesi ve Uygulaması, Ankara 2007. HALE, Sandra Beatriz, The Discourse of Court Interpreting, Amsterdam, 2004. HARRIS, D. J., O BOYLE, M., WARBRICK, C., Law Of The European Convention On Human Rights, Londra 1995. HELLER, David, Language Bias In The Criminal Justice System, Criminal Law Quarterly, Yıl 1994, S. 37.   2129Tercümandan Faydalanma Hakkı... Ankara Üni. Hukuk Fak. Dergisi, 65 (4) 2016: 2101-2131  HENRARD,  Kristin,  Language  and  the  Administration  of  Justice:  The International Framework, International Journal on Minority and Group Rights 7: 75-108, 2000. KARAKEHYA, Hakan, Avrupa İnsan Hakları Sözleşmesinin 6. Maddesi Bağlamında Ceza Muhakemesinde Duruşma, Ankara 2008. KARTON, Joshua, Lost in Translation: International Criminal Trbiunals and the Legal Implications of Interpreted Testimony, Vanderbilt Journal of Transnational Law, Vol 41, S.1. KUNTER, Nurullah/ YENİSEY, Feridun/ NUHOĞLU, Ayşe, Muhakeme Hukuku Dalı Olarak Ceza Muhakemesi Hukuku, İstanbul 2009. LAVIGNE,  Michele/  VERNON,  McCAY,  An  Interpreter  isn't  Enough: Deafness, Language, And Due Process, Wisconsin Law Review, Yıl 2003, S. 1, 643-936. MERAY, Seha(Çev.), Lozan Barış Konferansı Tutanaklar Belgeler, Ankara 1970. ÖZBEK, Veli Özer/ KANBUR, Nihat, DOĞAN, Koray/ BACAKSIZ, Pınar/ TEPE, İlker, Ceza Muhakemesi Hukuku, Ankara 2014. ÖZYAVUZ,  Senem,   Medeni  ve  Siyasal  Haklar  Sözleşmesinde  Adil Yargılanma Hakkı: Sanık Haklarına Genel Bir Bakış , Adil Yargılanma Hakkı ve Ceza Hukuku, Ankara 2004. PANTOGA,  Heather, Injustice in any Lanuguage: the Need for Improved Standarts Governing Courtroom Interpretation In Wisconsin , Marquette Law Review, Vol. 82, 1999. PIATT, Bill,  Attorney as Interpreter, A Return to Babble ,New Mexico Law Review, Vol. 20, Yıl 1990. REAUME,  Denise,  Offiicial  Language  Rights:  Intrinsic  Value  and  the Protection  of.  Difference,  KYMLICKA,  W./  NORMAN,  W.  (eds.), Citizenship in Diverse Societies, Oxford, 2000. RİFAT, Mehmet, Çeviri(bilim) nedir?, İstanbul 2004. SELÇUK, Sami,  Ceza Adaletinde Bunalım ve Adil Yargılama ve Duruşma Açılarından Ceza Yargılaması Diyalektiğinin Kurulması , Adalet ve Yaşayan Hukuk, Ankara 2009. 2130Ankara Üni. Hukuk Fak. Dergisi, 65 (4) 2016: 2101-2131  Kılıç SHULMAN, Michael, No Hablo Ingles: Court Interpretation as a Major Obstacle to Fairness for Non- English Speaking Defendants, Vanderbilt Law Review, C. 46,Yıl 1993. SUMMERS, Sarah, Fair Trials, Oxford 2007. ŞAHİN, Cumhur/ GÖKTÜRK, Neslihan, Ceza Muhakemesi Hukuku- II, Ankara 2015. TEZCAN, Durmuş,  Tercümandan Yararlanma Hakkı , Ankara Üniversitesi Siyasal Bilimler Fakültesi Dergisi, C. 52, S. 1. TEZCAN, Durmuş/ ERDEM, Mustafa Ruhan/ SANCAKTAR, Oğuz, Avrupa İnsan Hakları Sözleşmesi Işığında Türkiye nin İnsan Hakları Sorunu, Ankara 2004. TRECHSEL, Stefan, Human Rights in Criminal Proceedings, Oxford 2006. TUNÇ,  Hasan,   Uluslararası  Sözleşmelerde  Azınlık  Hakları  Sorunu  ve Türkiye , Gazi Üniversitesi Hukuk Fakültesi Dergisi, Cilt VII, Yıl 2004, S. I-II. Tutanaklarla Ceza Muhakemesi Kanunu, T.C. Adalet Bakanlığı Yayın İşleri Dairesi Başkanlığı, Ankara 2005. ÜNVER, Yener/ HAKERİ, Hakan, Sorularla Ceza Muhakemesi Hukuku, Ankara 2006. WOEHRLING, Jean Marie, The European Charter for Regional and Minority Languages- A Critical Commentary, Strasbourg 2005. YAŞAR, Osman, Uygulamalı ve Yorumlu 5271 sayılı Ceza Muhakemesi Kanunu, Ankara 2005. YAZICI, Mine, Çeviribilimin Temel Kavram ve Kuramları,"
}