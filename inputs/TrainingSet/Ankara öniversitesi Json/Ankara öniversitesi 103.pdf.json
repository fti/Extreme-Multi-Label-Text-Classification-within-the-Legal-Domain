{
     "Tip": "Makale",
     "Dergi İsmi": "",
     "Üniversite İsmi": "Ankara Üniversitesi",
     "Gün": "",
     "Ay": "",
     "Yıl": "2019",
     "Cilt": "68",
     "Sayı": "3",
     "Başlık": "TÜRK CEZA KANUNUNDA RESMİ BELGEYİ BOZMAK, YOK ETMEK VEYA GİZLEMEK SUÇU: TCK. m. 205",
     "Title": "The Offence of Altering, Destroying or Hiding an Official Document: Article 205 of the Turkish Penal Code",
     "Yazar İsmi": [
          "Pınar MEMİŞ KARTAL"
     ],
     "Danışman İsmi": "",
     "Anahtar Kelimeler": [
          "Resmî belge",
          "bozmak",
          "değiştirmek",
          "yok etmek",
          "gizlemek",
          "kamu görevlisi"
     ],
     "Keywords": [
          "Official document",
          "spoiling",
          "altering",
          "destroying",
          "hiding",
          "public officer"
     ],
     "Özet": "Resmî belgeyi bozmak, yok etmek veya gizlemek suçu, TCK nun 205. maddesinde düzenlenen topluma  karşı suçlar içerisinde  kamunun güveni aleyhine işlenen bir suçtur. Seçimlik hareketli bir suç olan resmî belgeyi bozmak, yok etmek veya gizlemek, sırf hareket suçudur. Hareketlerden biri ya  da  hepsi  gerçekleştirildiğinde  suç  tamamlanır.  Özgü  suç  niteliği bulunmayan bu suçta fail herkes olabilir. Suçun kamu görevlisi tarafından işlenmesi ağırlaştırıcı sebep olarak düzenlenmiştir. Yargıtay uygulamasında da tartışılan bu suç tipinin manevi unsuru genel kasttır.",
     "Abstract": "Altering, destroying or hiding a -n official document is an offence under article 205 of the Turkish Penal Code, in the section on crimes against society, committed agains public trust. Altering, destroying or hiding an official document is an offence of voluntary action. It is committed upon completion of the action or actions. Anyone can be the perpetrator of this offence. Committing of the offence by a public officer is a an alleviating factor. General intent is the subjective element of this offence, which is debated in Court of Appeal precedent.factor. General intent is the subjective element of this offence, which is debated in Court of Appeal precedent.",
     "Metin": "Resmî belgeyi bozmak, yok etmek veya gizlemek suçu 5237 sayılı TCK  nın ikinci kitabının,  Topluma Karşı Suçlar  başlıklı üçüncü kısmının  Kamu Güvenine  Karşı  Suçlar   başlıklı  dördüncü  bölümünün  205.maddesinde düzenlenmiştir. Buna göre;  Madde 205- (1) Gerçek bir resmî belgeyi bozan, yok eden veya gizleyen kişi, iki yıldan beş yıla kadar hapis cezası ile cezalandırılır. Suçun kamu görevlisi  tarafından  işlenmesi  halinde,  verilecek  ceza  yarı  oranında artırılır. . Resmî belgeyi bozmak, yok etmek veya  gizlemek tek fıkra olarak öngörülerek, maddenin birinci cümlesi suçun basit halini; ikinci cümlesi ise nitelikli halini düzenlemiştir. Bozma, yok etme ve gizleme fiilleri ile fail var olan  gerçek  resmî  belgeyi,  sahtecilik  suçundan  farklı  olarak  ortadan kaldırmaktadır. A. YTCK İLE ETCK KARŞILAŞTIRMASI Resmî belgeyi bozmak, yok etmek veya gizlemek suçu 765 sayılı eski TCK nın  Bir kimse tamamen veya kısmen bir varakanın aslını yahut aslın ziyaı takdirinde kanunen makamına kaim olan suretini ortadan kaldırır veyahut bozan ve bundan umumi veya hususi bir zarar neşet ederse 341,  344,  345  ve  347  nci  maddelerde  bildirilen  farklara  göre  mezkür maddelerde yazılı cezalar ile cezalandırılır.  şeklinde düzenlenmişti.                                                            1   GÜNGÖR Devrim, Resmî Belgelerde Sahtecilik Suçu, Yetkin Yayınları, Ankara 2010, 106.  2   YOKUŞ SEVÜK Handan, Türk Ceza Hukuku Özel Hükümler, Adalet, 2. Bası, Ankara 2019, s.471. 3   GÜNGÖR; 106. 4   ERMAN Sahir/ÖZEK Çetin, Ceza Hukuku Özel Bölüm, Kamu Güvenine Karşı Suçlar (TCK-368), Dünya Yayıncılık, İstanbul 1996, 565 vd. 552Ankara Üni. Hukuk Fak. Dergisi, 68 (3) 2019: 551-564  Türk Ceza Kanununda … İki Kanun da resmi bir belgenin bozulması, yok edilmesi ve gizlenmesini düzenlemekle  birlikte  aralarında  bir  takım  farklılıklar  da  tespit edilebilmektedir. Buna göre; - 765 sayılı eski TCK da resmî belgenin aslı ya da aslı gibi kabul edilen suretinin bozulması, yok edilmesi ya da gizlenmesinden söz ederken, 5237 sayılı TCK da açıkça resmi belgenin  gerçek  olmasını aramaktadır. Kanun koyucunun eski kanun döneminde belgenin gerçek olması gerektiğini madde metni içinde yer vermemiş olması bunu aramadığı anlamına gelmemektedir, belgenin bozulması ya da yok edilmesinin suç teşkil edebilmesi için gerçek belge olması gereği açıktır. Nitekim doktrin de bunu ifade etmekteydi. Ayrıca maddede belgenin aslı ve sureti derken de kastedilmek istenenin gerçek belge olduğu açıktır. TCK.m.205 te ise sadece gerçek belge denilip, belgenin aslı ya da  sureti  denilmemiş  olsa  bile,  burada  farklılık  düzenleniş  biçiminden kaynaklanmaktadır.  Kanaatimizce  gerçek  belgeden  anlaşılması  gereken, resmi belgenin aslı ya da aslı yoksa, aslı gibi olan sureti olacaktır. Gerçek resmî  belge  bulunabilir,  ulaşılabilir  ise  bu  durumda  suret  üzerinde gerçekleştirilen bozma, yok etme ya da gizleme eylemleri bu suçu meydana getirmeyecektir. Eski Kanun dönemindeki bu yaklaşımın 5237 sayılı TCK da da benimsenmesi yerindedir. - Bir diğer fark normun niteliğine ilişkindir. Eski kanun hükmü eksik ceza normu  olup,  ceza  yaptırımı  için  resmi  belgede  sahteciliğe  ilişkin düzenlemelere yollama yapmışken, 5237 sayılı TCK.m.205 tam ceza normu olarak öngörülmüş, bir başka ifadeyle fiil ve ceza yaptırımı birlikte aynı hükümde düzenlenmiştir. - 5237 sayılı TCK da failin kamu görevlisi olması, suçun unsuru olmadığı gibi 765 sayılı eski TCK döneminde olduğu gibi, memur, kamu hizmeti, müstahdem gibi ayrımlara da gidilmemiş, doğrudan TCK içerisinde kamu görevlisi olarak genel bir ifade ile tanımlanmıştır (TCK.m.6/c).                                                             5   ERMAN/ÖZEK, 567. 6   Aynı yönde, GÜNGÖR, 107. 7   GÜNGÖR, 107. 8   HAFIZOĞULLARI Zeki/EŞİTLİ Ezgi Aygün, Kamu İdaresinin İşleyişine Karşı Suçlar, US-A Yayıncılık, Ankara 2014, 3. 553Pınar MEMIŞ KARTAL  Ankara Üni. Hukuk Fak. Dergisi, 68 (3) 2019: 551-564 B. KORUNAN HUKUKİ YARAR Resmî belgeyi bozmak, yok etmek veya gizlemek suçunda korunan hukuki yarar kamu güvenidir. Belgede sahtecilik suçları ile aynı hukuki yararın korunduğu resmî belgenin bozulması, yok edilmesi ya da gizlenmesi ile bu belgenin değeri ve buna duyulan güven zedelenmektedir. Bu suçla resmî belgenin kanıt olma yönü ortadan kalkmakta, bu amaçla kullanılması imkânsız hale gelmektedir. Çünkü bu suçla sahtecilikten farklı olarak resmî belge değiştirilmemekte, ortadan kaldırılmaktadır. II. SUÇUN UNSURLARI Suçun unsurları olarak maddi unsur, hukuka aykırılık ve manevi unsuru bu bölümde ele alacağız.  A. MADDİ UNSUR 1. Fail Bu suçun faili bir özellik arz etmemektedir. Suç özgü bir suç değildir. Herkes bu suçun faili olabilecektir. Suçun kamu görevlisi tarafından işlenmesi hali,  hükmün  1.  fıkrasının  ikinci  cümlesinde  nitelikli  hal  olarak öngörülmüştür. Bu durumda ceza arttırılarak verilecektir. Kamu görevlisi TCK.m.6/c de,   kamusal  faaliyetin  yürütülmesine  atama  veya  seçilme yoluyla ya da herhangi bir surette sürekli, süreli veya geçici olarak katılan kişi  olarak tanımlanmıştır. 5237 sayılı TCK ile kamu görevlisi kavramının kabul edilip mülga kanundaki memur-kamu hizmeti görevlisinin terk edilmiş                                                            9   ÖZBEK  Veli  Özer/  DOĞAN  Koray/BACAKSIZ  Pınar,  Türk  Ceza  Hukuku  Özel Hükümler, Seçkin, 14. Bası, Ankara 2019, s.855. 10  SOYASLAN Doğan, Ceza Hukuku Özel Hükümler, Yetkin 9. Bası, Ankara 2012, 481 vd.; YOKUŞ SEVÜK, 471; ÖZBEK/DOĞAN/BACAKSIZ, 855. 11  TEZCAN Durmuş/ERDEM Mustafa Ruhan/ ÖNOK Murat, Teorik ve Pratik Ceza Özel Hukuku, Seçkin, 17. Baskı, Ankara 2019, 966. 12  TOROSLU Nevzat, Ceza Hukuku Özel Kısım, Savaş Yayınları, 10. Bası, Ankara 2012, 245-246; TEZCAN/ERDEM/ÖNOK, 966. 13  Kamusal görev ve kamu görevlisi açıklamaları için bkz., OKUYUCU ERGÜN Güneş,  Türk  Ceza  Hukukunda  Kamusal  Faaliyet  ve  Kamu  Görevlisi ,  in:  Alman-Türk Karşılaştırmalı Ceza Hukuku, Prof.Dr. Köksal Bayraktar Armağanı, Cilt III, Yeditepe Üniversitesi Hukuk Fakültesi Yayın No:18, İstanbul 2010, 533 (527-542); Ayrıca bkz., OKUYUCU ERGÜN Güneş, Türk Ceza Hukukunda Zimmet Suçu, Çakmak Yayınevi, Ankara 2008, 30 vd.. 554Ankara Üni. Hukuk Fak. Dergisi, 68 (3) 2019: 551-564  Türk Ceza Kanununda … olması önemli bir değişiklik olmuştur. Kamusal faaliyet ve kamu görevlisi kavramları  doktrinde  çeşitli  şekillerde  tanımlanmıştır.  Kamu  görevlisi, toplumda  yaşayan  bireyler  adına  kamu  erkini  kullanarak  kamu  görevini gerçekleştiren kişi olarak nitelendirilmektedir. Kamu adına yürütülen görev ve hizmetin kanunlarla belirlenmiş ve usule göre verilmiş siyasi bir kararla gerçekleştirilmesi gerekir. Aksi halde kamu görevlisi tanımından dolayı uygulama alanını genişletilmiş olacaktır.  2. Mağdur Bu suçlarla kamu güveninin korunması amaçlandığı için, suçun mağduru kamudur. Söz konusu suçun bir gerçek kişinin zararına olarak işlenmesi halinde bu kişi ya da kişiler suçtan zarar gören olarak nitelendirilecektir. Yargıtay ın da yorumu bu yöndedir.  3. Suçun konusu Suçun konusu resmî belgedir. Bu belgenin gerçek olması gereklidir. Aksi halde bu suç gerçekleşmeyecektir. Nitekim madde gerekçesinde de  suçun konusu, hukuken geçerli yani gerçek bir resmî belgedir  şeklinde                                                            14  OKUYUCU ERGÜN, Türk Ceza Hukukunda Kamusal Faaliyet ve Kamu görevlisi, 535.  15  ERMAN/ÖZEK,482; ARTUK Mehmet Emin/GÖKCEN Ahmet/ALŞAHİN M.Emin/ ÇAKIR Kerim, Ceza Hukuku Özel Hükümler, Seçkin, Ankara 2018, 892-893; ÖZGENÇ İzzet, Türk Ceza Hukuku Gazi Şerhi, Seçkin, Ankara, 2005, 104; NUHOĞLU Ayşe, Yeni Ceza Kanunu ile Kamu İdaresi Aleyhinde Cürümlerde Getirilen Değişiklikler, in: Doç.Dr. Mehmet Somer e Armağan, Hukuk Araştırmaları Dergisi Armağan Özel Sayısı, Cilt: 1, Sayı:  1-3,  Beta,  İstanbul  2006,  986  (985-994);  ZAFER  Hamide,  Ceza  Hukuku Uygulamasında  Kamu  Görevlisi,  in:  Prof.Dr.  Duygun  Yarsuvat  Armağanı,  Yeditepe Üniversitesi Hukuk Fakültesi Dergisi, Cilt: IX, Sayı:2, 2012, 224; YOKUŞ SEVÜK Handan, Görevi Kötüye Kullanma Suçu, in: Dicle Üniversitesi Hukuk Fakültesi Dergisi, C:23, S:39; 2018, 263-264; ÜZÜLMEZ İlhan, Görevi Kötüye Kullanma Suçu, in: Gazi Üniversitesi Hukuk Fakültesi Dergisi, Cilt: XVI, Sayı:1, 2012, 195; EVİK Vesile Sonay, Görevi  Kötüye  Kullanma  Suçları  (TCK.m.257),  Oniki  levha,  İstanbul,  2018,  34-35; OKUYUCU ERGÜN, Türk Ceza Hukukunda Kamusal Faaliyet ve Kamu görevlisi, 535 vd.. 16  YOKUŞ SEVÜK, Görevi Kötüye Kullanma Suçu, s.263. 17  ZAFER, Ceza Hukuku Uygulamasında Kamu Görevlisi, 219. 18  ZAFER Hamide, Ceza Hukuku Genel Hükümler TCK m. 1-75, Bs.6, İstanbul 2016, 162; YOKUŞ SEVÜK, 472. 19  YOKUŞ SEVÜK, 472. 20  YCGK, 17.01.2019, E.17.01.2019, E.2016/319, K.219/22. 21  ÜNVER Yener, TCK da Evrakta Sahtecilik Suçları, in: RECHTSBRÜCKE: HUKUK KÖPRÜSÜ, Nr:4, Sy:4(2013): (95-109), 100. 555Pınar MEMIŞ KARTAL  Ankara Üni. Hukuk Fak. Dergisi, 68 (3) 2019: 551-564 ifade edilmiştir. Sahte belgenin bozulması, yok edilmesi ya da gizlenmesi bu suçu meydana getirmez. Belge olarak anlaşılması gereken ise,  hukuki açıdan  önemli  ve  bu  belgeyi  hazırlayan  kişinin  delil  amacıyla  belli  bir beyanını içeren yazı parçasıdır 23. Resmî belge, bir kamu görevlisi tarafından, görevi gereği düzenlenen belgedir. Bu yazı ile kamu görevlisinin ifa ettiği görev arasında illiyet bağı bulunması gereklidir. Belgeye resmi niteliğini kazandıran diğer unsurlar ise, yasal dayanağa uygun olması ve zorunlu şekil şartlarını taşımasıdır.  Resmî belge hükmünde belge olarak kabul edilen, özü itibariyle böyle olmayıp, bir başka ifadeyle bir kamu görevlisi tarafından görevinin gereği olarak düzenlenmiş olmamakla birlikte resmî belge vasfı verilen belgeler vardır. Bunun hukuki dayanağını ise TCK nın 210. maddesi oluşturmaktadır. Şöyle ki;  (1) Özel belgede sahtecilik suçunun konusunun, emre veya hamile yazılı kambiyo senedi, emtiayı temsil eden belge, hisse senedi, tahvil veya vasiyetname olması halinde, resmî belgede sahtecilik suçuna ilişkin hükümler uygulanır. (2) Gerçeğe aykırı belge düzenleyen tabip, diş tabibi, eczacı, ebe, hemşire veya diğer sağlık mesleği mensubu, üç aydan bir yıla kadar hapis cezası ile cezalandırılır. Düzenlenen belgenin kişiye haksız bir menfaat sağlaması ya da kamunun veya kişilerin zararına bir sonuç doğurucu nitelik taşıması halinde, resmî belgede sahtecilik hükümlerine  göre cezaya hükmolunur. . Kanun koyucu, bu belgelerin belli bir olguyu ispat değerini diğer özel belgelere nazaran daha üstün tutmuş ve bunlara resmî belge vasfı tanımıştır. Bu şekilde  nitelendirilen  belgelerin  de  TCK.m.205  çerçevesinde  korunması gerektiği  sonucuna  varmak,  kanun  koyucunun  bu  suçlarla  korumayı amaçladığı yarara daha uygun bir yorum olacaktır. Nitekim Yargıtay da                                                            22  GÜNGÖR, 106. 23  TEZCAN/ERDEM/ÖNOK, 951. 24  Kamu  görevlisi,  5237  sayılı  TCK  m.6/c de   Kamu  görevlisi  deyiminden;  kamusal faaliyetin yürütülmesine atama veya seçilme yoluyla ya da herhangi bir surette sürekli, süreli veya geçici olarak katılan kişi  olarak tanımlanmıştır. 25  GÖKCEN Ahmet, Belgede Sahtecilik Suçları (m.204-212), Adalet, 5. Bası, Ankara 2018, 84-85; DOĞAN Koray, Ceza Hukukunda Belge Kavramı, in:Ceza Hukuku Dergisi (CHD), Seçkin, Aralık 2010, (51-66), 57.  26  TEZCAN/ERDEM/ÖNOK, 956. 27  YOKUŞ SEVÜK, 438-439. 28  Aynı yönde bkz., DOĞAN, 63. 556Ankara Üni. Hukuk Fak. Dergisi, 68 (3) 2019: 551-564  Türk Ceza Kanununda … resmî belgenin bozulması, yok edilmesi veya gizlenmesi suçunda  herhangi bir hakkın kullanımının engellenmemesi sebebiyle bu suçun unsurlarının oluşmadığı,  belgede  gerçekleştirilen  sahteciliğin  aldatma  kabiliyetini taşıması halinde fiilin resmî belgede sahtecilik suçunu oluşturacağı, ancak belgenin aldatma niteliğinin bulunmadığının tespit edildiğinden, unsurları oluşmayan resmi belgeyi bozmak, yok etmek suçundan sanıkların beraatine karar verilmesi gerekir  şeklindeki kararıyla bu görüşü vurgulamaktadır. 4. Hareket Resmî belgeyi bozmak, yok etmek veya gizlemek suçu, madde başlığında ifade edildiği gibi üç seçimlik hareketten oluşan bir suçtur. Bu hareketlerden sadece  birinin  yapılması  yeterlidir.  Tek  bir  hareketin  yapılması  ile  tüm hareketlerin yapılması arasında bir fark yoktur. Bu hareketler şu şekilde açıklanabilecektir: a. Resmî Belgeyi Bozmak Belgeyi bozmak, bir belgenin varlığını ortadan kaldırmaksızın içeriğini, delil olma özelliğini yok etmeye yönelik her türlü harekettir. Belgenin içeriğinin anlaşılmaz olmasına neden olan bu çeşit hareketlerle belgenin ispat olma özelliğini yitirmesi sağlanmaktadır. Belgenin kısmen ya da tamamen bozulması  arasında  bir  fark  bulunmamaktadır.  Ancak  belge  üzerinde gerçekleşen kaba sahtecilikler bozma kabul edilmemektedir.  Resmî  belgenin  bozulması  ile  değiştirilmesi  arasındaki  farka  da değinilmesi gerekmektedir. Sahtecilik fiilinin hareket unsurunu da teşkil eden değiştirme ile bozma eylemi arasındaki fark, suçun nitelendirilmesi yönünden değişiklik yaratacaktır. Bu suçlarla ilgili, hem madde gerekçesinde, hem doktrinde hem de Yargıtay uygulamasında belirtilen ayırıcı kıstas aldatma kabiliyetidir. Yargıtay bir kararında sanığın başkasına ait nüfus                                                            29  Yargıtay 13. Ceza Dairesi, E. 2017/2956, K. 2018/13224, T. 4.10.2018; karar için bkz., http://www.kazanci.com/kho/ibb/files/dsp.php?fn=13cd-2017-2956.htm&kw= resmi+ belgeyi+bozmak,+yok+etmek+veya+gizlemek #fm; erişim tarihi: 10/10/2019. 30  GÖKCEN, 367.  31  YOKUŞ SEVÜK, 473. 32  GÜNGÖR, 108. 33  YOKUŞ SEVÜK, 473. 34  Yargıtay 11.CD, T.6.2.2018, E.2017/4853, K.2018/889; nakleden YOKUŞ SEVÜK, 473. 35  YOKUŞ SEVÜK, 473. 557Pınar MEMIŞ KARTAL  Ankara Üni. Hukuk Fak. Dergisi, 68 (3) 2019: 551-564 cüzdanındaki kimlik bilgileri üzerinde değişiklik yapmaksızın fotoğraf yerine kendi fotoğrafını yapıştırmaktan ibaret olan eylem ile ilgili bozmanın değil, fakat  aldatma  niteliği  bulunmakta  ise  resmî  belgede  sahtecilik  suçunun oluşacağını belirtmiştir. Yapılan müdahale ile belge içerik olarak hukuken bir anlam ifade etmez hale gelmişse resmî belgeyi bozmak, yok etmek veya gizlemek suçu söz konusu olabilecektir.  b. Resmî Belgeyi Yok Etmek Resmî belgenin yok edilmesi, bu belgenin ortadan kaldırılması, varlığına son verilmesi anlamına gelir. Resmî belgenin sadece hukuken sonuç doğuran kısmının  yok  edilmesi  yeterli  kabul  edilmekte,  tamamının  varlığına  son verilmesi aranmasına gerek olmadığını ifade eden görüşün yanı sıra, bir diğer görüş yok etmeden söz edilebilmesi için belgenin tamamının ortadan kaldırılması gerektiğini belirtmektedir. Kanaatimizce resmî belgenin yok edilmesinden anlaşılması gereken belgenin ortadan kaldırılmasıdır. Bu da belgenin tamamını kapsayacağı gibi bir kısmını da kapsayabilir. Ancak yok edilen kısım, belgenin hukuki sonuç doğurmasını sağlayan kısmı olmalıdır. c.  Resmî Belgeyi Gizlemek Resmî  belgenin  gizlenmesi  de  TCK.m.205 te  öngörülen  seçimlik hareketlerdendir. Belgenin gizlenmesi ile, bozmak veya yok etmekten farklı olarak  belgenin  maddi  varlığına  zarar  verilmemekte,  ilgili  kişilerden saklanmakta,  varlığı  inkâr  edilmektedir.  Gizlemek,  765  sayılı  TCK döneminde  gerek  doktrin  gerekse  Yargıtay  tarafından   bozma   kavramı içerisinde değerlendirilmekteydi. Resmî belgenin geçici gizlenmesi de suçun işlenmesi için yeterli olarak kabul edilmekteydi. Günümüzde de aynı görüş devam etmektedir. Gizleme ile resmî belgenin işlevini yerine getirmesi                                                            36  Yargıtay  Ceza  Genel  Kurulu,  E.  2016/21-319,  K.  2019/22,  T.  17.1.2019  için  bkz. http://www.kazanci.com/kho/ibb/files/dsp.php?fn=cgk-2016-21-319.htm&kw= resmi+ belgeyi+bozmak,+yok+etmek+veya+gizlemek #fm; erişim tarihi: 09/10/2019. 37  GÖKCEN, Belgede Sahtecilik Suçları, 369. 38  GÜNGÖR, 108. 39  GÜNGÖR, 108. 40  KOCA Mahmut/ÜZÜLMEZ İlhan, Türk Ceza Hukuku Özel Hükümler, Adalet 5. Baskı, Ankara 2018, 751; GÖKCEN, 373. 41  GÜNGÖR, 108-109. 42  ERMAN/ÖZEK, 572. 43  Gizleme seçimlik hareket olarak hileli iflas suçunda da yer alan bir hareket olup, bu suç bakımından da geçici gizlemenin suçu meydana getirmeye elverişli bir hareket olduğu ifade 558Ankara Üni. Hukuk Fak. Dergisi, 68 (3) 2019: 551-564  Türk Ceza Kanununda … engellenmektedir.  Suç,  belgenin  gizlenmesi,  talep  edildiğinde  ibraz edilmemesiyle tamamlanır. Belgenin talep edildiğinde ibraz edilememesi halinde belirtilen fiillerin diğer unsularının da bulunması koşuluyla resmî belgeyi gizlemek değil ama gerçek kimliği hakkında yalan beyanda bulunma veya suç delillerini gizleme söz konusu olabilir. 5. Netice Resmî belgeyi bozmak, yok etmek ve gizlemek suçu bu hareketlerin gerçekleştirilmesi  ile  tamamlanır.  Resmî  belgenin  hukuki  anlam  taşıyan içeriğinin bozulması veya yok edilmesi ile tamamlanacaktır.    Bu  suçun sırf hareket suçu olduğu gerekçesi ile ayrı bir neticenin meydana gelmesinin aranmayacağı  belirtilmektedir.  Buradaki  ayrı  neticeden  maksat  zarar neticesidir.  Belgenin  bozulması,  yok  edilmesi  yeterlidir.  Resmî  belgenin gizlenmesi halinde kesintisiz suçtan söz edilebileceği ifade edilmektedir. Kanaatimizce bu suç sırf hareket suçu olması da dikkate alındığında, bozma, yok etme veya gizleme ile tamamlanacaktır. Gizlemenin geçici olması suçun oluşmasını  engellemez.  Resmî  belgeyi  saklayıp,  kullanılması  gereken zamanda kullanılmasına engel olan kişinin sonradan belgeyi ortaya çıkarması suçun oluşumuna bir etkisi olmaz; suç gizleme ile meydana gelmiştir.  6. Nedensellik Bağı Sırf hareket suçlarında netice hareket yapılır yapılmaz gerçekleştiği için nedensellik bağı sorunu önem taşımaz. Resmî belgeyi bozmak, yok etmek ve gizlemek de sırf hareket suçu olduğu için nedensellik bağı yönünden bir tartışma bulunmamaktadır.                                                             edilmektedir. Bu suç tipi ile ilgili ayrıntılı değerlendirme için bkz., EVİK Ali Hakan, Türk Ceza Hukuku nda Hileli ve Taksirli İflas Suçları, Oniki Levha, Nisan 2015, İstanbul, 206-209. 44  KOCA/ÜZÜLMEZ, 751. 45  GÖKCEN, 375. 46  KOCA/ÜZÜLMEZ, 751. 47  GÖKCEN, 377. 48  GÜNGÖR, 110. 49  CENTEL Nur/ZAFER Hamide/ ÇAKMUT YENERER Özlem, Türk Ceza Hukukuna Giriş, Beta 10. Bası, İstanbul 2017, DEMİRBAŞ Timur, Ceza Hukuku Genel Hükümler, Seçkin 14. Baskı, Ankara, 2019, 248. 50  GÖKCEN, 378. 559Pınar MEMIŞ KARTAL  Ankara Üni. Hukuk Fak. Dergisi, 68 (3) 2019: 551-564 7. Teşebbüs Bu  suç  teşebbüse  elverişlidir  (TCK.m.35,  36).  Gerçek  resmi  bir belgenin bozulmaya, yok edilmeye ya da gizlenmeye çalışılması sırasında hareket gerçekleştirilmesine rağmen belgeden yararlanma olanağı mevcut ise suçun teşebbüs aşamasında kaldığı söylenebilecektir. Yargıtay ın  teşebbüsü  değerlendirdiği  bir  kararında;   resmi  belgeyi bozmak, yok etmek veya gizlemek  suçunun maddi unsuru belgenin maddi varlığına son verilmesi olup, hareketin tamamlanması durumuna ve sonucun elde  edilmiş  olup  olmamasına  göre  suç  tamamlanmış  ya  da  kalkışma aşamasında kalmış olacağı cihetle; sanığın, görevlilerin düzenlemiş olduğu tutanağı, kendisine imzalaması için verildiği anda yırtıp attığı iddia ve kabul olunan olayda, tutanağın yırtılmadan önce görevliler tarafından doldurulup imzalanıp  imzalanmadığı,  bir  başka  ifadeyle  hukuki  sonuç  doğuran tamamlanmış  bir  belge  haline  getirilip  getirilmediğinin  tespit  olunması, hukuki sonuç doğuran belge olduğunun kabulü halinde de yırtılan parçalar birleştirilerek  tamamlanmasının  mümkün  olması  durumunda  eylemin teşebbüs  aşamasında  kalacağı  gözetilmeden  ve  yırtılan  tutanağın  adli emanetle  bulunan  parçaları  denetime  olanak  verecek  biçimde  dosya içerisinde bulundurulmadan eksik araştırma ve inceleme ile yazılı şekilde hüküm kurulması  şeklinde yaklaşımını ortaya koymuştur. B. HUKUKA AYKIRILIK UNSURU Resmî  belgeyi  bozmak,  yok  etmek  veya  gizlemek  suçunda  hukuka uygunluk  sebebi  olarak  kanun  hükmünün  icrası  ve  hakkın  kullanılması hukuka uygunluk sebepleri olarak değerlendirilebilir. Kanun hükmünün icrasına örnek olarak CMK m.80 de yer alan genetik inceleme sonuçlarının gizlenmesi verilebilecektir. Hakkın kullanılmasına örnek ise, hak sahibinin kendisi açısından hak doğuran belgeyi yok etmesi verilebilecektir.                                                            51  GÖKCEN, 386-387; YOKUŞ SEVÜK, 478-479. 52  Yargıtay 11. Ceza Dairesi, E. 2016/60, K. 2018/7054, T. 19.9.2018; Karar için bkz., http://www.kazanci.com/kho/ibb/files/dsp.php?fn=11cd-2016-60.htm&kw= resmi+ belgeyi+bozmak,+yok+etmek+veya+gizlemek #fm, erişim tarihi: 10/10/2019. 53  YOKUŞ SEVÜK, 477. 54  GÖKCEN, 385; YOKUŞ SEVÜK, 477; GÜNGÖR, 109. 560Ankara Üni. Hukuk Fak. Dergisi, 68 (3) 2019: 551-564  Türk Ceza Kanununda … C. MANEVİ UNSUR Resmî belgeyi bozmak, yok etmek veya gizlemek, kasten işlenebilen bir suçtur. Taksirli hali öngörülmemiştir. Suç olası kastla da işlenebilir. Failin hukuki sonuç doğuracak nitelikteki resmî belgeyi, bozmaya, yok etmeye veya gizlemeye ilişkin hareketi bilmesi veya öngörmesi durumunda kasten ya da olası kastla bu suç meydana gelecektir. Resmî belgeyi bozmak, yok etmek veya gizlemek suçunun özel kastla işlendiği de ifade edilmektedir. Bu görüşe göre, mala zarar verme suçundan ayırıcı kıstas da TCK.m.205 in özel kastla işlenmesidir. Yargıtay ise genel kastı yeterli görmektedir. Kamu görevlisi, resmî belgeyi düzenledikten sonra üzerinde bir hata gördüğünde bunu yırtıp yerine yenisini ve hatasız belge düzenlerse artık burada TCK.m.205 in oluşmayacağı belirtilmektedir. D. SUÇUN NİTELİKLİ HALİ Resmî belgeyi bozmak, yok etmek veya gizlemek suçunun nitelikli hali, maddenin 1. Fıkrasının ikinci cümlesinde belirtilmiştir. Buna göre  Suçun kamu görevlisi tarafından işlenmesi halinde, verilecek ceza yarı oranında artırılır. . Burada kamu görevlisinin görevi ile ilgili bir belgeyi bozması, yok etmesi ve gizlemesi halinde nitelikli durum söz konusu olacaktır. Aksi halde görevi gereği, düzenlemekle ya da muhafaza ile yükümlü olmadığı bir resmî belgeyi bozan, yok eden veya gizleyen kamu görevlisine bu nitelikli hal uygulanmayacaktır.                                                            55  YOKUŞ SEVÜK, 477. 56  KOCA/ÜZÜLMEZ, 751. 57  GÜNGÖR, 110. 58  Yargıtay 11. Ceza Dairesinin 27/01/2011 gün ve 2010/7224 Esas, 2011/460 Karar sayılı kararında;  765 Sayılı TCK'nın 348 ve 5237 Sayılı TCK'nın 205. maddesinde düzenlenen suçun maddi unsuru; bir gerçek belgenin haksız olarak bozulması, yok edilmesi veya gizlenmesidir. Resmi bir belgeyi yok etmek suçu, belgenin maddi varlığına son vermek olup tasarruf sahiplerine kullanma olanağı tanımamaktır. Failin bir belgeyi ortadan kaldırmak veya bozmakla elde etmek istediği sonuç, hak sahibinin o belgeden yararlanmasına engellemekten ibarettir ki belge ortadan kalkınca veya bozulunca bu yararlanma olanağı kalmayacağından failin elde etmek istediği sonuçta gerçekleşecektir. Belgeyi sahte olarak düzenlemek veya gerçek bir belgeyi değiştirmek biçimsel suç olduğu halde, gerçek bir belgenin bozulması yok edilmesi gizlenmesi maddi suçtur. Genel kastla işlenebilen bu suç tipinde fail bilerek, isteyerek resmi belgeyi bozmalı, yok etmeli veya gizlemelidir . şeklinde ifade edilmektedir. 59  GÖKCEN, 383. 60  YOKUŞ SEVÜK, 478. 561Pınar MEMIŞ KARTAL  Ankara Üni. Hukuk Fak. Dergisi, 68 (3) 2019: 551-564 III. SUÇLARIN BİRLEŞMESİ VE İŞTİRAK Resmî belgeyi bozmak, yok etmek veya  gizlemek suçunda suçların birleşmesi halleri ile iştirak özellikli bir durum arz etmemektedir.  A. SUÇLARIN BİRLEŞMESİ Resmî belgeyi bozmak, yok etmek veya gizlemek suçu zincirleme suç biçiminde işlenebilir. Burada zincirleme suça ilişkin hüküm (TCK.m.43/1) uygulanacaktır.  Belgede sahtecilik suçu bakımından düzenlenmiş olan TCK.m.212, bu suç bakımından uygulanmayacaktır. B. İŞTİRAK Resmî belgeyi bozmak, yok etmek veya gizlemek suçu bakımından iştirak özellik arz etmez. Bu özgü bir suç olmadığından, iştirakin tüm şekilleri mümkündür. Suç tanımındaki hareketleri yapan kişi fail olarak, bu hareketlere maddi veya manevi yardımda bulunan veya azmettiren kişiler de iştirak kuralları gereğince cezalandırılır (TCK m.38,39).  Aralarındaki anlaşmaya uygun olarak resmî belgeyi bozmak, yok etmek veya gizlemek suçunun seçimlik hareketlerini birlikte gerçekleştiren kişiler müşterek fail olurlar (TCK m.37/1).  IV.  YAPTIRIM VE YARGILAMA Resmî belgeyi bozmak, yok etmek veya gizlemek suçu bakımından iki yıldan beş yıla kadar hapis cezası öngörülmüştür. Söz konusu suçun kamu görevlisi  tarafından  görevi  gereği  işlenmesi  halinde  verilecek  ceza  yarı oranında arttırılacaktır.  Resmî  belgeyi  bozmak,  yok  etmek  veya  gizlemek  suçu,  re sen kovuşturulan suçlardandır. Bir takip şartı bulunmamakla birlikte, suçun kamu görevlisi  tarafından  işlenmesi  halinde  soruşturma  izninin  alınması gerekecektir. Görevli mahkeme 5235 sayılı Kanunun 11. maddesi uyarınca asliye ceza mahkemesidir.                                                            61  YOKUŞ SEVÜK, 481. 562Ankara Üni. Hukuk Fak. Dergisi, 68 (3) 2019: 551-564  Türk Ceza Kanununda …",
     "Kaynakça": "ARTUK Mehmet Emin/GÖKCEN Ahmet/ALŞAHİN M.Emin/ÇAKIR Kerim, Ceza Hukuku Özel Hükümler, Seçkin, Ankara 2018. CENTEL Nur/ZAFER Hamide/ ÇAKMUT YENERER Özlem, Türk Ceza Hukukuna Giriş, Beta 10. Bası, İstanbul 2017. DEMİRBAŞ Timur, Ceza Hukuku Genel Hükümler, Seçkin 14. Baskı, Ankara, 2019. DOĞAN Koray, Ceza Hukukunda Belge Kavramı, in: Ceza Hukuku Dergisi (CHD), Seçkin, Aralık 2010, (51-66).  ERMAN Sahir/ÖZEK Çetin, Ceza Hukuku Özel Bölüm, Kamu Güvenine Karşı Suçlar (TCK316-368), Dünya Yayıncılık, İstanbul 1996. EVİK Ali Hakan, Türk Ceza Hukuku nda Hileli ve Taksirli İflas Suçları, Oniki Levha, Nisan 2015, İstanbul, 206-209. EVİK Vesile Sonay, Görevi Kötüye Kullanma Suçları (TCK.m.257), Oniki levha, İstanbul, 2018. GÖKCEN Ahmet, Belgede Sahtecilik Suçları (m.204-212), Adalet, 5. Bası, Ankara 2018 GÜNGÖR Devrim, Resmî Belgelerde Sahtecilik Suçu, Yetkin Yayınları, Ankara 2010.  HAFIZOĞULLARI Zeki/EŞİTLİ Ezgi Aygün, Kamu İdaresinin İşleyişine Karşı Suçlar, US-A Yayıncılık, Ankara 2014. KOCA Mahmut/ÜZÜLMEZ İlhan, Türk Ceza Hukuku Özel Hükümler, Adalet 5. Baskı, Ankara 2018. NUHOĞLU  Ayşe,  Yeni  Ceza  Kanunu  ile  Kamu  İdaresi  Aleyhinde Cürümlerde  Getirilen  Değişiklikler,  in:  Doç.Dr.  Mehmet  Somer e Armağan, Hukuk Araştırmaları Dergisi Armağan Özel Sayısı, Cilt: 1, Sayı: 1-3, Beta, İstanbul 2006, (985-994). OKUYUCU ERGÜN Güneş,  Türk Ceza Hukukunda Kamusal Faaliyet ve Kamu Görevlisi , in: Alman-Türk Karşılaştırmalı Ceza Hukuku, Prof.Dr. Köksal  Bayraktar  Armağanı,  Cilt  III,  Yeditepe  Üniversitesi  Hukuk Fakültesi Yayın No:18, İstanbul 2010 (527-542). 563Pınar MEMIŞ KARTAL  Ankara Üni. Hukuk Fak. Dergisi, 68 (3) 2019: 551-564 OKUYUCU ERGÜN Güneş, Türk Ceza Hukukunda Zimmet Suçu, Çakmak Yayınevi, Ankara 2008. ÖZBEK Veli Özer/ DOĞAN Koray/BACAKSIZ Pınar, Türk Ceza Hukuku Özel Hükümler, Seçkin, 14. Bası, Ankara 2019. ÖZGENÇ İzzet, Türk Ceza Hukuku Gazi Şerhi, Seçkin, Ankara, 2005. SOYASLAN, Doğan, Ceza Hukuku Özel Hükümler, Yetkin 9. Bası, Ankara 2012 TEZCAN Durmuş/ERDEM Mustafa Ruhan/ ÖNOK Murat, Teorik ve Pratik Ceza Özel Hukuku, Seçkin, 17. Baskı, Ankara 2019 TOROSLU Nevzat, Ceza Hukuku Özel Kısım, Savaş Yayınları, 10. Bası, Ankara 2012. ÜNVER Yener, TCK da Evrakta Sahtecilik Suçları, in: RECHTSBRÜCKE: HUKUK KÖPRÜSÜ, Nr:4, Sy:4(2013): (95-109). ÜZÜLMEZ İlhan, Görevi Kötüye Kullanma Suçu, in: Gazi Üniversitesi Hukuk Fakültesi Dergisi, Cilt: XVI, Sayı:1, 2012. YOKUŞ SEVÜK Handan, Türk Ceza Hukuku Özel Hükümler, Adalet, 2. Bası, Ankara 2019. YOKUŞ  SEVÜK  Handan,  Görevi  Kötüye  Kullanma  Suçu,  in:  Dicle Üniversitesi Hukuk Fakültesi Dergisi, C:23, S:39; 2018. ZAFER Hamide, Ceza Hukuku Uygulamasında Kamu Görevlisi, in: Prof.Dr. Duygun Yarsuvat Armağanı, Yeditepe Üniversitesi Hukuk Fakültesi Dergisi, Cilt: IX, Sayı:2, 2012, (213-226). ZAFER  Hamide,  Ceza  Hukuku  Genel  Hükümler  TCK  m.  1-75,  Bs.6,"
}