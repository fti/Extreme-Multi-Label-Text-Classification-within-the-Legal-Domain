{
     "Tip": "Makale",
     "Dergi İsmi": "",
     "Üniversite İsmi": "Ankara Üniversitesi",
     "Gün": "",
     "Ay": "",
     "Yıl": "2016",
     "Cilt": "65",
     "Sayı": "3",
     "Başlık": "HUKUK ÇEVRELERİ AYRIMINDA ALMAN HUKUKU’NUN YERİ VE TEMEL ÖZELLİKLERİ",
     "Title": "Place of German Law in Major Legal Families and its Fundamental Features",
     "Yazar İsmi": [
          "Koray GÜVEN"
     ],
     "Danışman İsmi": "",
     "Anahtar Kelimeler": [
          "Alman hukuku",
          "karşılaştırmalı hukuk",
          "hukuk metodu ve yorum",
          "Pandekt hukuku",
          "toplumsal bir ‘alt sistem’ olarak hukuk"
     ],
     "Keywords": [
          "German law",
          "comparative law",
          "legal method and interpretation",
          "pandect law",
          "law as a social ‘subsystem’"
     ],
     "Özet": "ÖZ Yaygın bir görüşe göre, karşılaştırmalı hukuk metodunda büyük hukuk çevreleri  ayrılırken  belirleyici  ölçütler;  tarihsel  gelişim,  baskın  hukuki düşünce biçimi, belirleyici hukuki kavramlar ile kurumlar, hukuk kaynakları ve ideolojik etkenlerdir. Çalışmada Alman hukukunun genel hatları, özellikle özel  hukuk  perspektifinden  özetlenecektir.  Bu  yapılırken  karşılaştırmalı hukuk  metodundaki  yaklaşıma  paralel  şekilde;  tarihsel  gelişimi,  hukuk metodu ile hukuk kaynakları ve medeni kanununun genel yapısına önem verilecek; bu arada yeri geldikçe belirleyici kurumlara değinilecektir. Ayrıca hukukun, toplumsal düzenin bir alt sistemini teşkil ettiği ve bir sosyal olgu olduğu da göz önünde bulundurularak; sosyoekonomik değişimlerin ve bu arada şekillenen ideolojinin hukuka ve hukuk bilimine nasıl yön verdiği de açıklanacaktır. Bunların dışında son olarak, Alman hukukunun federal yapısı gibi  bazı  belirleyici  özelliklerine,  Almanya da  hukuk  eğitimine  ve hukukçuluk mesleğine de yer verilecektir.",

     "Abstract": "Pursuant to a common view, when determining the legal families in the context of comparative law, the decisive factors are; historical background, dominant legal reasoning method, significant legal concepts, sources of law and  ideology.  In  this  study,  basic  concepts  of  German  law  will  be summarized  from the perspective of  private law.  In coherence with the comparative law method; historical background, legal method, sources of law  and  general  structure  of  its  civil  code  will  be  attached  utmost importance. Additionally its significant institutions will be mentioned as needed. Furthermore, considering the law is a subsystem of the social order and a social phenomenon, how socio-economic changes and the ideology which has been shaped in the course of these changes have affected the law and  jurisprudence  will  be  explained.  Apart  from  these,  finally  some substantial  features  of  German  law  such  as  federalism  and  also  legal education together with legal professions in Germany will be touched upon.",
     "Metin": "Dünya üzerindeki pek çok hukuk düzeninin belirli ölçütlere göre gruplara ayrılması ve bu grupların her birinde bir ya da iki düzenin tüm grubu temsilen ana hukuk düzeni olarak belirlenmesi, incelenecek materyalleri sınırlandırarak karşılaştırmalı hukuk araştırmasını kolaylaştırır.1 Esmein, Arminjon/ Nolde/ Wolff  ve  David/Brierley  gibi  bir  kısım  teorisyen;  tarihsel  gelişim,  genel çerçeve,  belirleyici  özellikler  ve  kurumlar,  içerik,  ideoloji,  hukuk  tekniği, hukuk kaynakları gibi çeşitli ölçütler belirleyerek hukuk düzenlerini çeşitli sınıflandırmalara tabi tutmuştur. Bu sınıflandırmalarda Alman hukuku bazen Alman ya da Cermen hukuk çevresi adıyla ayrı bir kategoride; bazen Fransız, İtalyan hukuku gibi düzenlerle beraber Romanist-Alman hukuku adıyla birleşik bir kategoride; hatta bazen Anglo-Amerikan hukuku ve Romanist hukukları da kapsayan Batı hukuku başlığı altında çok geniş bir kategoride yer almıştır.3                                                    1 Zweigert/ Kötz, s.62 2 David/Brierley, s. 23 vd. 3 Zweigert/ Kötz. s.63 838Ankara Üni. Hukuk Fak. Dergisi, 65 (3) 2016: 837-891                                                   Güven Gerçekten de Uzak Asya, Afrika, İslam ve Hindu hukuk çevreleriyle beraber  ele  alındığında;  Alman  hukukunun,  Kıta  Avrupası  ve  AngloAmerikan hukuku ile sıkı bağlar içinde ortak bir gelişim çizgisi izlediği, köken ve tarihsel deneyimler açısından yapısal benzerlikler taşıdığı ve diğer Batı  hukuk  düzenlerinden  farklı  olan  taraflarının  politik  gelişime bağlanabileceği iddia edilebilir.4 Ne var ki, Alman hukukunun Romanist hukuk çevresinden ve özellikle Anglo-Amerikan hukukundan; bazı tarihsel etkenler,  hukuk  kaynakları  ve  hukuki  düşünce  biçimi  açısından  belirgin farklılıkları  olduğu  ve  birçok  kuramcının  bunu  dikkate  alarak  Alman hukukunu bu hukuk çevrelerinden ayırdığı gözden kaçırılmamalıdır.  Sınıflandırma  yapılırken,  öncelikle  hangi  hukuk  branşının  dikkate alınacağı sorgulanmalıdır. Bir hukuk düzeni özel hukuk açısından bir hukuk çevresinin, anayasa hukuku veya idare hukuku bakımından bambaşka bir hukuk  çevresinin  altında  incelebilir. Ayrıca,  sınıflandırmaların  belirli  bir dönem için geçerlilik taşıdığı, zamanla bu sınıflandırmanın kanun koyucu veya başka etkenlerle bozulabileceği gözden kaçırılmamalıdır.5  Nitekim üç ayrı hukuk çevresinde incelenen İngiliz, Fransız ve Alman hukuklarının, günümüzde Avrupa  Birliği  hukukunun  etkisine  girdiği  ve  -kapsamlı  bir kodifikasyondan henüz söz edilmese de- topluluk hukukunun dokunmadığı pek az hukuk dalı kaldığı göz önünde bulundurulursa, bu üç düzenin son yıllarda  birbirlerine  yakınlaştığı  gözlenmektedir.6  Bundan  başka,  çeşitli hukuk  düzenlerinde  bireylerin  farklı  davranış  kalıpları,  beklentileri  ve değerlendirme ölçütleri olduğu; dolayısıyla farklı hukuk kültürlerinin hüküm sürüp sürmediği de sınıflandırmada dikkate alınması gereken noktalardan bir diğeridir.  Bu makalede, Zweigert ile Kötz ten ilhamla Alman hukukunun hukuk tarzı  (Rechtsstil)  araştırılmış;  bu  yapılırken  özel  hukuk  perspektifinden hareket edilmiş; tarihsel köken ve gelişim, baskın ve belirgin hukuki düşünce biçimi, belirleyici hukuki kurum ve kavramlar, hukuk kaynakları ve bunların yorumu ile ideolojik faktörler sınıflandırma ölçütleri olarak benimsenmiştir. Bu ölçütlerden, özellikle tarihsel köken ve gelişim, belirgin hukuki düşünce                                                  4 Robbers, s. 19 5 Zweigert/ Kötz, s.64, 65 6 Robbers s. 19 7 Bkz.: Zweigert, Konrad/ Kötz, Hein. (1996). Einführung in die Rechtsverglichung. (3. Bs.). Tübingen: Mohr Siebeck, s.64, 65   839Hukuk Çevreleri Ayrımında...             Ankara Üni. Hukuk Fak. Dergisi, 65 (3) 2016: 837-891  biçimi ve belirleyici hukuk kurumları, Alman hukukunu diğer Batı hukuk düzenlerinden ayıranlarıdır.  Belirgin  bir  hukuki  düşünce  tarzı  bakımından  sınıflandırmaya  tabi tutulduklarında, Alman ve Romanist hukuk çevreleri, soyutlaştırılmış hukuk kurallarını  esas  almaları  bakımından  aynı  tarafta  yer  alan  çevrelerdir. Bunlarda  hukuk,  sistematize  edilmiş  ve  hukuki  yorum  metodu  ile biçimlendirilmiştir.8  Buna  karşılık  Anglo-Amerikan  hukuk  çevresi  case law a dayanır. Hukuk burada, yargıç tarafından yaratılan hukuk kuralları ve ilkelere dayanan, sistematize bir hukuk külliyatından çok, her bir somut olayda  yargıcın  ulaşacağı  sonuçlara  bağlı  olan,  kuramcıların  geliştirdiği skolastik düşünce tarzından ziyade mahkemelerde süregelen tartışmalardan doğan (discursive), pratik, sistematiklikten uzak bir disiplindir.9  Romanist hukuk çevresiyle hukuki düşünce tarzı bakımından pek çok ortaklığı bulunan Alman hukukunu, bu çevreden ayıran ise tarihsel köken ve gelişim  çizgisidir.  Her  ne  kadar  her  iki  hukuk  çevresi  de  aynı  tarihi kaynaklardan doğsa da, daha sonra Code Civil (Fransız Medeni Kanunu) in yürürlüğe  girmesiyle  beraber  başlayıp  dünyayı  saran  aydınlanmacı  ve devrimci  kodifikasyon  hareketinden  Alman  hukuku,  bir  kodifikasyon düşüncesini  hemen  benimseyecek  kadar  etkilenmemiştir.  Bunun  yerinde Roma  hukukuna  dayanan  Pandekt  hukuk  bilimi  ile  biçimlenmiş  ve  20. yüzyılın  başında  Pandekt  hukuk  biliminin  yoğun  etkisinde  bir kodifikasyonla,  Fransa dan  yaklaşık  yüz  yıl  sonra  medeni  kanununa kavuşmuştur.10 Ayrıca bu iki hukuk düzeni, kanunlarında kullandıkları dil, mahkemelerin  karar  verme  biçimi  ve  benimsedikleri  hukukçu  tipi bakımından da birbirinden ayrılır.11 Bu nedenle, Zweigert ve Kötz ün yaptığı gibi, Alman hukukunu Romanist hukuklardan ayırarak, Avusturya, İsviçre ve Türk hukukları ile beraber ayrı bir hukuk çevresi kapsamında -Alman hukuk çevresinde- incelemek doğru olacaktır.  Belirleyici hukuki kavram ve kurumlar ile - her ne kadar şüpheli olsa da - hukuk kaynakları ve bunların yorumlanması ölçütü, Alman hukukunu diğer                                                  8 Zweigert/ Kötz, s.68 9 Postema, s. 3, 5, 7 10 Bkz. aş.: II.D. Romantik Dönem, Pandekt Hukuk Bilimi Ve Alman Medeni Kanunu nun Yürürlüğe Girişi 11 Zweigert/ Kötz, Çev: Tony Weir, s. 132 840Ankara Üni. Hukuk Fak. Dergisi, 65 (3) 2016: 837-891                                                   Güven Batı  hukuk  düzenlerinden  ayırabilir.  Buna  karşılık  ideoloji,  Batı  hukuk çevrelerini  dünyanın  geri  kalanındaki  –Uzak Asya, Afrika,  Hindu  vs.  – hukuk  düzenlerinden  ayırmak  için  faydalı  olsa  da,  Alman  hukukunu, Romanist hukuktan ve Anglo-Amerikan hukukundan ayırmak için yetersiz bir  ölçüttür.12  Hukuk,  Batı  hukuk  çevrelerinde,  -söz  gelimi  eski  Sovyet hukukundakinin  aksine-  açıkça  dile  getirilen  bir  ideoloji  tarafından şekillendirilmese  de,  örtülü  bir  ideolojinin  ve  kendi  dinamiklerine  göre gelişen, belirsiz ve gayri resmi bir öğretinin ürünüdür.  İlerde,13  tarihsel gelişim  incelenirken,  Batı  Avrupa  hukuk  düzenlerinin  nasıl  benzer sosyoekonomik gelişim çizgisini izlediği ve benzer ideolojiler tarafından biçimlendiği incelenecektir.14  II. ALMAN HUKUKU NUN TARİHSEL GELİŞİMİ  Hukuk sosyal bir olgu olarak, toplumsal düzenin alt sistemidir.15 Hukuk düzeninde tarihsel süreçte ortaya çıkan ihtiyaçlar ve bunlar sonucu meydana gelen dönüşümler, her zaman olmasa da toplumun geçirdiği sosyoekonomik değişimlerin  gerekleri  olarak  incelenebilir.  Bu  yüzden  Batı  Avrupa genelindeki  ve  ardından  bugünkü Almanya  coğrafyası  üzerindeki  sosyal dönüşümlerin incelenmesi, Alman hukukundaki gelişimin ve özellikle büyük Roma hukuku iktibasının anlaşılabilmesi için önemlidir.  A.  ORTAÇAĞ SÜRESİNCE AVRUPA DAKİ SOSYOEKONOMİK DÖNÜŞÜM Ortaçağ ın;  Batı  Roma  İmparatorluğu nun  yıkıldığı  476  yılında başladığı ve kapitalizmin ekonomik ve sosyal bir sistem olarak baskınlaştığı, mutlak monarşilerin güç kazandığı, Rönesans ve Reform hareketlerinin etkili olduğu 15. yüzyılda sona erdiği kabul edilir. Barbar saldırıların merkezi örgütlenmelere  izin  vermediği  Ortaçağ da,  feodalizm  ortaya  çıkmıştır. Servetin temel kaynağının toprak olduğu, para ve diğer menkul değerlerin ekonomide  çok  az  bir  yer  tutması  nedeniyle  trampanın  yaygınlaştığı, ticaretin belirli istisnalar dışında oldukça sönük olduğu ve bunun yerine loncaların  ağır  bastığı,  dinsel  ideolojinin  çok  baskın  olarak  hissedildiği                                                  12 Zweigert/ Kötz. s. 71 13 Bkz. aş.: II. Alman Hukuku nun Tarihsel Gelişimi 14 Bartels, s. 26, 27  15 Yüksel, s. 1    841Hukuk Çevreleri Ayrımında...             Ankara Üni. Hukuk Fak. Dergisi, 65 (3) 2016: 837-891  Ortaçağ da; kültür ve okuma yazma oranları gerilemiş, gelenekler yegâne egemen düzen haline gelmiş, yazılı hukuk kaybolmuştur. Ortaçağ a egemen olan bu toplumsal yapıdaki hukuk kavramı anlayışı, modern devlettekinden farklıdır. Hukuk, devletin yarattığı bir kurallar sistemi olarak anlaşılmaz. Ahlaki bağlılıkla ifade edilir ve toplum ruhuna dayanır. Bu yapıda devlet ikincil,  hukuk  ise  birincildir.  Devlet  hukuku  değiştiremez.  Hukuk  kuralı gelenekten  güç  aldığı  takdirde,  eski  ve  muteber  olduğu  ölçüde  varlık kazanır.16  11.  yüzyılda  Cermen  istilalarının  sona  ermesi  ile  feodalite  güç kaybetmeye  başlamıştır.  Nüfus  ve  üretim  artmış,  ticaret  ve  kentler canlanmış,  devletler  gittikçe  merkezileşmiş,  feodal  düzenin dar  birimleri yeni yeni yükselen burjuvaziyi engelledikçe, ekonomik bütünleşmeye ve dolayısıyla da siyasi ve hukuki bütünleşmeye talep artmıştır.17 14. ve 15. yüzyıl,  Avrupa da  kuzey  ve  güney  ülkeleri  arasındaki  ticaretin  gittikçe arttığı,  bütünleşmenin  ve  siyasi  merkezileşmenin  hızlandığı  bir  dönem olmuştur. Güneyde birkaç İtalyan şehir devletinde, kuzeyde ise bugünkü Belçika ve Hollanda da toplanan ticari merkezler büyük bir hızla gelişmiştir. Sözgelimi, Belçika daki Brugge şehrinin, 1340 yılında 35.000 olan nüfusu, 1500  yılında  100.000 e  kadar  yükselmiş,  bunun  dışında  yine  kuzeyde oluşturulan bir ticari birlik olan Hansa Birliği (Hanse) yaratılmıştır.18 Uzak bölgelerle ticaret yapmayı talep eden ve feodal beyliklerin toprakları ile sınırlanmak  istemeyen  burjuva  sınıfı,  feodalitenin  yavaş  yavaş  şehir devletlerine,  birliklere  ve  nihayet  mutlak  monarşilere  evrilmesine  yol açmıştır.  Mutlak  monarşiler,  mutlak  bir  egemenliğini  belirli  bir  toprak parçasında kesintisiz olarak kullanarak, hukuku yaratmayı ve uygulamayı tekeline  alan  bir  yapı  olarak  tacirler  için  en  elverişli  koşulları oluşturmuştur.19  Çok  yavaş  gelişen  din,  ahlak,  örf  ve  adet  kuralları bahsedilen  hızlı  gelişimin  gerektirdiği  ihtiyaca  cevap  verememiş; merkezileşmiş  devlet  mekanizması;  genel,  standart  kurallar  yoluyla  ülke çapındaki çeşitlilik ve farklılıkları aşmasına yarayacak bir hukuk düzenine ihtiyaç  duymuştur.20  Böylece  evrensel  geçerlilik  iddiasındaki  kilise                                                  16 Yüksel, s. 53, 56, 57, 59, 62 17 Yüksel, s. 63 18 O Brien/Williams, s. 62, 64 19 O Brien/Williams, s. 67 20 Yüksel, s. 70 842Ankara Üni. Hukuk Fak. Dergisi, 65 (3) 2016: 837-891                                                   Güven dogmalarının yerine insan aklından çıkan doğal hukuk ilkelerine, soyut ve genel  nitelikli  hukuk  kurallarına  gereksinim  yükselirken,  Roma  hukuku yeniden ilgi görmeye başlamıştır.21  B. ALMAN HUKUKUNDAKİ DÖNÜŞÜM ve ROMA HUKUKUNUN İKTİBASI  1. Genel Almanya da ise birçok açıdan Batı Avrupa daki bu durumla ortaklıklar söz  konusu  olsa  da,  aslında  Almanya daki  Roma  hukuku  iktibası  hem meydana  geldiği  tarih  hem  de  biçimi  bakımından  oldukça  farklıdır. Almanya da Roma hukuku yalnızca kavram ve kurumlar bakımından değil, hukuki düşünce tarzı bakımından da çok etkili olmuştur. Merkezi devlet otoritesinin çok geç kurulması, bunun sonucunda hukuk birliğini sağlayacak idari ve yargısal teşkilatın ve özellikle de bir yüksek mahkemenin eksikliği; bilimsel  düzeye  ulaşamamış  ve  ticari  hayatın  ihtiyaçlarını  karşılamaktan uzak bir yerel Cermen hukukunun hala hüküm sürmesine neden olmuştur. Roma  hukuku  ise  buna  karşılık  anlaşılır  argümanlar  ile  zengin  hukuki kavram  ve  kurumlarıyla  ortaya  çıkmıştır.22  Yukarıda  açıklanan sosyoekonomik değişimler sonucu hukuki kesinliğe, hukuk birliğine, soyut, insan  aklıyla  koyulmuş  kuralların  varlığına  ihtiyaç  duyan  tüccar  sınıfın talebine  cevap  veren  nitelikleriyle  Roma  hukuku,  örf  ve  âdetin  hüküm sürdüğü hukuka nüfuz etmiştir.  2. Roma Hukuku İktibasından Önce Alman  hukuk  kültüründen  bahsedebilmek  için,  modern  ulus-devlet modelinin ortaya çıktığı 1871 tarihine kadar gitmek gerekecektir.23 Bundan önce Almanya da hukukun da siyasi görünüm gibi parçalanmış bir görünüme sahip  olduğu  görülür.  17.  ve  18.  yüzyıllarda  güçlü  merkezi  otoritesini sağlamlaştırmaya sağlayan Fransız krallarının çabalarına benzer girişimler Almanya da  görülmemiştir.  1806 da  Napolyon  son  kalıntılarını  ortadan kaldırmadan önce, şimdiki Almanya coğrafyasında Kutsal Roma-Cermen İmparatorluğu hüküm sürmekteydi. Fransa veya İngiltere deki rejimin aksine                                                  21 Yüksel, s. 65 22 Oğuz, s. 190 23 Zimmermann, s. 1 24 Oğuz, s. 122   843Hukuk Çevreleri Ayrımında...             Ankara Üni. Hukuk Fak. Dergisi, 65 (3) 2016: 837-891  milli krallık yerine imparatorluğu benimsemişti. Ancak Voltaire nin deyişiyle  gerçekte ne kutsaldı, ne Roma ile ilişkiliydi hatta ne de imparatorluktu. 25 300 özerk devleti ve 1400 civarında bölgesel yönetim birimini barındıran, Pufendorf un  (1632  –  1694)  deyişiyle  bir  çeşit   anayasal  canavarlık tı. İngiliz kralının, Hannover kralı sıfatıyla yönetiminde söz sahibi olduğu ve daha  pek  çok  yabancı  hükümdarın  benzer  ilişkiler  yoluyla  yönetime müdahale  ettiği,  eskimiş  ve  işlevselliğini  yitirmiş  kurumlar  tarafından işletilen bu imparatorlukta hukukun birleştirilmesi mümkün olmamıştır.26  3. Roma Hukukunun İktibası Roma  hukuku,  12.  yüzyıldan  itibaren  İtalya dan  başlayarak  tüm Avrupa da uygulama alanı bulmuştur. Almanya da 15. yüzyılın ortalarında nispeten geç- başlayan bu etki sonucu Roma hukuku, ortak hukuk (Alm. gemeines  Recht)  adıyla  Cermen  uluslarında  uygulanmıştır.27  İngiltere de, başkent  Londra da  örgütlenmiş  hukukçu  kitlesinin  kendisini  gösterdiği kraliyet mahkemeleri ve keza Fransa da ülkenin en önemli hukuk uygulayıcı ve kuramcılarının toplandığı Paris teki mahkeme örgütlenmesi Almanya da eksik kalmıştır. Kariyer mesleği olarak hukukçu olan yargıçlardan oluşan, bağımsız ve istisnasız bir yargılama yetkisine sahip ilk yüksek mahkeme olan   İmparatorluk Adalet  Divanı   (Reichskammergericht) nın  kurulduğu 1495 tarihi, ortak bir Alman özel hukukunun temellerinin atılması için çok geç olmuştur. Bu tarihten önce hukukçu olmayan bu yargıçlar (Schöffen) kararlarında  uyuşmazlık  konusu  olayı  açıklayıp  herhangi  bir  gerekçe açıklamaksızın hüküm vermekteydiler. Toplumsal hukuk geleneğine vesayet edişleri  ise  yine  toplum  içinde  muteber  konumları  gereği  kendilerine bahşedilen  saygınlıktan  kaynaklanmaktaydı.28  Genel  deneyim,  gelenek hukuku kültürü ve uygulamadaki bilgilerine göre karar veren bu yargıçların hakkında hüküm verdiği örf ve adet hukuku, bilimsel bir evreye ulaşamamış, derlenip sınıflandırılarak bir sistematik hukuk bütününe eriştirilememiştir.29 Böylece  sistematik  ve  bilimsel  bir  örf  ve  adet  hukukunun  eksikliğinin yaşandığı Almanya da Roma hukukunun nüfuzu bütün bir biçimde olmuştur. Kutsal  Roma  Cermen  İmparatorluğu nda  imparator  aynı  zamanda kendisini Roma imparatorlarının halefi olarak gördüğünden, imparatorluk                                                  25 Zimmermann, s. 2 26 Zimmermann, s. 2 27 Rado, s. 10 28 Stein, s. 89 29 Zweigert/Kötz, Çev: Tony Weir, s. 133, 134 844Ankara Üni. Hukuk Fak. Dergisi, 65 (3) 2016: 837-891                                                   Güven hukuku  Roma  hukuku  olarak  kabul  edilmekteydi.30  15.  yüzyılda  İtalyan üniversitelerine giden Alman öğrenciler, zamanla Almanya da açılan Roma hukuku  derslerini  takip  etmeye  başlamış,  16.  ve  17.  yüzyıllarda  Roma hukukunu  öğrenip  uygulayan  akademisyen,  hukuk  danışmanı,  bölgesel yönetimlerde hukuki belgeleri hazırlayan yöneticilerden oluşan bu hukukçu kitlesi usus modernus Pandectarum  u yaratmıştır. Böylece yerel gelenek hukukunun halen hüküm sürmeye devam ettiği ancak diğer yandan Roma hukukunun  yoğun  şekilde  etkili  olduğu  bir  hukuk  uygulaması  ortaya çıkmıştır.31 !4. yüzyılda Post-glossatörlerin çalışmalarıyla başlayıp sonraki yüzyıllarda devam eden yeni akademik incelemeler, Roma hukukunu zaman zaman değiştirmiş, buna ticaret hukuku ve kanunlar ihtilafı gibi yeni alanlar eklemiş, diğer yandan da sistematize bir bütün haline sokarak Justinianus metinlerindeki kazuistik metottan ayırmıştır. Yeni koşullara uyum sağlamak üzere  yaratılmış  bu  modernize  Roma  hukuku  –bir  başka  deyişle  usus modernus  Pandectarum-32  dogmatik  ve  yazılı  bir  hukuk  düzeni  olarak, Cermen hukukunun yanında ve hatta genellikle onun yerine uygulanmıştır.33 Mahkemelere başvuran uyuşmazlık taraflarının hukuki danışmanları, Roma hukukuna atıflar yapan, zengin içerikli hukuki argümanlar ortaya koymaya başlamış, mahkemelerde gelenek hukukuna göre hüküm veren yargıç kitlesi ise,  bu  karmaşık  iddia  ve  savunmalar  karşısında  yetersiz  kalarak, bölgelerindeki  eğitimli  idari  görevlilere  veya  üniversite  profesörlerine başvurmak  zorunda  kalmışlardır.  Mahkemelerin,  profesörlere  hukuki mütalaa vermeleri için başvurmaları pratiği, zamanla yaygınlaşmış, hatta Alman hukuk fakültelerinin başlıca faaliyetlerinden biri de mütalaa vermek olmuştur.34                                                   30  Kutsal  Roma  Cermen  İmparatorları,  962  yılında  taç  giyen  I.  Otto dan  beri  Roma İmparatoru nun halefi oldukları düşüncesinde olmuşlardır. Nitekim Kutsal Roma Cermen İmparatorluğu nu  bir  arada  tutan  unsurlardan  biri  de  Roma  kültürüdür.  Roma İmparatorluğu nun  halefiyeti  düşüncesine  dayanan  bu  olgu,  Roma  hukukunun  teorik iktibası olarak da adlandırılabilir. Bkz.: Küçük, s. 116 31 Zweigert/Kötz, Çev: Tony Weir, s. 135 32 David/Brierley, s. 31 33 Robbers, s. 19 34  Stein,  s.  90,  91.  Hatta  16.  yüzyıldan  sonra,  Hümanizm  hareketinin  dallanıp budaklanmasıyla da Almanya da öğreti uygulamadan büsbütün kopmamıştır. Öğreti ve uygulamanın kol kola gittiği gelenek, günümüze değin sürdürülegelmiştir. Almanya da hala mahkemelerin karar veriş biçimleri dogmatik ve bilimsel olarak nitelendirilebilir. Bkz. aş.: VI. C. 2. Modern Hukuk Metoduna Doğru   845Hukuk Çevreleri Ayrımında...             Ankara Üni. Hukuk Fak. Dergisi, 65 (3) 2016: 837-891  Pek çok bölgesel yönetimin hukukuna nüfuz eden Roma hukuku hiçbir zaman  günümüzde  anladığımız  şekliyle  Alman  hukuk  düzeninin  vücut vermesi  sonucuna  götürmemiştir.  Zira  yukarıda  sosyoekonomik  koşulları açıklanan Ortaçağ da ve öncesinde hukuk, sistematik kurallar bütününden oluşan  bir  yapı  olarak  görülmemiştir.  Modern  öncesi  dönemde  Cermen topluluklarında  da  aynı  şekilde,  hukuk  yaklaşımını  yaşam  tarzından  ve dinden ayırmak mümkün değildir. Ortaçağ da bu anlayışa zamanla imparator ve kilise katılsa da,35 toplumun hukuku algılayışı aşağı yukarı aynı kalmıştır. Devlet tarafından oluşturulan bir kurallar sistemi yerine, eski ve muteber olarak  toplum  tarafından  bir  çeşit  ahlaki  bağlılıkla  sahiplenilen  hukuk kurallarının  hüküm  sürdüğü  bu  düzende,36  devlet  eliyle  gerçekleşen sistematik bir iktibastan değil, pragmatik kaygılarla hukuki düşünce biçimine ve hukuk kurumlarına nüfuz eden bir Roma hukuku iktibasından bahsetmek daha doğru olacaktır. Nitekim özellikle 16. yüzyıldan sonra gerçekleşen bu olgu,  Roma  hukukunun  Almanya da  pratik  resepsiyonu  olarak  da adlandırılmaktadır.37 Bunun sonucunda uygulama, bir çeşit  Roma-Kilise ius commune si nin  biçimlenmesini  sağlamıştır.38  Böylece Almanya da,  diğer Batı  Avrupa  ülkelerinden  daha  geç  yüzyıllarda  başlayan  Roma  hukuku iktibası çok daha güçlü olmuştur.  C.  AYDINLANMA FELSEFESİ ve ULUSAL KODİFİKASYONLAR Aydınlanma;  Rönesans,  Reform  ve  Hümanizmin  olgunlaştırdığı  bir hareket ortaya çıkmış ve 17. ile 18. yüzyıllarda Avrupa ya egemen olmuş bir akımdır.  Ortaçağ  skolastik  felsefesine  karşı  ortaya  çıkan,  toplumun sekülerleşmesini  hedefleyen,  insanı  ve  insani  değerleri  en  yüksek  değer sayan  tüm  bu  hareketler;  insanı  renksiz  ve  kimliksiz  bir  üye  olmaktan kurtararak onu bir birey haline getirmiştir.39 Hukuk burada tamamen insan ürünü  olarak  tanımlanmış;  hukuki  düşünce  biçiminin  gelenekten  değil, anlaşılabilir  ve  kavranabilir  olan  akılcı  ilkelerden  kaynaklandığı  kabul edilmiştir. Buradan da tüm zamanlar ve halklar için geçerliliğini koruyan bir                                                  35 Haase/Keller, s. 48 36 Bkz. yuk.: II. A. Ortaçağ Süresince Avrupa daki Sosyoekonomik Dönüşüm  37 Küçük, s. 117, 118 38 Zimmermann, s. 3 39 Yüksel, s. 111, 112 846Ankara Üni. Hukuk Fak. Dergisi, 65 (3) 2016: 837-891                                                   Güven doğal  hukuk  düşüncesi  çıkmıştır.40  Bunların  peşi  sıra  gelen Aydınlanma akımı; akla ve düşünceye önem verip metafizik olana karşı çıkan, hukukun insan eliyle mükemmelleştirilebileceğini savunan, akıl ile insanlığın tüm sorunlarının çözülebileceğine yönelik bir beklenti etrafında biçimlenmiştir.41 Otoriteryan  kavramlara  tereddütle  yaklaşılmış;  din,  siyaset  ve  kültürde olduğu gibi hukukta da geleneksel dogmalar eleştirilmeye başlanmıştır.42 Düşünürler  eski  düzeni  yıkıp  aklı  esas  alan  bir  düzen  kurmak  için kanunlaştırmayı esas almıştır. Yeni yeni ortaya çıkan modern ulus devlet ve bunun destekçisi olan kapitalizm; keyfilikten uzak, homojen ve birleşmiş bir hukuk  düzeninin  sağlanmasını  talep  etmiştir.  Böylece  bu  çağ, kodifikasyonlar çağı olmuştur.43  İngiliz  hukuku  bu  hareketten  en  az  etkilenenidir.  Jeremy  Bentham (1748–1832) bu dönemde yargıç hukukuna karşı beğenmezliğini sivri diliyle eleştiriler  yönelterek  ifade  etmiştir.  Yargıç  tarafından  yaratılan  hukuku,  şekilsiz bir acayiplik ve döküntüler yığını (shapeless heap of odds and ends)  diye niteleyen Bentham, kodifikasyon ihtiyacını en açık dile getiren figür  olmuştur.44  Ancak  tarihi  deneyimle  şekillendirilmiş  ve  tutucu, geleneksel ve organize bir hukukçu kitlesinin oluşturduğu ve yönlendirdiği İngiliz  hukuku,  kodifikasyon  gibi  teorik  ve  tarih  dışı  bir  düşünceyi sahiplenmemiştir.  Fransa da  Domat  (1625–1696)  ve  Pothier(1699-1772), geleneksel hukuki materyalleri akılcı bir bakışla derleyip sistematize ederek etkili kitaplar kaleme almış, gelecekteki Code Civil e kaynaklık etmiştir.45 Akılcı düşüncenin yön verdiği bir doğal toplum ve doğal hukuk düşüncesi ile şekillenen ve kaynağını halktan alan bir hareket olarak Fransız Devrimi meydana  gelmiş,  aydınlanmacı  düşüncelerle  yazılan Code  Civil,  böylece devrimci fikirler etrafında yoğunlaşan bir metin olarak yürürlüğe girmiştir.  Alman hukukunda ise Fransa da kaynağını doğrudan halktan alan bu devrimci  düşünce  sisteminin  yerine,  genel  felsefeden  köklenen  bir aydınlanmacı hareketin özel hukuk ilkelerine dönüştüğü görülür. Pufendorf                                                  40 Haase/ Keller, s. 48 41 Yüksel, s. 112-114 42 Zweigert/Kötz. Çev: Tony Weir, 135 43 Yüksel, s. 116 44 Dyzenhaus/Taggart, s. 134 45 Zweigert/Kötz. Çev: Tony Weir, s. 136 46 Yüksel, s. 116   847Hukuk Çevreleri Ayrımında...             Ankara Üni. Hukuk Fak. Dergisi, 65 (3) 2016: 837-891  (1632–1694),  Thomasius  (1655–1728)  ve  Wolff  (1679–1754),  katı  bir mantıksal-matematiksel  tümdengelim  metodu  ile  akılcı  düşüncenin  genel ilkelerini somut olaylara uygulamış, tutarlı bir sistem kurmuştur. Akılcı ve soyut düşünce metodunun üniversitelere girmesi ile sosyal gerçeklikten uzak ama tanımların yeniden düzenlendiği, sistemlerin yeniden dizayn edildiği son derece tutarlı bir metodoloji benimsenmiştir. Akademinin çok yoğun etkide  bulunduğu  bu  dönem,  Alman  hukukuna  günümüzdeki  rengini vermiştir.47  Avrupa genelinde ius commune yavaş yavaş çözülmeye başlamış, akılcı felsefenin  etkisiyle  devlet  otoriteleri,  tebaalarının  haklarını  ve yükümlülüklerini  bilmelerinin  önünü  açmak  için  kodifikasyonlara girişmişlerdir. Aynı zamanda yükselen milliyetçilik ve devletler arasındaki yarış  da  hukuk  uygulamasının  Roma  hukuku  kıskacından  kurtarılması çabasının motivasyonu olarak görülebilir. Prusya Genel Memleket Kanunu (Allgemeines Landrecht für die Preußischen Staaten 1794) ve Avusturya Medeni  Kanunu  (Allgemeines  Bürgerliches  Gesetzbuch  – ABGB  1811), Roma hukukunu geride bırakmak için devlet yetkilileri tarafından verilen çabanın birer ürünüdür. Eskimiş kurumları kaldırarak hukuku modernize etmeye çalışan devlet otoritelerinden değil, devrimci bir halk hareketinden kaynaklanan 1804 tarihli Code Civil de yine akılcı-aydınlanmacı düşüncenin hukuka yansımasıdır. Ancak bu dönemde de Almanya da hukuk uygulaması bakımından hala dağınık bir görünüm gözlenmektedir. Prusya nın hâkimiyet alanında  Prusya  Genel  Memleket  Kanunu;  Ren  ve  Alsace  -  Lorraine bölgesinde  Fransız  Medeni  Kanunu;  Baden  bölgesinde  Fransız  Medeni Kanunu na  dayalı  bir  Baden  Memleket  Kanunu;  Bavyera da  Avusturya Medeni Kanunu ve Schleswig-Holstein da Danimarka hukuku geçerliliğini sürdürmüştür.48  Bu aydınlanmacı kanunlardan Prusya Genel Memleket Kanunu, hem insanı renksiz ve kişiliksiz bir varlık olarak gören eski zihniyeti hem de kendi kararlarını verebilen, muhakeme edebilen özgür bir birey olarak gören yeni  aydınlanmacı  zihniyetin  bakış  açısını  yansıtır. Akılcı  felsefenin  bir gereği olarak hukukçu olmayanlar için anlaşılır bir dille, tebaanın günlük yaşamının her ayrıntısını düzenleme iddiası sonucu oldukça kazuistik bir                                                  47 Zweigert/Kötz. Çev: Tony Weir, s. 136 48 Zimmermann, s. 3, 4; Zweigert/Kötz. Çev: Tony Weir, s. 136, 137;  848Ankara Üni. Hukuk Fak. Dergisi, 65 (3) 2016: 837-891                                                   Güven metotla  yazılmıştır.  Halefi  olan  1900  tarihli  Alman  Medeni  Kanunu (BGB) ndaki 1353 numaralı  evlilik birliği (eheliche Lebensgemeinschaft)  başlıklı maddenin tek bir cümlesinde düzenlenen eşlerin birbirlerine karşı yükümlülükleri, 17.000 maddeden oluşan Prusya Kanunu nda, dokuz ayrı maddede  düzenlemiştir.    173.  maddede   Eşlerin  birbirlerine  karşı yükümlülükleri  ve  hakları  evliliğin  tamamlanması  ile  başlar.   hükmünü getirdikten sonra; sadakat yükümlülüğünü, evlilikten doğan yükümlülüklerin sürekli olarak yerine getirilmesinden kaçınılamayacağını, beraber yaşama yükümlülüğünü ve daha birçok konuyu ayrı ayrı maddelerde somut biçimde düzenlemiştir.49  Bu  yoğun  kazuistik  metot  nedeniyle  bazı  somut  hukuki olayların  çözümsüz  kaldığı,  üstüne  üstlük  yargıçların  bağımsız  yorum yapmasının yasaklandığı, doktrinin göz ardı edildiği ve hem hacmi hem de üslubu  nedeniyle  kavranması  son  derece  güç  olan  kanun,  özel  hukukun birleştirilmesi işlevini yerine getirecek bir model olamamıştır.50  D.  ROMANTİK DÖNEM, PANDEKT HUKUK BİLİMİ ve ALMAN MEDENİ KANUNU NUN YÜRÜRLÜĞE GİRİŞİ 19. yüzyıla geçilirken akılcı düşünce etkisini yitirmiş, tüm halklarda ve tüm çağlarda geçerli olacak doğal hukuk ilkelerine akılla ulaşılabileceği fikri Kant ın  eleştirel  felsefesi  ile  geri  plana  atılmıştır.   Romantik   diye adlandırılabilecek  bu  çağda  Aydınlanma  Çağı nın  akılcılığına başkaldırılmıştır. Rönesans, Klasisizm ve Aydınlanma nın karşı çizgisinde yer alan Romantizm de yeniden doğaya dönüş, kent ve saray dünyasından kaçıp yöreye yönelim ve bunlarla bağlantılı olarak toplumun henüz doğaya yakın katmanı olan halka dönüş, edebiyatın sıkça karşılaşılan imgeleridir. Bu arada ulusların üzerinde yer alan Fransız kültüründen yüz çevirip ulusal geçmişe  geri  dönüş  de  dönemin  entelektüel  kitlesinin  yönelimlerinden olmuştur. Ulusal bilincin ve milliyetçiliğin yoğunlaşmasıyla, hukukun akılcı düşünceden  kaynaklanan  genel  ilkelerden  çıkarılamayacağı,  her  hukuk düzeninin halktan kaynaklandığı fikri yaygınlaşmaya başlamıştır.  Doğası gereği  romantik olan Alman toplumunda,52 sözü edilen üst kültürden kaçıp milli benliğine geri dönme refleksi çok yoğun hissedilmiş, hukuk teorilerine                                                  49 Haase/Keller, s. 54 50 Zweigert/Kötz. Çev: Tony Weir, s. 137, 138; Oğuz, s. 191, 192 51 Szerb, s. 381-384 52 Szerb, s. 382   849Hukuk Çevreleri Ayrımında...             Ankara Üni. Hukuk Fak. Dergisi, 65 (3) 2016: 837-891  de  yansımıştır.  Friedrich  Carl  von  Savigny  (1779–1861) nin  ve  onun kurucusu  olduğu  Tarihçi  Hukuk  Okulu  (Historischen  Rechtsschule) nun savunuculuğunu  yaptığı  görüşe  göre,  hukuk  düzeninin  resmi  bir  yasa koyucunun  faaliyetinden  değil,  halkın  ruhundan  (Alm.  Volksgeist) kaynaklandığı ve uzun süren bir süreçte olgunlaştığı kabul edilir. Gelenek hukuku gerçek hukuktur ve hukukun içinde barındığı yapı da toplum ve onların temsilcileri olan hukukçulardır.53   Doğu  Roma  İmparatoru  Justinianus un  derlettirdiği  Corpus  Iuris Civilis in  Digesta  (Pandect)  bölümünden  esinle  Pandekt  hukuk  bilimini kuran Tarihçi Okul a göre kodifikasyon, 19. yüzyıl Almanya sı için son derece  erkendir  ve  hatta  halkın  ruhunda  gelişen  hukuku  kesintiye uğratacağından  başlı  başına  hukuk  bilimine  aykırı,  inorganik,  keyfi  ve geleneğe zıt bir harekettir. 54 Savigny ye göre hukuk, kanun koyucunun keyfi iradesiyle değil, kendi içsel ve sessiz dinamiklerinde gelişir. Bir tolumun erken dönemlerinde hukuk, kanun biçiminde düzenlenecek teknik olgunlukta değildir. Keza toplumun çöküşe yaklaştığı dönemlerde de hukuk yaratmak için gereken uzmanlaşma eksiktir. Kanunlaştırmanın mümkün olduğu biricik evre,  teknik  olgunluğun  ve  halkın  katılımının  üst  düzeyde  olduğu  orta evredir. Savigny ye göre kendi yaşadığı dönem ise, teknik olgunlaşmanın henüz yeterli olmadığı, bir başka deyişle kanunlaştırma için gereken, içten gelen  çağrının  henüz  mevcut  olmadığı  bir  çağdır.56  Fransız  kültürüne tepkiyle, Code Civil in yer yer karmaşa görünümü arz eden sistematiğini eleştiren Tarihçi Okul, bu dönemde bir kanunlaştırma hareketine, hele de Code Civil in iktibasına şiddetle karşı çıkmıştır.58 Savigny, Cermen hukukunun, halkın ruhundan gelen gelenek hukuku kavramıyla bağdaştığını kabul etmekle birlikte, tamamen Roma hukukuna odaklanmış  ve  Roma  hukukunun  kaynağı  olarak  da  Ortaçağ da  yerel hukukların  yanında  uygulanarak  aldığı  şekil  olan  usus  modernus pandectarum u  değil,  antik  formu  olan  Corpus  Iuris i  temel  almıştır. Savigny nin bu yaklaşımı farklı disiplinlerdeki Alman çağdaşlarının eserleri                                                  53 Haase/Keller, s. 48; Oğuz, s. 192; Zweigert/Kötz. Çev: Tony Weir, s. 138, 139  54 Zimmermann, Law of Obligations, s. 10 55 Davran, s. 174 56 Stein, s. 117 57 Oğuz, s. 127 58 Zweigert/Kötz. Çev: Tony Weir, s. 139 850Ankara Üni. Hukuk Fak. Dergisi, 65 (3) 2016: 837-891                                                   Güven ve  eylemleriyle  de  örtüşür.  Tıpkı  arkeoloji  de  Winckelmann ın  (1717  – 1768), felsefede Herder (1744 – 1803) ve Wilhelm von Humbolt un (1767 – 1835), edebiyatta Schiller (1759 – 1805) ve en önemlisi Goethe nin (1749 – 1832) yaptığı gibi Savigny de antik uygarlıkların mükemmelliği fikrini kabul etmiş ve kültür kavramına yöreyi, plastik sanatları ve tarihi katarak hümanist bir  eğitim  idealine  inanmıştır.  Aydınlanmacı  eğitim  idealinde  insanlığa yararlı olabilmek için kültürlü olma amacı yatar. Tam tersine Savigny nin dahil  olduğu  çağdaş  hümanist  eğitim  idealine  göre  ise  yararlı  olmaktan ziyade zengin ve uyumlu kişiliğimizi oluşturmak için kültürlü oluruz. Bu kültür kavramı akılcı değil; yerel, sanatla iç içe ve tarihseldir.59  Tarihçi Pandektist Okul un çıkış noktası her halkta ve çağda geçerli olan genel ilkelerin dayandığı akılcı hukuk değil, Roma hukukudur. Roma hukukunun  kavramlarını  düzenleyip  sıralamak  ve  şematize  etmek  başta gelen  hukuk  metodudur.60  Buna  karşılık,  akılcı  felsefeden  çıkarımlara dayanarak genel ilkelere ve bu genel ilkelerden de sistematik bir hukuk düzenine ulaşan Pufendorf, Thomasius ve Wolff unki kadar katı olmasa da, pandektistler de son derece dogmatik ve soyut bir metot izlemiştir. Böylece hukuk uygulamasını, belli başlı ilkelerden yola çıkan teknik bir süreç olarak görmüşlerdir. Burada pratik akıl yürütme değil katı biçimde teorize edilmiş kavramlar söz konusudur. Bu denli teorik yönü ağır basan bir hukuki akıl yürütme  metodunun  diğer  ülkelerde  değil  Almanya da  ortaya  çıkması tesadüf  değildir.  Fransa  ve  İngiltere deki  örgütlenmiş  hukuk uygulayıcılarının  yerine,  akademisyenlerce  baskı  altına  alınmış  Alman hukuk yaşamı, diğer taraftan da hala güçlü bölgesel yönetimlerin etkisiyle bir türlü bütünleşememiş bir görünüm sergilemekte idi.62 Birleşik ve güçlü bir hukuk uygulamasının bulunmadığı bu düzende; hukukun katı bilimsel gelişimi  pratik  gelişiminin  önünde  gitmiş;  Almanya  genelinde  hukukun kuramsal bakımdan bütünleşmesinin önü açılmıştır.   Ne var ki, paramparça bir hukuk uygulamasının hüküm sürdüğü 19. yüzyıl Almanya sında hukukun birleştirilmesi siyasal veya teorik olmanın dışında  pratik  bir  zorunluluktu.  Farklı  bölgelerde  farklı  hukukların                                                  59 Szerb, s. 408; Zweigert/Kötz. Çev: Tony Weir, s. 140  60 Oğuz, s. 193 61 Bkz. yuk.: II. C. Aydınlanma Felsefesi ve Ulusal Kodifikasyonlar 62 Zweigert/Kötz. Çev: Tony Weir, s. 140, 141   851Hukuk Çevreleri Ayrımında...             Ankara Üni. Hukuk Fak. Dergisi, 65 (3) 2016: 837-891  uygulandığı 1890 yılında, ülkenin yaklaşık %30 unu kapsayan bir kesiminde hala Ortaçağ daki gibi Ius Commune (Gemeines Recht) hüküm sürmekteydi. Bu dönemde ülkede, sözgelimi ölüme bağlı halefiyet ile ilgili sayısı yüze yakın  farklı  düzenleme  vardı.63  Zaten  profesör  Anton  Friedrich  Justus Thibaut  (1772  –  1840)  1811  yılında   Almanya da  Genel  bir  Medeni Kanunun Gerekliliği (Notwendigkeit eines allgemeinen bürgerlichen Rechts in Deutschland)  eseriyle, kodifikasyon düşüncesini dile getirmiş, bunun için  de  Code  Civil in    model  alınması  gerektiği  fikrini  ileri  sürmüştür. Savigny nin  etkisiyle  bu  düşünce  uzun  süre  baskılanmışsa  da;  gelişen ekonominin, makineleşme ile hızlanan üretim sürecinin, şehirleşmenin ve bunların sonucunda yükselen burjuva sınıfın açık pazara ilişkin talebi gibi gerekler  karşısında  durulamamış,  19.  yüzyılda  çeşitli  kanunlaştırmalara başlanmıştır. 1848 yılında Kıymetli Evrak Kanunu, 1861 yılında ise Genel Ticaret  Kanunu  hazırlanarak  tüm  Almanya da  bu  alanlarda  birlik sağlanmıştır. 1871 yılında Bismarck ın öncülüğünde siyasi birliğe ulaşılmış ve önce mahkemeler sistemi birleştirilmiş, ardından medeni usul hukuku ve iflas hukukunu bileştiren kanunlar yürürlüğe girmiştir.64  1874 yılında ise genel bir medeni kanun için çalışmalara girişilir. En önemli  figürleri  Gottlieb  Planck  (1824-1910)  ve  dönemin  önemli pandektistlerinden Bernhard Windscheid (1817–1892) olan birinci komisyon 1887 de ilk taslağı hazırlamıştır.  Pandekt hukuk biliminin ürünü olan bu tasarı, soyut kavramcılıktan kaynaklanan fazlasıyla skolastik dili ve yapısı, ukalalığa  kaçan  öğretisel  tarzı  ve  karmaşık  atıflar  sistemi  nedeniyle eleştirilmiştir. Cermen kökenli hukuk geleneğini devre dışı bırakıldığı ve sözleşme  özgürlüğünün  ekonomik  açıdan  zayıf  taraf  aleyhine  sonuçlar doğurabileceği yönünde eleştirilerin de birleşmesi ile ikinci bir komisyon kurulmasına karar verilmiştir. Ancak bu komisyon da tasarının sadece diliyle ilgili düzeltmeler ve bireyci sistematiğe az da olsa sosyalist bir nitelik katan değişiklikler  yaparak  ikinci  bir  tasarıyı  yasama  organına  sunmuştur.  Bu ikinci tasarının kabul edilmesiyle Alman Medeni Kanunu (Bürgerliches Gesetzbuch – BGB) 1 Ocak 1900 tarihinde yürürlüğe girmiştir.66                                                   63 Zimmermann, s. 4 64 Zweigert/Kötz. Çev: Tony Weir, s. 141; Zimmermann, s. 5-7  65 Bürgerliches Gesetzbuch, 18. August 1896 (RGBl. S. 195) 66 Zweigert/Kötz. Çev: Tony Weir, s. 142; Zimmermann, s. 7  852Ankara Üni. Hukuk Fak. Dergisi, 65 (3) 2016: 837-891                                                   Güven Diğer devletlerin medeni kanunlarından bir hayli geç bir tarihte nihayet yürürlüğe giren BGB ile birlikte, günümüze gelinceye kadar gelen süreçte; ulusal  kanunlar  milli  ruhun  temsilcisi  olarak  görülmüş,  akademisyenler çabalarını  bu  kanunları  keşfetmeye  ve  bunlara  dayalı  olarak  verilen mahkeme  kararlarını  analiz  etmeye  kanalize  etmiş  ve  böylece Zimmermann ın  belirttiği  gibi  ulusal  kanunların  yürürlüğe  girmesinden önceki  Avrupa  hukuk  biliminin  birliği  unutulmuştur.67  Ortak  hukuk (gemeines Recht) hem uygulama hem de öğreti açısından artık bir hukuk kaynağı değil, birincil kaynak olan BGB nin anlaşılması için bir araç olarak kabul  görmeye  başlamış,  zaman  geçtikçe  ortadan  kaybolmuştur.68  Ulusdevletlerin yapısını temsil eden  tek ulus, tek hukuk  fikri tam anlamıyla kabul görmüştür. Modern hukuktaki hukuk tarihi disiplini ise artık hukuk uygulamasından  uzak,  başlı  başına  bir  disipline  dönüşmüştür.69 Uygulayıcıların  hukuku  üzerine  yorum  yaparken  bir  taraftan  da  hukuk öğretimi yoluyla daha adil bir hukuk arayışını destekleyen ve yeni hukuk modellerini  öneren  üniversitelerin  rolü,  artık  yeni  hukuk  metinlerini yorumlamayla sınırlandırılmıştır. Öğreti bundan böyle, hukukun toplumsal davranış normlarıyla ilgili uluslarüstü bir disiplin olduğu gerçeğini göz ardı ederek, kendi milli hukukunun çatısı altına sığınır olmuştur.70   III. ALMAN MEDENİ KANUNU (BÜRGERLICHES GESETZBUCH – BGB) A. ALMAN MEDENİ KANUNU NUN TEMEL ÖZELLİKLERİ Gustav  Radbruch un  (1878–1949)  deyişiyle   BGB,  20.  yüzyılın yükselen temposundan çok, 19. yüzyılın yavaşlayan ritmidir. . Gerçekten de BGB, 19. yüzyılın sonlarında gelişen ticaret ve sanayinin, özellikle de sanayi işçilerinin yerleşmesi sonucu yükselen kentsel nüfusun etkisiyle ortaya çıkan sosyal değişimleri hiç dikkate almamıştır. Kanunun model aldığı insan tipi sanayi  işçisi  veya  küçük  zanaatkârlar  değil;  sağlam  ticari  muhakeme yeteneğine  sahip  zengin  girişimciler,  mülk  sahipleri  ve  üst  düzey                                                  67 Bkz.: Zimmermann, Reinhard. (2005) Characteristic Aspects of German Legal Culture, içinde Zekoll, M./Reimann, J. (ed.),  Introduction to German Law. (2. Bs.) Lahey: Kluwer Law International, s. 8, 9 68 Hager, s. 44 69 Zimmermann, s. 8, 9 70 David/Brierley, s. 51, 52   853Hukuk Çevreleri Ayrımında...             Ankara Üni. Hukuk Fak. Dergisi, 65 (3) 2016: 837-891  memurlardır.  Ulus-devlet  niteliğindeki  Alman  İmparatorluğu  ile  otoriter Prusya nın tutucu karakterinin yönlendirdiği BGB, büyük burjuva sınıfının talep ettiği sözleşme, girişim ve rekabet özgürlüğü gibi temellere dayanır. İçerdiği ilkelerin dayanakları oldukça muhafazakâr ve liberal temellerdir. Aydınlanma  Çağı nın  etkisinde  kalan  Codex  Maximilianeus  Bavaricus Civilis, Avusturya Medeni Kanunu veya Prusya Genel Memleket Kanunu gibi BGB de bu kanunlardan neredeyse 100 yıl sonra gelmesine rağmen toplumu modernize edip birleştirmeye çalışan aydınlanmacı, reformcu bir devlet  otoritesinin  ürünüdür.71  Toplumsal  gerçeklikle  hukukun,  Fransa örneğindeki kadar örtüştüğü söylenemez. 72 BGB biçim ve dil itibariyle Alman hukuk geleneğinin tipik özelliklerini yansıtır.  Pandekt  hukuk  biliminin  bir  ürünü  olarak  kesin,  soyut  hukuki düşünce yöntemiyle biçimlenmiştir. Teknik açıdan sağlam, katı; öğretisel ve entelektüel olgunlukla yazılmış bir eserdir. Okuyanı eğitme ve anlaşılır olma özelliklerini feda etme pahasına, açık ve somut düzenlemelerden kaçınarak soyut  kavramlar  kullanır.  Böylece  BGB  hukukçu  olmayanları  ve  hatta yabancı  hukukçuları  zorlayan,  sadece  uzun  süre  üzerinde  uzmanlaşan hukukçulara  hitap  eden  bir  kanundur.  Yasa  koyucunun  amacının olabildiğince  anlaşılır  ve  yurttaşların  kalbine  seslenen  kanunlar  yapmak olduğunu  vurgulayan  Eugen  Huber in  kaleme  aldığı  İsviçre  Medeni Kanunu ile taban tabana karşıt bir amaçla yazılmıştır.  Anlatım olanaklarını genişletmek için Stendal ın her gün bir maddesini okuduğu söylenen ve Paul Valéry nin  Fransız edebiyatının en büyük eseri  dediği Fransız Code Civil i gibi öz bir üsluba sahip olduğu da söylenemez.74 Bu eksikliklerine karşılık açık, kesin ve eksiksiz olmayı amaçlayan BGB; cümle yapılarıyla her zaman ispat  yükünün  kimin  üzerinde  olduğunu  belirtmiş,  tekrarları  kanun  içi atıflarla engellemiş, aynı terimi tek ve aynı anlamda kullanmıştır. Birçok hüküm ancak diğer hükümlerle birlikte okunduğunda anlamlandırılabilir.75  Sözgelimi BGB deki temsile ilişkin 164 numaralı maddeye göre:   (1) Bir kimsenin kendi temsil yetkisinin kapsamı içinde temsil olunan                                                  71 Zweigert/Kötz. Çev: Tony Weir, s. 137 72 Devrim yoluyla yaratılan, özgürlükçü ve eşitlikçi temeller üzerine kurulan Code Civil in yapıldığı dönemde sosyal gerçeklerle toplum anlayışı birbirine uyumludur. Bkz.: Oğuz, s. 124 73 Zweiger/ Kötz, s. 169 74 Zweiger/ Kötz, s. 88; Zimmermann, s. 9 75 Zweigert/ Kötz. Çev: Tony Weir, s. 145; Zimmermann, s. 9, 10 854Ankara Üni. Hukuk Fak. Dergisi, 65 (3) 2016: 837-891                                                   Güven adına  bulunduğu  irade  beyanı,  etkisini  doğrudan  doğruya  temsil  olunan üzerinde doğurur. Temsil olunan adına işlem yapıldığının açıkça belirtilmesi veya olayın koşullarından bu anlamın çıkması mümkündür. (2)  Başkası  adına  işlem  yapma  iradesinin  anlaşılamadığı  durumda, temsilcinin  bu  işlemi  kendisi  adına  gerçekleştirme  iradesinin  olmaması dikkate alınmaz. (3) …  76   2.  fıkradaki tek  bir  cümlede  birbirine  kenetlenmiş  ifadelerle, soyut, genel  bir  kural  verilmiş;  temsilcinin  temsil  iradesinin  anlaşılamadığı durumda, hukuki işlemin kendisini bağlayacağı hükme bağlanmıştır. Temsil iradesinin  nasıl  anlaşılacağı  problemi  için  ise  ilk  fıkranın  2.  cümlesine gitmek gerekecektir. Buna göre temsil iradesinin açıkça belirtilmesi veya bunu belli edecek eylemlerin varlığı yeterlidir.77  Aynı konu Türk Borçlar Kanunu ndaki 40. maddede ve mehaz İsviçre Borçlar Kanunu nda ise tek bir fıkradan çıkarılabilecek şekilde, daha da açık bir ifade ile hükme bağlanmıştır:   … (2) Temsilci, hukuki işlemi yaparken bu sıfatını bildirmezse, hukuki işlemin sonuçları kendisine ait olur. Ancak karşı taraf bir temsil ilişkisinin varlığını  durumdan  çıkarıyor  veya  çıkarması  gerekiyorsa  ya  da  hukuki işlemin  temsilcisi  veya  temsil  olunanlardan  biri  ile  yapması  farksız  ise, hukuki işlemin sonuçları doğrudan doğruya temsil olunana ait olur. (3) …  Yapısı ve sistematiği açısından da BGB nin Pandekt hukuk biliminin eseri  olduğu  söylenebilir.  Roma  hukukundaki  Institutiones  sistemine dayanarak, sırasıyla borçlar, eşya, aile ve miras hukuku şeklinde yapılan sınıflandırmanın en başına doğal hukuk doktrini etkisiyle bir de genel kısım                                                  76 (1) Eine Willenserklärung, die jemand innerhalb der ihm zustehenden Vertretungsmacht im Namen des Vertretenen abgibt, wirkt unmittelbar für und gegen den Vertretenen. Es macht keinen Unterschied, ob die Erklärung ausdrücklich im Namen des Vertretenen erfolgt oder ob die Umstände ergeben, dass sie in dessen Namen erfolgen soll. (2) Tritt der Wille, in fremdem Namen zu handeln, nicht erkennbar hervor, so kommt der Mangel des Willens, im eigenen Namen zu handeln, nicht in Betracht. 77 Haase/Keller, s. 83   855Hukuk Çevreleri Ayrımında...             Ankara Üni. Hukuk Fak. Dergisi, 65 (3) 2016: 837-891  eklenmiştir.78  Gaius tan gelen, insanlara (ius quod ad personas pertinent) ve mallara  (ius  quod  ad  res  pertinent)  79  ilişkin  hukuk  ayrımına  bağlı kalınmıştır.80 Bunun yanında iura in rem ve iura in personam biçimindeki, sırasıyla ayni haklar ve kişisel haklar ayrımına bağlı kalınarak eşya hukuku ile  borçlar  hukuku  da  birbirinden  ayrılmıştır.  Böylece  kitaplara  ayrılma biçimi bakımından da yine Pandekt hukukunun etkisi hissedilir. Nitekim BGB deki  bu  ayrım,  söz  konusu  etkiyi  çağrıştıracak  şekilde,  ‘Modern Pandekt Sistemi  biçiminde isimlendirilmektedir.81   Anglo-Amerikan  hukukundaki  yaklaşımdan  farklı  olarak;  konularına göre farklı kavramlar, doğurdukları hukuki sonuçlar aynı hukuki işlemden kaynaklansa  da  farklı  bölümlerde  hükme  bağlanır.  Sözgelimi  satım sözleşmesinden doğan satıcının malı teslim borcu ‘Borçlar Hukuku  isimli 2. kitapta, malın mülkiyetinin alıcıya hangi andan itibaren geçeceğine ilişkin mülkiyetin  kazanılması  meselesi  ise  ‘Eşya  Hukuku   isimli  3.  kitapta düzenlenmiştir. Anglo-Amerikan hukukunda ise bu problemlerin hepsi satım hukuku adı altında bir başlık altında incelenir.82 Kural olarak bir teslime veya ayni sözleşmeye gerek kalmaksızın, sadece bir borçlar hukuku sözleşmesi ile mülkiyetin  devredilebildiği  Fransız  Code  Civil in  de,83  BGB den  farklı olduğunu söylemek gerekir.  Bundan başka BGB, haksız fiiller hukukunda hiçbir zaman bir kimsenin verdiği zarardan sorumlu olacağına dair genel bir ilkenin benimsenmediği, münferit haksız fiil tiplerinden oluşan Roma hukukundan tam anlamıyla ayrılmamıştır.  Fransız  Code  Civil indeki  gibi  tüm  haksız  fiil  hukukunun genel  nitelikte  hükümlere  dayandırılması  tartışılmışsa  da  bu  fikir  kabul görmemiş, 823. maddedeki iki ayrı kural ve 826. madde ile birlikte üç ayrı haksız fiil tipi düzenlenmiştir.84                                                   78 Karadeniz Çelebican, s. 119. Eşya hukukunun aile ve miras hukukundan önceki sıraya koyulması eleştirilere hedef olmuştur. İsviçre Medeni Kanunu nda bu eleştiriler dikkate alınarak kişiler hukukunun ardından eşya hukuku yerine aile ve miras hukuku kısımları konumlandırılmıştır. Bkz. Davran, s. 177 79 Roma hukukundaki bu ayrımda res (tr. mal), modern hukuktakinden geniş biçimde borçlar, eşya ve miras hukukunu kapsayacak şekilde ele alınmıştı. Bkz.: Karadeniz Çelebican, s. 117 80 Karadeniz Çelebican, s. 117-120; Zimmermann, s. 10 81 Küçük, s. 121 82 Zweigert/Kötz. Çev: Tony Weir, s. 145 83 Oğuz, s. 127 84 Zweigert/Kötz. Çev: Tony Weir, s. 597, 599 856Ankara Üni. Hukuk Fak. Dergisi, 65 (3) 2016: 837-891                                                   Güven ‘Genel Kısım  da Pandekt hukuk biliminin mirasıdır. Soyut ve genel kavramlara  yer  verilen,  BGB yi  özellikle  hukukçu  olmayanlar  için anlaşılması  oldukça  zor  bir  kanun  haline  getiren  niteliklerinden  biridir. Kanunda sözgelimi borçlar hukukuna ilişkin bir kurumla ilgili hükümler araştırıldığında,  bu  kurumla  ilgili  olabilecek  birçok  kavram  için  bir  de ‘Genel  Kısım a  göz  atmak  gerekecektir.  Bu  nedenle  hukukun  ulaşılmaz kılınması  da  ‘Genel  Kısım ın  içermesinin  dezavantajlarındandır.85  Türk Medeni Kanunu nda ve mehaz İsviçre Medeni Kanunu ndaki yedi maddeden oluşan ‘Başlangıç  kısmında hakların kullanılması ile ilgili genel ilkeler, yorum kuralları, örf ve adet hukuku, ispat yükü düzenlenirken; BGB Genel Kısım da ise bunun yerine tüm özel hukuka ilişkin bazı temel kurumlar yer alır.86  Gerçek  kişiler,  tüketici,  tüzel  kişiler  ve  bunun  altında  derneklerle vakıflar,  eşya  ve  hayvanların  hukuki  statüsü,  zamanaşımı,  teminat  gibi birçok genel kavram için buraya müracaat etmek gerekecektir.  Prusya Genel Memleket Kanunu nun aksine BGB, eksik bırakmayacak biçimde  bütün  somut  hayat  olaylarını  düzenleme  iddiasında  bir  kanun değildir.87  Keza  öğretiye  yaklaşımı  da  yine  Prusya  Kanunu nun  aksine kucaklayıcıdır. BGB, özel hukuktaki siyasi ve teknik unsurların birbirinden ayrıldığının ayırdına varmış bir kanun koyucunun eseridir. Hukuki işlem ehliyeti,  sözleşme  gibi  temel  kavramlar  hakkında  tanımlar  vermekten kaçınmış,  halihazırdaki  düzenleme  gereği  aşikar  olan  hukuki  sonuçlar hakkında  gereksiz  yere  tekrar  hüküm  getirilmemiştir.  Sözgelimi,  üç  tip ‘yanılma   biçimi  düzenlenmiş  ve  bunların  iradeyi  bozduğu  hükme bağlanmışken;  bir  de  bu  üç  tip  yanılma  içinde  bulunmayan  ‘saikte yanılmanın  iradeyi bozmayacağı ayrıca belirtilmemiştir.  Arı kolonisinin uçup gitmesi sonucu mülkiyetinin kaybedilmesini  düzenleyen 961. madde gibi  birkaç  hükmün  haricinde,  kanunun  genelinde  soyutlamalar  içeren hükümler  baskındır.88  Türk  hukukundaki  iyi  niyet  kuralının  yansımaları olarak görülebilecek 138. madde (gute Sitten) ve 242. madde (Treu und Glauben)  gibi  genel  davranış  kuralları  ile  de  soyutlama  sürdürülmüştür.                                                  85 Haase /Keller, s. 55; Zimmermann, s. 10 86 Zweigert/Kötz. Çev: Tony Weir, s. 146 87 BGB yi hazırlayan komisyonun amacı göz önüne alındığında aslında BGB nin de soyut hükümlerle tüm hayat olaylarını düzenleme kaygısıyla yazıldığı, von Gierke nin deyişiyle soyut kazuistik yöntem izleyen bir kanun olduğu da savunulabilir. Ancak bu yöntem Prusya Kanunu na kıyasla daha başarılı biçimde uygulanmıştır. Bkz.: Davran, s. 178  88 Zimmermann, s. 17, 18   857Hukuk Çevreleri Ayrımında...             Ankara Üni. Hukuk Fak. Dergisi, 65 (3) 2016: 837-891  BGB nin beş ayrı devlet rejiminde uygulanmaya devam etmesinin nedenini de, politik açıdan nötr tutumuna ve soyut yöntemine bağlamak yanlış olmaz. Gerçekten  de  BGB,  Alman  İmparatorluğu nun  ardından  Weimar Cumhuriyeti  döneminde  ve  onu  izleyen  Nazi  Almanya sında,  Doğu Almanya da  ve  Alman  Federal  Cumhuriyeti nde;  mahkemelerin  devlet ideolojisine  uygun yorum  faaliyetlerinin yardımıyla  uygulanmaya  devam etmiştir.89   BGB Genel Kısım da düzenlenen kurumlardan özellikle hukuki işlem kurumu (Rechtsgeschäft, § 104 vd. BGB), kanunun soyutlama çabasına bir örnektir. BGB de herhangi bir tanımı yer almayan Rechtsgeschäft, en az bir irade açıklamasından oluşan ve hukuken sonuç bağlanmış bir olay olarak anlaşılabilir. Bu kapsama fesih, ödül vaadi, vasiyetname düzenlemesi gibi tek  taraflı  irade  beyanları  girdiği  gibi;  iki  ya  da  daha  çok  taraflı  irade beyanları, bir başka deyişle sözleşmeler de girebilir. Alman hukukunda bir ayni hakkın devri ya da yaratılması için gerekli olan reel sözleşme, evlat edinme  sözleşmesi,  yetkili  makamlar  önünde  yapılan  evlenme  töreni sırasında  eşler  arasında  gerçekleşen  anlaşma,  bir  ticaret  şirketindeki hissedarların sermaye artırım kararı gibi başka pek çok olay da sözü edilen Rechtsgeschäft kapsamına dahildir.90 Yanılma, aldatma, korkutma gibi irade bozuklukları sonucu sözleşmenin iptal edilebilirliği (§ 119 vd. BGB); temsil (§ 164 vd. BGB)  gibi birtakım kurumlar da yine tüm özel hukuk sahasında uygulama alanı bulacak olan genel kısımda, Rechtsgeschäft başlığı altında yer alır. Ancak bir görüşe göre bunlar esas itibariyle yalnızca sözleşmeler hukukuna  uygulanmalı,  Rechtsgeschäft  kapsamına  giren  diğer  hukuki olaylara  ise  niteliği  uygunsa  uygulanmak  üzere  yargıcın  takdirine bırakılmalıdır. 91 B.  ALMAN MEDENİ KANUNU NUN GEÇİRDİĞİ DEĞİŞİKLİKLER Yürürlüğe girdiği dönemde birkaç on yıldır hâlihazırda tartışılmakta olan  sosyal  adaletle  alakalı  yönelimleri  hiç  dikkate  almayan  ve  çağının sosyal  özelliklerini  ataerkil  düzenlemeleriyle  yansıtan  BGB,  bu  nedenle ilerleyen yıllarda değişikliklere tabi tutulmuştur. Özellikle aile hukukunda,                                                  89 Haase/Keller, s. 53; Zimmermann, s. 33, 34 90 Zweigert/Kötz. Çev: Tony Weir, s. 146; Haase/Keller, s. 66 91 Zweigert/Kötz. Çev: Tony Weir, s. 147 858Ankara Üni. Hukuk Fak. Dergisi, 65 (3) 2016: 837-891                                                   Güven günümüzde artık değişikliğe uğramayan neredeyse hiç hüküm kalmadığı söylenebilir. Örneğin evlilik dışı çocuklara karşı ayrımcı tutum terkedilmiş, boşanma sebebi olarak kusur ilkesi yerine evlilik birliğinin sarsılması ilkesi kabul  edilmiş,  trans  bireylerin  hukuki  durumu  iyileştirilmiştir.92  Bunun dışında, 1949 yılında yürürlüğe giren Federal Anayasa daki (Grundgesetz - GG)  cinsler  arasındaki  eşitliğe  ilişkin  hükümler  de,  Federal  Anayasa Mahkemesi  (Bundesverfassungsgericht) nin  verdiği  kararlar  neticesinde BGB deki aile hukukuna ilişkin pek çok maddede değişikliğe gidilmesine neden olmuştur. Federal Anayasa daki hükme göre (Md. 117/1 GG), 1953 yılından sonra, cinsler arası eşitliğe (Md. 3/2 GG) aykırı kanun hükümlerinin yürürlükten kaldırılacağı öngörülmüştür. Bu doğrultuda 1957 yılında  Eşit Haklar  Kanunu 93  yürürlüğe  girmiş,  aile  hukukunda  ciddi  değişikler meydana  gelmiştir.94  Bu  kanunda  muhafaza  edilen  kocanın  evlilik birliğindeki  birincil  konumu  ise  1959  yılında  Federal  Anayasa Mahkemesi nin  anayasaya  aykırılık  tespit  ettiği  kararı  ile  yürürlükten kalkmıştır.95  Aile hukukuna ilişkin BGB 4. kitap dışındaki kısımlar bu kadar yoğun bir değişime uğramamıştır. Yine de hayvanların eşya olarak kabul edilmediği düzenlemesi, kira ve iş sözleşmeleri ile paket tur sözleşmeleri hakkında yeni düzenlemeler  BGB  içindeki  değişiklere  örnek  gösterilebilir.  Ancak  esas olarak BGB nin dışında, ayrı ayrı özel kanunlarla ikincil bir özel hukuk alanı ortaya çıkması dikkat çekicidir. İş hukuku, rekabet hukuku ve kira hukuku yanında tüketici hukuku da bu alanlardandır. Kanun koyucunun BGB de yeni  düzenlemelere  yer  vermek  yerine  özel  kanunlarla  düzenleme yapmasının altında, Tarihçi Hukuk Okulu na kadar giden, sistematik bütünü koruma düşüncesinin yattığı söylenebilir.96  BGB deki değişiklikler ve BGB dışındaki özel kanunlar dışında Federal Yüksek Mahkeme (Bundesgerichtshof) başta olmak üzere mahkemelerin de, önceki  yüzyılın  bakış  açısını  yansıtan  alanlarda  kanunu  çağa  uyarlama konusunda  etkinlikte  bulunduğu  söylenmelidir.  İşçiyi  korumaya  yönelik kararlarla işverene yeni yükümlülükler getirilmiş, bunun sonucunda kanuni düzenlemeden ayrı, içtihatlardan oluşan bir iş hukuku bütünü oluşmuştur.                                                  92 Zweigert/Kötz. Çev: Tony Weir, s. 152; Zimmermann, s. 12 93 Gleichberechtigungsgesetz, 18. Juni 1957 (BGBl. I S. 609) 94 Zimmermann, s. 12, 13 95 Zweigert/Kötz. Çev: Tony Weir, s. 152  96 Zimmermann, s. 13   859Hukuk Çevreleri Ayrımında...             Ankara Üni. Hukuk Fak. Dergisi, 65 (3) 2016: 837-891  Keza kusur esasına dayanan haksız fiiller hukuku da kanuni değişikliklerin yanında  içtihatlarla  bu  ilkenin  katılığından  uzaklaşmıştır.  Teknolojik gelişimler sonucu artan kazalarla beraber; yeni kusursuz sorumluluk halleri öngören  kanunlar  ve  belli  olguları  kusur  olarak  varsayan  ve  hatta  ispat yükünü  tersine  çeviren  yargı  kararları  bunda  etkili  olmuştur.  Kişilik haklarının  korunması  ve  salt  ekonomik  zararların  tazmin  edilmesi  için mahkemelerin ortaya çıkardığı buluşlar da haksız fiil alanında kanunun çağa uyarlanmasına  örnek  gösterilebilir.97  Sözleşmeler  hukuku  ise  yargıç tarafından yaratılan hukuki enstrümanlarla karmaşık ekonomik ve sosyal problemleri çözecek biçimde içtihatlarla zenginleştirilmiştir. Buna, culpa in contrahendo gibi sorumluluğu genişletici araçlar, BGB nin genel hüküm teşkil  eden  iyi  niyet  kuralının  (Treu  und  Glauben  §  242  BGB)  yaygın uygulaması  ve  özellikle  bu  iyi  niyet  ilkesinin  şemsiyesi  altında  işlem temelinin  çökmesi  (Wegfall  der  Geschäftsgrundlage)  enstrümanı  örnek verilebilir.99  Bazı sözleşme tiplerinin ve sorumluluk tiplerinin BGB de hiç sözünün edilmemesi, bazı sözleşme tiplerinin diğer kanunlarda düzenlendikleri için şerh ve akademik incelemelerin kapsamı dışında kalması, birtakım alanlarda yargıç  tarafından  yaratılan  hukukun  kanun  hükümlerinin  fersah  fersah ötesine geçmiş olması gibi nedenlerle BGB nin ‘Borçlar Hukuku  kitabında ciddi  değişiklik  ve  eklemelerin  yapılması  tartışılmıştır.100  Nihayet  2002 yılında  BGB nin  ‘Borçlar  Hukuku   kitabı  büyük  bir  revizyona  tabi tutulmuş,  zamanaşımı,  sözleşmenin  ihlali,  satım,  kredi  ve  hizmet sözleşmeleri gibi alanlar bu reformdan etkilenmiştir. Standart Sözleşmeler Hakkında  Kanun  ve  tüketicinin  korunmasına  yönelik  daha  birçok  farklı kanun  bu  reform  ile  BGB  hükümlerinde  eritilmiştir.  Dönemin  Adalet Bakanı nın  ifadesiyle  reform   Alman  borçlar  hukukunu  uluslararası gelişmelerle aynı çizgiye getirmek ve özel hukukun avrupalıllaştırmasına bir katkı  sunmak  için   tasarlanmıştır.  Ne  var  ki  bu  reformda  BGB nin geleneksel  olarak  tutarlı  içsel  bir  yapıya  dayandığı  gerçeğinin  göz  ardı                                                  97 Zweigert/Kötz. Çev: Tony Weir, s. 149, 151 98 Whittaker/Zimmermann, s. 25, 26 99 Zimmermann, s. 14 100 Zweigert/Kötz. Çev: Tony Weir, s. 153 101 Gesetz zur Modernisierung des Schuldrechts vom 26. November 2001 (BGBl. I Seite 3138) 860Ankara Üni. Hukuk Fak. Dergisi, 65 (3) 2016: 837-891                                                   Güven edildiği yönünde eleştiriler yapılmıştır. Hatta Alman yasa koyucusunun hala sağlam ve sorumluluk sahibi bir yasa koyma faaliyetinde bulunmak için gerekli yeterliliğe sahip olup olmadığı tartışılmıştır.102  1989  yılında,  Doğu  Bloğu  ile  Batı nın  ayrışması  bakımından sembolleşen Berlin Duvarı nın yıkılması ile Doğu Almanya olarak anılan sosyalist  Alman  Demokratik  Cumhuriyeti  ile  kapitalist  Alman  Federal Cumhuriyeti  birleşmiştir.  1965  yılında  aile  hukukuna  ilişkin  bir  kanun çıkaran ve 1976 yılında yürürlüğe giren yeni bir sosyalist medeni kanunu bulunan Doğu Almanya da BGB ilga edilmiş bulunuyordu. Birleşmeyle beraber  son  derece  hızlı  ve  katı  anlaşmalara  varılmış;  serbest  piyasa ekonomisinin  gereklerine  uydurma  çabaları  doğrultusunda;  para  birimi, ekonomi ve iş ilişkileriyle ilgili düzenlemelerin ardından BGB ile birlikte tüm Batı Alman kanunları Doğu Almanya da da yürürlüğe girmiştir.104  IV.  ALMAN HUKUK BİLİMİNİN DÜNYADAKİ ETKİLERİ ve BGB NİN İKTİBASI 19. yüzyıl Tarihçi Hukuk Okulu ve Pandekt hukuk biliminin dünyada yankı bulduğu gerçektir. Fransız Code Civil i Almanya nın bazı bölgelerinde aşağı yukarı yüz yıl yürürlükte kalmış ve Alman İmparatorluk Adalet Divanı (Reichskammergericht) nın Fransız hukukunu esas alması sonucu, bu hukuk 19. yüzyıl Alman hukuk bilimine göre eritilmiş, Fransız öğretisinde etkili olmuştur.105  Fransız  Medeni  Kanunu nun  sistematiğine  uymayan  şekilde, Pandekt  öğretisinin  etkisiyle  Fransız  hukuku  ders  kitaplarında  bir  genel teoriler bölümü yer almaktadır. İngiltere de bu öğretisel etki birkaç hukuk profesörünün  eserlerindeki  yansımalar  ile  sınırlı  kalmıştır.  Brezilya  ve Portekiz, medeni kanunlarına bir genel kısım dahil ederek BGB yi takip etmişler, yeni Hollanda Medeni Kanunu da kısmen böyle bir yol izlemiştir.106 İtalya da ise hukuk doktrini 19. yüzyılın sonlarına doğru Fransızca eserlerin çevirilerinin  egemenliğinden  sıyrılıp  Alman  hukuk  biliminin  etkisine girmiştir.  Günümüzde  hala  İtalyan  hukukunda,  yargı  kararlarına  yönelik eleştirel çalışmaların eksikliği ve katıksız kuramsal düşünce tarzı ile bu etki                                                  102 Zimmermann, s. 14, 15, 16 103 Zimmermann ,33, 34 104 Zweigert/Kötz. Çev: Tony Weir, s. 153 105 Oğuz, s. 149 106 Zweigert/Kötz. Çev: Tony Weir, s. 147, 148   861Hukuk Çevreleri Ayrımında...             Ankara Üni. Hukuk Fak. Dergisi, 65 (3) 2016: 837-891  gözlenebilmektedir.107 Avusturya  hukuku  1848  yılından  itibaren  özellikle toprak reformları ile bir dönüm noktası yaşamış ve Pandekt hukuk bilimine yönelmiştir. Bu tarihten beri Alman hukuk bilimiyle sıkı ilişki içinde olmuş ve Avusturya Medeni Kanunu nda bir  genel bölüm  olmadığı halde tıpkı Fransa da olduğu gibi ders kitaplarına hep bir genel bölüm eklenmiştir.108 İsviçre Medeni Kanunu nun BGB ye benzer bir genel bölüm içermemesine karşılık Pandekt hukuk bilimini takip ederek kişiler, aile, miras, eşya ve borçlar  kanunu  biçiminde  bölümlere  ayrıldığı  gözlenir.  Borçlar  hukuku kısmının BGB nin aksine en sonda oluşu ise İsviçre Borçlar Kanunu nun Medeni Kanun dan daha eski bir tarihte ayrı bir kanun olarak yürürlüğe girmesine bağlanabilir.109  Ancak BGB nin bütün bir kanun olarak iktibası konusunda bu kadar yaygın bir etkinin gözlemlenmesi mümkün değildir. Sofistike yapısı ve soyut dili nedeniyle, Alman hukuk öğretisinin bir yapıtı olarak görülmüş, ülkeler bu kadar milli ve doktrinel özellikleri ağır basan bir kanunu iktibas etmekte çekingen davranmış, kanunun kendi sosyal koşullarında başarıya ulaşacağı konusunda  şüpheye  düşmüşlerdir.  Bunun  dışında,  kodifikasyon hareketlerinde Batı Avrupa ülkeleri arasında çok geç kalan Almanya nın kanunlaştırması, gelişmiş birçok ülke bu tarihte zaten medeni kanunlarını oluşturduklarından oldukça geç bir tarihe denk gelmiştir.110   Uzakdoğu da çeşitli derecelerde BGB nin iktibasından söz edilebilir. Çin  ve  Tayland da  kısmi  olarak  aile  ve  miras  hukukları  konusunda; Japonya da ise daha genel biçimde tüm BGB nin ve hatta Alman Medeni Usul Kanunu (Zivilprozessordnung) nun iktibas edildiği görülür. Keza Doğu ve Güneydoğu Avrupa da Macaristan, eski Çekoslovakya ve Yugoslavya da ve bunların yanı sıra Baltık ülkelerinde etkili olduğu söylenebilir. Alman hukuk  teorisinin  ve  BGB nin  en  çok  etkili  olduğu  ülkelerden  biri  de Yunanistan dır. 19. yüzyılda Osmanlı İmparatorluğu ndan ayrıldıktan sonra, Yunan  hukukçular  Osmanlı  egemenliği  altında  da  kendilerine  uygulanan Bizans  hukukuna  yönelmişlerdir. Ancak  bağımsızlıklarını  kazanmalarının ardından,  Bizans  döneminde  Corpus  Iuris  Civilis  üzerinde  yapılan                                                  107 Zweigert/Kötz, s. 103 108 Oğuz, s. 220, 221 109 Zweigert/Kötz. Çev: Tony Weir, s. 172 110 Zweigert/Kötz. Çev: Tony Weir, s. 154 862Ankara Üni. Hukuk Fak. Dergisi, 65 (3) 2016: 837-891                                                   Güven değişiklerle birlikteki haline değil, Justinianus döneminde yürürlükte olan orijinal Corpus Iuris e eğilmişlerdir. Yunanistan a hukuki danışmanlık yapan alman  profesörlerin  ve  Almanya da  eğitim  görmeye  başlayan  Yunan hukukçuların etkisiyle; 1946 tarihli Yunan Medeni Kanunu, Roma hukukuna en yakın hukuk olmasının da etkisiyle BGB nin özelliklerini taşır. Genel Kısım  içermesi  ve  kanundaki  bölümlerin  sıralanış  biçiminin  yanı  sıra, içeriğiyle de BGB nin yoğun etkisini hissettirir. Ancak dil ve kavramlar bakımından İsviçre Medeni Kanunu ndan da etkilendiği söylenmelidir.111  V. ALMAN HUKUKU NUN GENEL YAPISI  A. FEDERAL YAPI Almanya da  federal  yapının  benimsenmesinin  sebebi,  hem  Alman İmparatorluğu nun kuruluşunda rol oynayan çoğulculuk ve teklik anlayışları arasında bir orta yol bulma çabasına; hem de çok daha sonra II. Dünya Savaşı nın ardından ortaya çıkan siyasi tabloya bağlanabilir. 300 farklı yerel yönetim  biriminden  oluşan  Kutsal  Roma-Cermen  İmparatorluğu nun parçalanmış görünümü ile Fransız Devrimi nden çıkıp tüm Avrupa yı saran ulus  olma  bilincinin  getirdiği  birlik  düşüncesi  arasında  kalan  bir  model olarak  federasyon  seçilmiş,  1871 de  kurulan  Alman  İmparatorluğu nun devlet  yapısı  olarak  benimsenmiştir.112  Ayrıca  II.  Dünya  Savaşı  sonrası savaşı kazanan devletler tarafından dört parçaya ayrılan Almanya da bozulan kamu düzenini kurabilmek için yetkilerin federe devletlere paylaştırılması gerekmiştir.113  Federal yapı, kamusal yetkinin kullanılmasının bir federal devlet ile federe  devletler  (Länder)  arasında  paylaştırılmasına  dayanır.114  Federal Anayasa da (Grundgesetz  - GG) belirtilen sınırlar içinde, her bir federe devlet kendi devlet organlarını oluşturur.115 Her birinin kendi yasama organı (Landesparlament)  ve  anayasası  (Landesverfassung)  vardır. Ancak  genel olarak yasama söz konusu olduğunda belli istisnalar hariç federasyon baskın konumdadır.  (Md.  30  GG)  Federal Anayasa da  açıkça  federal  hukukun, federe devlet hukukunun üstünde olduğu düzenlenmiştir. (GG md. 31) Ancak                                                  111 Zweigert/Kötz. Çev: Tony Weir, s. 155, 156 112 Hailbronner/ Kau, s. 59  113 Hailbronner/ Kau, s. 53 114 Haase/Keller, s. 268 115 Hailbronner/Kau, s. 60   863Hukuk Çevreleri Ayrımında...             Ankara Üni. Hukuk Fak. Dergisi, 65 (3) 2016: 837-891  yürütmeye gelindiğinde, dışişleri ve savunma siyaseti gibi çok sınırlı konular haricinde federe devlet uygulaması ağır basmaktadır.116  Dikey  yetki  dağılımı  (vertikale  Gewaltenteilung)  bir  anahtar  ifade olarak, gücün farklı organlara paylaştırılmasını anlatır. Buna göre her bir federe devletin kültürel farklılığına saygı gösterilir. Sözgelimi ilköğretimin kaç yıl süreceğine ve hangi günlerin bayram tatili olacağına federe devletler kendileri karar verir.117 Bunun yanı sıra Almanya da federalizm, kamusal yetkinin yalnızca federe devletlere bölüştürülmesini değil, diğer kurumların belli  ölçüde  özerkliğe  kavuşmasını  da  anlatır.    Kamu  hukukuna  göre kurulmuş  kurumlar  ve  üniversiteler  gibi  yapılar  da  bu  kamusal  yetki paylaşımına  girerler.118  Ayrıca  Federal  Anayasa da  belediyelere (Gemeinden),  yasaların  izin  verdiği  çerçevede  iç  işlerini  kendi sorumlulukları altında düzenleme yetkisinin garanti edildiği görülür. (Md. 28/2 GG) Böylece belediyelere bir çeşit ‘öz yönetim  (Selbstverwaltung) alanı tanınmıştır.  Federal  yasama  meclisi  de  federasyonun  bir  sonucu  olarak  iki kanatlıdır. Bundestag esas karar organıdır. Alman halkını temsil eder ve merkezi seçimlerle göreve gelen üyelerden oluşur. Buna karşılık Bundesrat, federasyon ve federe devlet arasındaki eşgüdümün sağlanmasında esas rolü üstlenen, federe devletlerin yönetimdeki etkisi için en önemli enstrümanı oluşturan  devlet  organıdır.119  Federe  devletlerin  hükümetlerinden  seçilen üyelerden  oluşur.  Yasama  faaliyetine  Bundestag  ile  birlikte  katılmasına rağmen eşit konumda değildir. Bundesrat ın, belirli bazı konular haricinde, Bundestag tan geçen tasarıları kesin veto yetkisi yoktur.120  B. HUKUKİ ALANLARIN AYRIMI 1. Özel Hukuk, Kamu Hukuku ve Ceza Hukuku Hukuk geleneksel olarak özel hukuk, kamu hukuku ve ceza hukuku  (Privatrecht, öffentliches Recht, Strafrecht) biçiminde üç kısımda incelenir. Bu ayrım her bir alanın birbirinden farklı yapılarına ve belli hukuki ilkelerin                                                  116 Hailbronner/Kau, s. 60 117 Haase/Keller, s. 287 118 Hailbronner/Kau, s. 63 119 Haase/Keller, s. 312 120 Hailbronner/Kau, s. 70 864Ankara Üni. Hukuk Fak. Dergisi, 65 (3) 2016: 837-891                                                   Güven bu  alanların  her  birinde  değişen  ağırlıklarına  göre  yapılır.121  Ceza hukukunun, kamu hukukunun bir parçası olduğu da kabul edildiğinden; bazı ders kitaplarında Türk hukukunda olduğu gibi özel hukuk ve kamu hukuku biçimindeki  daha  genel  bir  ikili  ayrıma  rastlanmaktaysa  da,  akademik öğrenim üçlü ayrımı izleyecek şekilde yapılmakta,122 fakültelerdeki kürsüler bu ayrıma göre şekillenmektedir.  Kamu hukuku ile özel hukuk ayrımı konusunda baskın İmtiyaz Kuramı (Sonderrechtstheorie) na  göre  kamu  hukuku,  devletin  veya  başka  bir egemen otoritelerin birbirleri ile ilişkilerini ya da bunların vatandaşları veya üyeleri ile olan ilişkilerini düzenler. Buna karşılık özel hukuk, vatandaşların aralarındaki  bağımsızca  kendi  başına  karar  verebilme  ve  eşitlik  ilkeleri üzerine kurulu ilişkilerini konu edinir. Özel hukuktaki eşitlik ilkesinin yerini, kamu  hukukunda  üstlük  altlık  üzerine  kurulu  bir  düzen  alır.124  Türk hukukundaki egemenlik ölçütü veya eşitlik ölçütü gibi ölçütlerle ifade bulan,  egemen güç ,  alt-üst ilişkisi  gibi kavramların Alman hukukundaki ayrımda  da  benzer  şekilde  kullanıldığını  söylemek  yanlış  olmaz. Uygulamada bu ayrım hala yargı yolunun belirlenmesi için önemli olsa da,126 kamu  hukuku  ile  özel  hukukun  birbiriyle  birçok  durumda  kesişir  hale gelmesi ile geçerliliği tartışılmaya başlanmıştır.127  2- Şekli Hukuk ve Maddi Hukuk Maddi hukuk, hukuk süjelerinin yükümlülük ve haklarını düzenlerken; şekli hukuk hak aranması usulleriyle beraber görev ve yetkiyi düzenler.128 BGB yi  hazırlayan  komisyonda  da  yer  alan  19.  yüzyılın  en  önemli pandektisti  Bernhard  Windscheid ın  talep  (Anspruch)  kavramını  Alman hukukuna  kazandıran  çabası  da  bu  ayrımda  dikkate  değerdir.  Roma hukukunda Praetor ların actio lar ya da başka bir deyişle dava açma olanağı tanıdığı menfaatler hak niteliği kazanırdı.129 Windscheid, actio kavramını                                                  121 Robber, s. 20 122 Oğuz, s. 193 123 Robbers, s. 20 124 Haase/Keller, s. 24, 25 125 Gözübüyük, s. 24 126 Haase/Keller, s. 26 127 Oğuz, s. 193 128 Robbers, s. 21 129 Karadeniz Çelebican, s. 268   865Hukuk Çevreleri Ayrımında...             Ankara Üni. Hukuk Fak. Dergisi, 65 (3) 2016: 837-891  usule  ilişkin  unsurlarından  ayırarak  talep  kavramını  biçimlendirmiştir.130 1856 yılında yayımladığı  Actio des römischen Civilrechts  eserinde maddi hukuktaki talep ile usul hukukunun ayrımını yaparak modern özel hukuk öğretisinin temellerinden birini oluşturmuştur.131  3- Uluslararası Hukuk ve Ulusal Hukuk Uluslararası hukuk ile ulusal hukuk ayrımında uluslararası hukukun önceliği ilkesi göze çarpar. Federal Alman Anayasası na göre  uluslararası hukukun genel kuralları (die allgemeinen Regeln des Völkerrechtes)  federal hukukun bir parçası sayılır. (Md. 25/2 GG) Kanunlardan önce gelen ve Almanya da  yaşayanlar  için  doğrudan  doğruya  hak  ve  yükümlülükler doğuran bu ‘uluslararası hukukun genel kuralları kavramı  ile anlaşılması gereken, evrensel geçerliliğe sahip, dünya devletlerinin büyük bir çoğunluğu tarafından tanınan uluslararası örf ve adet hukuku (Völkergewohnheitsrecht) ve  hukukun  genel  ilkeleridir.  Bunun  dışındaki  tüm  uluslararası  hukuk normlarının ise hüküm ifade edebilmesi için bir federal kanunla iç hukuka alınması gerekecektir.132 (Md. 59/2 GG) Böylece genel itibariyle Federal Almanya  Anayasası,  tıpkı  Türk  Anayasası nda  olduğu  gibi  uluslararası hukuku  doğrudan  ulusal  hukukun  bir  parçası  olarak  düzenlememiştir.133 Uluslararası hukukun doğrudan etki doğurması  uluslararası hukukun genel kuralları  ile sınırlıdır. Avrupa Birliği hukuku ise buna bir istisna teşkil eder. Bağımsız bir hukuk olarak ulusal hukukların yanı sıra yürürlükte olan AB hukuku ile ulusal hukuk çatıştığında, AB hukuku dikkate alınır.134  4- Objektif Hukuk ve Sübjektif Hukuk Objektif  hukuk  (objektives  Recht)  ile  sübjektif  hukuk  (subjektives Recht)  ayrımı  ise  esasında  Türkçe   deki  hukuk  ve  hak  sözcüklerinin Almanca da  aynı  sözcüğe  (Alm.  Recht)  karşılık  gelmesi  nedeniyle,  iki kavramı birbirinden ayırmak için kullanılan bir ayrımdır. Hak (subjektives Recht), hukuk (objektives Recht) tarafından kişiye tanınan bir yetkidir.135                                                    130 Schwab, Karl Heinz. (1967) İhtilaf Konusu (Müdeabbih) Hakkında Doktrinin Durumu. Çev: Yavuz Alangoya. İstanbul Üniversitesi Hukuk Fakültesi Mecmuası Cilt 33(3-4), (288 – 303), s. 289, 290 131 Rosenberg, Leo – Schwab, Karl Heinz – Gottwald, Peter. (2010) Zivilprozessrecht. (17. Bs.). Münih: C.H. Beck, s. 15 132 Haase/Keller, s. 22, 23 133 Pazarcı, s. 23 134 Hofmanns, 4  135 Haase/Keller, s. 27 866Ankara Üni. Hukuk Fak. Dergisi, 65 (3) 2016: 837-891                                                   Güven VI. HUKUK KAYNAKLARI VE HUKUK METODU  Alman  hukukundaki  en  önemli  hukuk  kaynağı  şüpheye  yer bırakmayacak şekilde yazılı hukuk (gesetztes Recht) tur. Bunun dışındaki hukuk  kaynakları  ise  örf  ve  adet  hukuku  (Gewohnheitsrecht)  ile  yargıç tarafından yaratılan hukuk (Richterrecht) tur. Doğal hukuk (Naturrecht) ise bir kısım yazar tarafından dördüncü bir hukuk kaynağı sayılmaktadır.136  A. YAZILI HUKUK Yazılı hukukun parçalarından biri olan kanun (Gesetz) maddi anlamda soyut ve genel biçimde formüle edilmiş hukuk kuralıdır.137 Kanunlar kendi içinde  paragraflara  (Paragraphen),  paragraflar  da  fıkralara  (Absätze), fıkralar ise cümlelere (Sätze) ayrılarak incelenir. Sadece Federal Anayasa diğer  kanunlardan  farklı  olarak  paragraflara  değil  maddelere  (Artikel) ayrılır.138  Kanunlar  dışında  yürütme  organı  tarafından  çıkarlan  tüzükler (Rechtsverordnungen)  ve  yönetmelikler  de  (Satzungen)  yazılı  hukuk kaynaklarındandır. Kural olarak idarenin bunlar dışındaki genelge, talimat, yönerge gibi isimler alan düzenleyici işlemleri (Verwaltungsvorschriften) ise genel hak ve hükümlülükler yaratmadıklarından ve idarenin kendi teşkilatı ile  ilgili  olduklarından  hukuk  normu  sayılmazlar  ve  bağlayıcı  etki doğurmazlar.139  Ne  var  ki  Federal  İdare  Mahkemesi ne  göre,  Federal Anayasa  ile  teminat  altına  alınmış  olan  eşit  davranma  yükümlülüğü bağlamında  idareye  yeknesak  bir  uygulamayı  benimseme  yükümlülüğü getirildiğinden (Md. 3/1 GG); kanunların somutlaştırılması, yorumlanması                                                  136 Haase/Keller, s. 8. Pandekt hukuk biliminin ürünü olan  kavram içtihadı  doktrininin yargıcı pozitif hukuka bağlaması, 19. yüzyılın ikinci yarısındaki kanunlaştırmalar ile kanuni pozitivizme dönüşmüştür.  Hukukçular arasındaki bu hukuki pozitivizme yönelim zamanla oldukça katı bir form almıştır. Hukuki pozitivizmin Almanya daki temsilcilerinden olan Hans Kelsen (1881 – 1973) e göre hukuk, yürürlükte olan normların oluşturduğu sistemdir. Kelsen e göre hukuk ile ahlak birbirinden kesin çizgilerle ayrılır. Hukuk teorisi doğal hukuk gibi birtakım iddialar taşırsa ampirik özelliğini kaybeder. Yürürlükte olan tüm normlar,  en  üst  basamağını  varsayımsal  nitelikteki  bir  temel  normun  (Grundnorm) oluşturduğu hiyerarşik bir düzen teşkil ederler. Kelsen in ortaya koyduğu bu kapalı ve formel hukuk düzeni amaç, değer, ahlak gibi tüm ögeleri dışarda bırakır. Bkz.: Yüksel, s. 149,  150  Alman  hukukçularının  pozitif  hukuka  yönelik  bu  sıkı  bağlılığı;  II.  Dünya Savaşı nda  Nasyonel  Sosyalist  Nürnberg  Kanunları nın  sapkınlığı  karşısında,  hukuk düzeninin savunmasız kalmasına yol açmıştır. Bkz. Zimmermann, s. 27   137 Oğuz, s. 195 138 Zimmerman, s. 46 139 Haase/Keller, s. 11   867Hukuk Çevreleri Ayrımında...             Ankara Üni. Hukuk Fak. Dergisi, 65 (3) 2016: 837-891  ve  uygulanmasına  hizmet  eden  bu  işlemlerden,  somut  olayın  koşulları gerekli kılmadıkça sapılmaması gerekir.140  Normlar hiyerarşisine göre hukuk normları dört basamaklı bir piramitte özetlenebilir. Bazı yazarlar en üst basamağa Federal Anayasa yı yerleştirse de,141 uluslararası hukukun doğrudan uygulanan kurallarını ve Avrupa Birliği hukukunun ulusal hukuka nazaran önceliği ilkesini göz önünde bulunduran diğer  görüşe  göre  piramidin  en  üst  basamağında  uluslararası  hukuk  ve Avrupa  Birliği  hukuku  yer  alır. Ardından  federe  devletlerin  anayasaları (Landesverfassungen) ve Federal Anayasa (Grundgesetz) gelir. Bunun alt basamağında federe devletlerin kanunları ve federal kanunlar yer alır. En alt basamakta ise yine federe ve federal düzeydeki tüzüklerle, yönetmelikler vardır.142  B. ÖRF ve ADET HUKUKU Örf  ve  adet  hukuku  (Gewohnheitsrecht),  uzun  bir  zamana  yayılmış benzer uygulamaların meydana getirdiği yazısız bir hukuk kaynağı olarak kabul  edilir.  Bununla  beraber  örf  ve  adet  hukukunun  varlığından bahsedilebilmesi için toplumda bu kuralların geçerli olduğu yönünde bir inancın da varlığı aranır.143 Günümüzde örf ve adet hukuku sınırlı bir rol üstlenir.144 Yazılı hukuk kaynaklarının sayıca fazlalığının ve dinamik toplum yapısının bunda payı olduğu söylenebilir. Uzun bir sürece yayılan örf ve adet hukuku  gelişimi,  çok  yönlü  modern  toplumun  çeşitlenen  ihtiyaçlarını karşılamakta yetersiz kalmıştır. Bu nedenle daha çok ikincil hukuk kaynağı olarak hakim tarafından kanundaki boşlukların doldurulmasında kullanılır. Bölgesel  örf  ve  adet  hukuku  ise  görece  önemini  korumaktadır.145  Ceza hukukunda ise suçlar ancak kanunlarla öngörülebildiğinden (Md. 103/2 GG) örf ve adet hukuku genel olarak hiç önem taşımaz.146                                                   140 Häberle, s. 497. Türk hukukunda kabul edilen görüşün de aşağı yukarı aynı olduğu söylenebilir. Türk hukukunda adsız düzenleyici işlemler adını alan sirküler, talimat, tebliğ gibi  işlemlerin  varlık  nedeninin  de  idarenin  takdir  yetkisini  kullanacağı  zaman  nasıl davranacağı ile ilgili, belirlilik ve düzenli idare ilkeleri doğrultusunda yol göstermek olduğu baskın görüşçe kabul edilmektedir. Bkz.: Sevgili Gençay, s. 413 141 Robbers, s. 24 142 Haase/Keller, s. 32 143 Haase/Keller, s. 13 144 Hager, s. 44 145 Oğuz, s. 197 146 Haase/Keller, s. 15 868Ankara Üni. Hukuk Fak. Dergisi, 65 (3) 2016: 837-891                                                   Güven C. YARGIÇ HUKUKU, YORUM SORUNU ve METOT  1. Hukuk Metodunun Tarihsel Gelişimi  Alman hukukunda 16. ve 17. yüzyıllarda hukuk, yukarıda açıklandığı gibi,147 formel biçimde anlaşılmamış, dini bir hassasiyetle ulu bir güçten kaynaklanan  maddi  kurallar  yığını  gibi  kabul  görmüştür.  Hakkaniyet  ve doğal  hukuk  (aequitas  ve  ratio)    –başka  bir  deyişle  dogmatik  düşünce biçiminden çıkarımlar- hukukun en önemli kaynaklarından sayılmıştır.148 17. ve 18. yüzyıldan sonra doğal hukuk hala önemini korumakla beraber, pozitif hukuk artık adalet kavramına dayanan değer odaklılığından arınarak ayrı bir kaynak  olarak  ortaya  çıkabilmiştir.149  Doğal  hukukun  egemenliğinden Tarihçi Okulun 19. yüzyıldaki etkisine gelindiğinde artık hukuk yalnızca pozitif hukuk olarak anlaşılmaya başlamıştır.  Savigny ye göre  bir  hukuki  olayın  maddi  ve  şekli  olmak  üzere  iki unsuru vardır. Maddi unsur bize bu vakanın bir olgu oluşunu (Faktizität) anlatırken, şekli unsur vakaya bağlanan hakkı anlatır. Şekli unsuru oluşturan haklar ise aslında hukuk kuralları tarafından tanınan yetkilerdir. Bu yetkiyi tanıyan hukuk kuralların birlikteliği hukuk kurumlarına vücut verir. Tüm hukuk kurumlarının oluşturduğu bütün ise hukuk düzenidir. Bu düzen kendi içinde,  salt  mantıksal  değil  organik  bir  tutarlılığa  sahiptir.150  Böylece Savigny kapalı bir hukuk düzeni kavramını benimser.  Savigny nin  öğrencilerinden  bir  başka  pandektist  Puchta  da  (1798–1846) hukukun bir sistem dâhilinde yapılandığını savunur. Jhering in (1818–1892) ilk dönemki çalışmalarında da yine hukuki yapılandırma ile bir bütüne ulaşılacağı yolundaki görüşlere rastlanır. Jhering daha sonra terk ettiği ilk tezinde  hukuk  bilimini,   Kavram  İçtihadı   (Begriffsjurisprudenz)  ile  bir tutar.151 Bu doktrine göre, tüm hukuki sorunlar pozitif hukuktan çıkarılan kavramlar  yoluyla  çözülebilir.152  Hukuk,  Savigny nin  de  tarif  ettiği  gibi kapalı  ve  boşluk  içermeyen  bir  bütündür.  Hukuk  düzeninin  en  önemli iddialarından  ikisi  tam  ve  yeknesak  (Vollständigkeit  und  Einheit)                                                  147 Haase/Keller, s. 19 148 Hager, s. 15 149 Hager, s. 19 150 Hager, s. 23 151 Hager, s. 26, 27 152 Aktaş, s. 2   869Hukuk Çevreleri Ayrımında...             Ankara Üni. Hukuk Fak. Dergisi, 65 (3) 2016: 837-891  olmasıdır.153 Ancak bu boşluk içermeme iddiası doğal hukuk doktrininin dikte ettiği gibi akılcı ilkelerine değil, hukuk düzeninin organik bütünlüğüne dayanır.  Tarihçi  Okul  ve  onun  içinden  çıkan  Kavram  İçtihadı  doktrinin hüküm sürdüğü 19. yüzyıl ve 20. yüzyılın başlarına kadar hukuk biliminin yaratıcı  değil;  sistematik,  kavramsal  ve  tümdengelime  dayalı  bir  metot işlediği söylenebilir. Bilimsel anlamdaki bu pozitivizm, 19. yüzyılın ikinci yarısındaki  kanunlaştırmalar  ve  özellikle  BGB  birlikte  ile  yerini  kanuni pozitivizme bırakmış ama Tarihçi Okul un etkisi bu dönemde de etkisini sürdürmüştür.154  Birbiriyle  ilişkili  kural,  kavram  ve  kurumlardan  oluşan  hukuk düzeninde, pozitif hukuk bütünü kıyas yoluyla kendi boşluklarını tamamlar. Bu doktrinde değerlere dayanan ve amaçsal bir yorum yönteminden çok, kapalı  ve  boşluksuz  bir  bütün  içindeki  tümdengelim  faaliyetinden bahsedilebilir.155 Nitekim Pandekt etkisindeki BGB yi hazırlayan komisyon her  ne  kadar  boşluksuz  bir  kanun  hazırlamanın  mümkün  olmayacağının bilincinde  olsa  da,  bu  kapalı  ve  boşluksuz  kanun  idealinden  bir  miktar etkilendikleri  inkar  edilemez.156  BGB nin  gerekçesindeki   gerek duyulduğunda boşluklar kanunun içerdiği soyut sistematiğe uygun olarak doldurulabilir  ifadesinde de bu idealin izleri görülür.  Pandektistler yorum meselesi üzerine oldukça yoğun çalışmışlar ancak tamlık  ve  yeknesaklık  iddiasındaki  hukuk  düzeni  idealine  uygun  olarak yargıcın hukuku geliştirmesi fikrine temkinle yaklaşmışlardır. Savigny bunun herhangi bir yargıcın rutin yorum faaliyeti kapsamı dışında olduğunu, hukukun geliştirilmesi (Rechtsfortbildung) için özel olarak kurulmuş bir resmi makam ya da yüksek mahkemenin var olması gerektiğini savunmuştur.157 Günümüzde kabul görmeyen bir doktrin olan  Kavram İçtihadı nı ve onun dayanağı olan Tarihçi Okul u, yine de son derece katı bir şeklilik ile veya hukuki formalizmle itham  etmek  haksızlık  olur.  Savigny den  sonra  gelen  birçok  pandektistin kanuna sıkı sıkıya bağlı olduğu söylenemeyeceği gibi somut sosyal ve siyasal şartları gittikçe daha çok göz önünde bulundurdukları da gerçektir. Birçok katı doktrinin temsilcileri olmuşlarsa da; zamanla gelişen yorum anlayışları ile asla                                                  153 Melin, s. 184, 190 154 Hager, s. 27 155 Melin, s. 190, 192 156 Melin s. 41 157 Hager, s. 26 870Ankara Üni. Hukuk Fak. Dergisi, 65 (3) 2016: 837-891                                                   Güven salt mekanik bir yorum yöntemini kabul etmemiş, yorumu bir  sanat  olarak görmüşlerdir.158 Kavram içtihadının boşluksuz olma iddiası zaten her yargı kararının  kanun  hükümlerine  doğrudan  dayanması  gerektiğini  ifade  etmez. Bunun yerine her bir meselenin, pozitif soyut hukuk sisteminden çıkarımlar yaparak çözülmesi gerektiğini anlatır.159  Pandektistlerin  benimsedikleri  kapalı  ve  boşluksuz  kanun  anlayışına tepkiler 20. yüzyılın ilk yıllarında güçlenmiş ve Alman hukuk metodunu, ‘Kavram İçtihadı ndan uzaklaşmaya götürmüştür. Hukuk bilimini, ‘kavram içtihadı  ile eş gören Jhering dahi bu doktrini terk etmiştir. Tepkisel olarak ortaya çıkan teorilerden biri  objektif yorum  kuramıdır. Bu kuram, 19. yüzyılın  sonlarında  birbirlerinden  bağımsız  ve  farklı  alanlarda  çalışan Kohler, Wach ve Binding in etkisiyle gelişmiş; 20. yüzyılın ikinci on yılına gelindiğinde baskın kuram olarak adlandırılacak kadar önem kazanmıştır. 18. ve 19. yüzyılın baskın sübjektif yorum metodunun tersine, objektif yorum kanun  koyucunun  iradesine  odaklanmaz.  Kanun,  yaratıcısından  ayrılmış, ondan  bağlarını  koparmış  gibi  tasavvur  edilmelidir.160  Kanundan kaynaklanan  objektif  anlam  belirleyici  olmalıdır.  Kanun  salt  olgu  değil, yaşayan bir organizmadır. Bu doktrinde kanunun yorumlandığı zamandaki anlamı esas alınarak eskimesi önlenir.  Kanunun kendisi kanun koyucudan zeki  olabilir  ve  olmalıdır. 161  Bu  doktrin  yargıcın  yorum  faaliyetinin sınırlarını  genişletmiş,  onu  kanun  metninin  çizgisinden  büyük  ölçüde kurtarmış, daraltıcı ve genişletici yorum enstrümanları ile kanunun toplumsal ihtiyaçlara uydurulmasının önünü açmıştır.162  Kavram  içtihadına  ve  hukuki  pozitivizme  tepkisel  doğan  bir  diğer kuram ise  Menfaatler İçtihadı  (Interessenjurisprudenz) kuramıdır. Buna göre tüm hukuk normları, toplumda birbiriyle çatışan çeşitli menfaatlerin ürünüdür.  Kanun  koyucunun  iradesi  başlığı  altında  kanun  koyucunun psikolojik iradesi değil çatışan menfaatler arasında yapılan değerlendirme akla gelmelidir. Kanun koyma faaliyeti zaten menfaatleri dengeleyen bir çeşit  değer  yargısıdır.163  ‘Menfaatler  İçtihadı nın  en  önemli  figürü  olan                                                  158 Melin, s. 195 159 Melin, s. 211 160 Hager, s. 32 161 Melin, s. 199-202 162 Hager, s. 34 163 Melin, s. 216 -218   871Hukuk Çevreleri Ayrımında...             Ankara Üni. Hukuk Fak. Dergisi, 65 (3) 2016: 837-891  Heck e  (1858–1943)  göre  özellikle  belli  kanun  boşlukları  için  kanun koyucunun  ortaya  koyduğu  menfaat  dengelemesi  geçerli  olsa  da  bunun değişen şartlara uyarlanması gerekir.164 Esasında sübjektif yorum metodunun en  önemli  temsilcilerinden  beri  olan  Heck  böylece,  belli  tipteki  kanun boşlukları açısından objektif yorum metoduna da yer vermiştir.  Bir  başka  tepkisel  teori  olan   Serbest  Hukuk  Okulu   da  değerlere verdiği  önemle  ‘Menfaatler  İçtihadı na  yaklaşır.  Hukuk  metodunun  en önemli enstrümanlarından biri olan kıyas yöntemi, bu doktrine göre salt mantıksal bir akıl yürütme süreci değil, hukuk dışı değerlere dayanan bir araçtır. Bu varsayımla beraber yargıca özgürlük alanı tanıyan ‘Serbest Hukuk Okulu ,  tanıdığı  özgürlük  alanının  nasıl  doldurulacağı  konusunda  ise; hakkaniyet, eşyanın tabiatı ya da yargıcın adalet hissi gibi araçları önerir.165 Nasyonal  Sosyalist  Almanya da,  kanundaki  genel  hükümlerin  devlet ideolojisine hizmet etmesi için yeniden kullanılan ‘Serbest Hukuk Okulu  doktrininin bundan sonra Alman modern hukuk metodunda önemli bir yer işgal ettiği söylenemez.166   2. Modern Hukuk Metoduna Doğru 16. yüzyıldan bu yana Almanya daki hukuk pratiği her daim hukukun dogmatik yönünü göz önünde bulundurmuştur. 16. yüzyıldan itibaren uzun süre  mahkemeler  hukuk  fakültelerine  hukuki  görüş  için  rutin  biçimde başvurmuş, ancak bu geleneğin ortadan kalkmasından sonra da yargıçların karar  verme  tarzı  bilimsel  ve  dogmatik  olagelmiştir.167  19.  yüzyılda, pandektistlerin de bu dogmatik bilimsel biçimi geliştirdiklerini ve kavram içtihadı doktrini ile Alman hukuk metoduna bir dönem rengini verdiklerini iddia etmek abartı sayılmaz.  Bu dogmatik-bilimsel hukuki düşünce biçimine culpa in contrahendo sorumluluğunun  Alman  hukukuna  girdiği  Krallık  Mahkemesi nin (Reichsgericht)168  1911  tarihli  kararı  örnek  verilebilir.  Linoleumrollenfall isimli  kararda,169  bir  müşteri  kumaş  satılan  bir  mağazada,  bir  çalışanın                                                  164 Melin, s. 211 165 Melin, s. 212, 213 166 Melin, s. 214, 215 167 Hager, s. 31 Bkz. yuk.: II. B. 3. Roma Hukukunun İktibası 168 Bu mahkeme, 1879 yılında Alman İmparatorluğu nun en yüksek mahkemesi olarak kurulmuş 1945 yılına kadar faaliyetini sürdürmüştür.   169 RGZ 78, 239 872Ankara Üni. Hukuk Fak. Dergisi, 65 (3) 2016: 837-891                                                   Güven özensizliği sonucu düşen bir kumaş rulosu ile yaralanır. Henüz mağaza ile arasında bir sözleşme kurulmamıştır. Bundan hareketle eğer çalışanın haksız fiilinden  dolayı  mağaza  sahibinin  sorumluluğuna  gidilirse,  §  831  BGB hükmü  gereği  mağaza  sahibinin  kurtuluş  beyyinesi  göstererek  borçtan kurtulmasının önü açılacaktır. Oysa çalışanın sözleşme ifası sırasında verdiği zararlardan dolayı mağaza sahibine gidildiğinde bu beyyine işlemez.170  Bir başka  deyişle,  sözleşmesel  sorumluluk  haksız  fiil  sorumluluğuna gitmektense zarar gören için çok daha avantajlı bir sonuç doğurmaktadır. Yüksek  mahkeme  burada  taraflar  arasında  sözleşme  benzeri  bir  hukuki ilişkinin  bulunduğunu  ve  bunun  satım  sözleşmesini  hazırladığını;  bu ilişkiden hareketle de her iki tarafın diğerine karşı bir özen yükümlülüğü olduğuna  hükmeder.  Böylece  §  831  BGB ye  giderek,  sözleşme  öncesi sorumluluk -bir başka deyişle culpa in contrahendo-  kavramını uygulamaya sokar.  Mahkemenin bu bilimsel-dogmatik yaklaşımının arkasında ise Jhering vardır. Hem Roma hukuku kaynaklarından yola çıkarak hem de çağının kanunlarından  hareketle  tümevarım  metoduyla  bu  sorumluluğu  hukuk dünyasına  taşıyan  Jhering dir.  171  Söz  konusu  karar,  böylece  öğreti  ile uygulama arasındaki koalisyonu en açık biçimde ortaya koyan kararlardan biridir.  Pozitif  hukuk  düzenine  bağlılıkları,  yorum  yöntemlerini  her  zaman hukuki  kavram  ve  kurumlara  dayandırarak  yapılandırmaları  ve  değer yargılarını göz ardı ederek politik açıdan  nötr  pozitif hukuka sıkıca bağlı oluşları, pandektistlerin bilimsel hukuki pozitivizm ile birlikte anılmalarına yol açmışlardır. Ancak açıklandığı gibi bu bağlılık asla körü körüne kanun metnine  bağlılık  biçiminde  ortaya  çıkmamış,  onları  hukuki  formalizme sürükleyecek  kadar  yoğun  olmamıştır.  Nitekim  yorum  metodu  üzerine çalışmaları göz ardı edilemez.  Yine  de  pandektistlerin  pozitif  hukuka,  kavramlar  yoluyla  sıkıca sergiledikleri bu bağlılık, Alman hukukunu yargıca tanıdığı özgürlük alanı bakımından katı bir hukuk düzeni olarak damgalamıştır. Böylece ‘Menfaatler İçtihadı   ve  ‘Serbest  Hukuk  Okulu   gibi  yaklaşımlar  pandektistlerin boşluksuz ve tam kanun anlayışına; hukuk dışı değer yargılarını göz ardı eden  tutumuna  tepki  olarak  ortaya  çıkmış,  boşluksuzluk  ve  değer                                                  170 Hager, s. 31   171 Demircioğlu, s. 43     873Hukuk Çevreleri Ayrımında...             Ankara Üni. Hukuk Fak. Dergisi, 65 (3) 2016: 837-891  yargılarından bağımsız nötr hukuk düzeni iddiasını bir nebze törpülemiştir. ‘Objektif  yorum  teorisi   de  bir  başka  açıdan  mevcut  hukuk  metoduna memnuniyetsizliği dile getirmiş, yorum yöntemini salt kanun koyucunun iradesine dayanan anlayıştan koparmıştır. Modern hukuk metodunun tüm bu diyalektikten etkilendiğini söylemek yanlış olmaz. Özellikle I. Dünya Savaşı ve  devamında  gelen  ekonomik  kriz  ortamı  ile  birlikte  menfaatlerin dengelenmesi ve toplumsal ihtiyaç kavramları kilit rol oynamış, ‘Menfaatler İçtihadı   ve  Objektif  yorum  metodu  doktrini  gittikçe  daha  çok  kabul görmüştür.172 20. yüzyılın ilk birkaç on yılından bu yana ‘Objektif Yorum  baskın teori olarak görülmektedir.173 Yukarıdaki diyalektik sonucunda yargıç, 1920 ler ve sonrasında daha geniş  bir  hareket  alanına  ve  esnekliğe  kavuşmuştur.174  Heck in  önerdiği menfaatler içtihadı doktrini, 2. Dünya Savaşı nın ardından objektif yorum doktrini ile bir pota eritilerek ‘Değerler İçtihadı na (Wertungsjurisprudenz)  evrilmiş,  Alman  içtihat  hukukunun  temelini  oluşturmuştur.175  Alman Anayasa  Mahkemesi  de  1952  tarihli  bir  kararında   kanun  koyucunun objektifleştirilmiş iradesi (objektivierten Willen des esetzgebers)  ifadesini yorum metodu olarak kabul ederek, objektif doktrini öne geçirmiştir. Diğer mahkemelerce aynı ya da benzer şekilde kabul edilen bu formülün zaman zaman kanun koyucunun gerçek iradesi ile desteklendiği, sübjektif doktrinle birleştirildiği  görülmektedir.  BGB deki  çeşitli  davranış  ilkeleri  ile desteklenen  hakkaniyet  (Billigkeit)  prensibi  mahkemelerce  gittikçe  daha başvurulmaya başlanmıştır. Hukuk uygulaması, § 242 BGB deki iyi niyet (Treu und Glauben) ve § 138 BGB deki hakkın kötüye kullanılması yasağı (gegen die guten Sitten) gibi hükümlere gittikçe daha çok başvurmuş, iyi niyeti genel bir hukuk ilkesine dönüştürmüştür.176 Özellikle hukuk düzeninin tamamlanması ve düzeltilmesi amacıyla ele alındığında, artık bu ilkelerin yorum  faaliyetinin  sınırlarını  aşarak  hukukun  geliştirilmesi  sonucunu doğurduğu gözlemlenebilir. Hatta § 242 nin İngiltere deki equity kavramının görevini  gördüğü,  tıpkı  equity  gibi    §  242 den  de  çeşitli  özel  hukuk                                                  172 Melin, s. 226 173 Melin, s. 200 174 Melin, s. 227, 228 175 Zimmermann, s. 24; Melin, s. 231  176 Hager, s. 44 874Ankara Üni. Hukuk Fak. Dergisi, 65 (3) 2016: 837-891                                                   Güven kurallarının  doğduğu  söylenebilir.177  Böylece  hukuk  dışı  değerler  ve hakkaniyet esası, yargıç hukukunun ayrı bir hukuk kaynağı olarak ortaya çıkmasının önünü açmıştır. Federal Yüksek Mahkeme (BGH) nin 1950 li yıllarda benimsediği bir içtihat buna örnek gösterilebilir.  BGB de  hüküm  bulunmaması  nedeniyle  İmparatorluk,  Weimar Almanyası ve Nasyonel Sosyalist Almanya da kişilik hakları uzun yıllar korunmamıştır. 1958 tarihli Herrenreiter kararı nda cinsel uyarıcı reklamı için, tanınmış bir profesyonel jokey olan davacının atı üzerindeki fotoğrafı, davalı reklam veren tarafından izinsiz kullanılmıştır. Bunun üzerine jokey, hem spordaki itibarını ticarette kullandığı izlenimi yaratıldığı için hem de cinsel  uyarıcı  kullandığı  algısı  yaratıldığı  için  kişilik  haklarının  ihlal edildiğinden hareketle zararının tazminini talep eder.179 Olayda uygulama alanı bulan iki hüküm aşağıdaki gibidir: § 253 BGB:  Manevi zararlar için tazminata yalnızca kanunda açıkça belirtilen hallerde hükmedilebilir. (2002 deki reform ile bu maddeye ikinci bir fıkra eklenmiştir) 180 § 847 BGB:  Vücut bütünlüğü ve sağlığın zarar görmesi ve özgürlükten yoksun bırakma halinde oluşan zararlarda, zarar maddi olmasa dahi hakkaniyete uygun bir tazminata hükmedilir. (2002 reformunda bu madde yürürlükten kaldırılmıştır.) 181 §  253 teki   yalnızca  kanunda  açıkça  belirtilen  haller   ifadesi  ile kastedilen istisnai haller, § 847 de karşılığını bulmaktadır. § 847 de ihlali durumunda sorumluluğa yol açacak haklar arasında kişilik hakları telaffuz edilmediğinden kanundaki düzenlemenin jokeyin uğradığı zararın tazminine                                                  177 Davran, s. 179 178 BGHZ 26, 349 179 The University of Texas at Austin School of Law (https://law.utexas.edu/transnational/ foreign-law-translations/german/case.php?id=721) 180 (1) Wegen eines Schadens, der nicht Vermögensschaden ist, kann Entschädigung in Geld nur in den durch das Gesetz bestimmten Fällen gefordert werden. 181 (1) Im Falle der Verletzung des Körpers oder der Gesundheit sowie im Falle der Freiheitsentziehung  kann  der  Verletzte  auch  wegen  des  Schadens,  der  nicht Vermögensschaden ist, eine billige Entschädigung in Geld verlangen.    875Hukuk Çevreleri Ayrımında...             Ankara Üni. Hukuk Fak. Dergisi, 65 (3) 2016: 837-891  izin vermediği görülebilir. Ancak BGH, § 253 numaralı genel hükme istisna teşkil eden § 847 yi kıyas yoluyla somut olaya uygulamış, kişilik haklarını koruyan  bir  içtihat  yaratmıştır.  BGH nın  daha  sonra  da  takip  ettiği  bu içtihadın,  yargının  kanun  ve  hukukla  bağlı  olduğunu  öngören  Federal Anayasa ya  (Md.  20/3  GG)  aykırı  olduğu  öne  sürülmüş,  ancak  Federal Anayasa Mahkemesi 1973 tarihli  Soraya  kararında anayasaya aykırılık tespit etmemiştir.183  Yukarıda  örneklenen  içtihat,  pozitif  hukuk  normlarının  boşluklarını doldurmaktan öte bir anlam ifade eder. Bu içtihadı contra legem yargıç hukuku olarak tanımlayan ve Alman hukukunda istisnai durumlarda örtülü biçimde  contra  legem  yoruma  izin  verildiğini  öne  süren  bir  görüş mevcuttur.184 Öte yandan bunu Larenz in (1903–1993) extra legem başlığı altında  açıkladığı  yargıç  hukuku  şeklinde  incelemek  de  mümkündür. Kanundaki planın dışında ama bütün hukuk düzeninin genel çerçevesi ve yön verici ilkeleri kapsamında hukuk yaratılması Larenz e göre contra legem yorumdan farklıdır. Sadece hukuken gerekli olması halinde izin verilecek bu hukuk yaratma biçiminde yargıç; eşyanın tabiatı, hukuki ilişkinin gerekleri ve bir hukuk etiği ilkesine dayanır.185  Açıklanan içtihat ister contra legem ister extra legem yorum yöntemi altında incelensin, Alman mahkemelerin özellikle  1950 lerden  sonra  kavram  içtihadından  ve  pozitif  hukuk normlarıyla  sıkı  sıkıya  bağlı  pozisyonlarından  ne  kadar  uzaklaştıklarını gösterir.  Modern metodolojide artık yargıç hukukunun bir hukuk kaynağı olarak tanındığı söylenebilir.186 Anglo-Amerikan hukukunda mahkeme kararlarının diğer  mahkemeler  üzerinde  bağlayıcı  olduğu  yönündeki  stare  decisis doktrini  Alman  hukukunda  bulunmasa  da,  önemli  içtihatların  genellikle hukuki akıl yürütmede ciddi bir yer tuttuğu; belli başlı kararların isimleriyle hukuk uygulayıcılarının ve öğretinin hafızasında durduğu da gözlenebilir. BGH nın kararları çoğu zaman ilk derece mahkemeleri için ikna edici bir güce erişmekte ve BGH tarafından daha sonra pek az değiştirilmekte, tutarlı                                                  182 BVerfGE 34, 269 183 Haase/Keller, s. 17 184 Zimmermann, s. 25 185 Melin, s. 294 186 Hager, s. 54 876Ankara Üni. Hukuk Fak. Dergisi, 65 (3) 2016: 837-891                                                   Güven biçimde takip edilmektedir.187 Yüksek mahkemelerce kullanılan buyurucu tarzdaki içtihat oluşturma imkanı bir yandan devamlı içtihatlar yaratarak hukuk güvenliğini ve şekli adaleti gerçekleştirirken; diğer yandan ilk derece mahkemelerin özgürlük alanını kısıtlamaktadır.188  3- Kanunların Yorumu  Genel  olarak  yorum  metodu  konusuna  gelindiğinde  ise,  yukarıda yargıcın hukuk yaratması konusunda değinilen objektif doktrin, sübjektif doktrin gibi teorilerin birbiriyle yarıştığı; ancak genellikle sübjektif yöntemle desteklenen objektif doktrinin modern metotta baskın yöntem olarak kabul edildiği belirtilmelidir. Larenz in ortaya koyduğu şekliyle lafzi, sistematik, tarihsel  ve  objektif-amaçsal  yorum  olmak  üzere  dört  araç  günümüzdeki baskın  yöntemi  oluşturur.189  1950 ler  ve  sonrasında  güçlenen  yasa koyucunun  anayasayla  bağlı  olma  fikri  amaçsal  yorumu  iyice  öne geçirmiştir. Yasaların anayasaya uygunluğunu denetleme yetkisine sahip bir Anayasa Mahkemesi nin varlığı ile yargı erki güç kazanmış; yargıcın yasa koyucunun  gerçek  iradesinden  koparak  objektif  yoruma  yönelmesini kolaylaştırmıştır. Öte yandan Avrupa Birliği Adalet Divanı nın kararları da amaçsal  yöntemi  öne  çıkarmakta,  bunun  dışındaki  ulusal  yorum yöntemlerinin  etkisini  kırmaktadır.190  Ancak  her  şeye  rağmen;  lafzi, sistematik,  tarihsel  ve  amaçsal  yorum  arasında  hiyerarşik  bir  sıralama yapmak mümkün değildir.191 BGH nın zaman zaman amaçsal yorumu lafzi yorumun önüne geçirdiği görülebilir:  X,  tüzel  kişiliği  olmayan  serbest  bir  girişimin  tek  sahibi  ve  aynı zamanda  bir  şahıs  şirketinin  tek  ortağıdır.  Serbest  girişiminin,  şahıs şirketinden bir alacağı mevcuttur. X in serbest girişimi daha sonra, kendisi tarafından temsil edilen şahıs şirketini bu borçtan ibra eder. X in ölümü üzerine malların paylaşılması ile birlikte, serbest girişim ve şahıs şirketi başka mirasçıların malvarlığına girer. Bunun üzerine, X in şirketi ile serbest                                                  187 Zimmermann, s. 25, 26 188 Hager, s. 55 189 Melin, s. 186. Dört araçtan oluşan bu yorum metodunun benzeri daha önce Savigny tarafından geliştirilmiştir. Ancak Savigny nin metodu lafzi, tarihsel, sistematik yorumun yanında bir de mantıksal yorumu içerir. Bkz. Hager, s. 25 Modern yorum kuramında ise mantıksal yorumun yerine amaçsal yorum koyulmuştur. 190 Hager, s. 35 191 Robbers, s. 26   877Hukuk Çevreleri Ayrımında...             Ankara Üni. Hukuk Fak. Dergisi, 65 (3) 2016: 837-891  girişimi arasındaki borçtan ibra işleminin geçerli olup olmadığı gündeme gelir. § 181 e BGB göre:   Temsilci, aksi öngörülmediği müddetçe, temsil olunan adına kendisiyle veya temsil ettiği başka bir üçüncü kişi ile hukuki işlem yapamaz. Meğerki bu hukuki işlem sadece bir borcun ifasına ilişkin olsun.  192  Lafzi yorum gereği, X in borçtan ibra işleminin de yukarıda hükme göre geçersiz kabul edilmesi gerekir. Ancak BGH, söz konusu hükmün bir menfaatler çatışmasını engellemek amacı taşıdığı kanaatine varır. Olaydaki ibra işlemi açısından ise kanun koyucunun engellemeyi amaçladığı menfaat çatışması  bulunmamakta,  hatta  işlem,  temsil  olunana  bir  avantaj sağlamaktadır. Buna göre § 181 BGB deki hüküm olaya uygulanamaz.193 1972 tarihli bu kararda BGH amaçsal yoruma açıkça lafız karşısında üstünlük tanımıştır. Ne var ki BGH nın amaçsal yoruma her zaman bu denli öncelik tanıdığı da söylenemez. Nitekim başka kararlarında da lafzi yorumu amaçsal yorumun önüne geçirdiği görülebilir.194  Modern  yorum  metodunda  amaçsal,  lafzi,  sistematik  ve  tarihsel yorumdan  oluşan  dörtlü  araçların  yanı  sıra  başka  birtakım  araçlara  da başvurulur. Kıyas, kanunda boşluk bulunması durumunda kullanılacak klasik yöntemdir.  Argumentum  e  contrario,  daraltıcı  veya  genişletici  yorum, argumentum a fortiori gibi yöntemler de yoruma yardımcı araçlardır.195 Öte yandan yorum sonucunda ulaşılan sonucun denetlendiği de görülmektedir. Sonuç  tahlili  (Folgeanalyze)  olarak  adlandırılan  inceleme  ile  yorum metoduna gerçekçi bir unsur katılmış olur. Yorum sonucu ulaşılan kararın; olay,  taraflar  ve  çevre  üzerindeki  etkileri  diğer  muhtemel  sonuçların etkileriyle  karşılaştırmalı  olarak  incelenir.196  Anayasallaşmanın kuvvetlendiği  1950 li  yıllarda  Günter  Dürig  (1920–1996)  tarafından geliştirilen ve Federal Anayasa Mahkemesi tarafından da 1958 yılında Lüth                                                  192 Ein Vertreter kann, soweit nicht ein anderes ihm gestattet ist, im Namen des Vertretenen mit sich im eigenen Namen oder als Vertreter eines Dritten ein Rechtsgeschäft nicht vornehmen, es sei denn, dass das Rechtsgeschäft ausschließlich in der Erfüllung einer Verbindlichkeit besteht. 193 BGHZ 59, 236 194 Hager, s. 40 195 Hager, s. 50 -53 196 Hager, s. 46 878Ankara Üni. Hukuk Fak. Dergisi, 65 (3) 2016: 837-891                                                   Güven kararıyla tanınan  dolaylı yatay etki (mittelbare Drittwirkung)  doktrini anayasal ilkeleri özel hukuka sokmuştur.198 Böylece anayasaya uygun yorum yönteminin  de  modern  metodun  parçası  olduğu  söylenebilir.  Buna  son yıllarda Avrupa Birliği Hukuku nun yerleşmesi ile birlikte Avrupa Birliği hukukuna uygun yorum yöntemi de eklenmiştir.  Yukarıdaki klasik yorum yöntemlerinin yanı sıra modern kuramda yeni metotların  önerildiği  de  görülmektedir. Yukarıda  açıklanan  sonuç  analizi yönteminin  yanında  bir  diğer  sonuç  analizi  kavramı  1970 li  yılların  deneysel  sosyoloji   yaklaşımın  etkisi  altında  ortaya  çıkmıştır.  Bununla ulaşılan  kararın  yalnızca  yarattığı  hukuki  sonuç  değil,  toplumsal  alanda yarattığı gerçek sonuçlar da dikkate alınır. Bu yaklaşım özellikle ‘ekonomik verimlilik   fikrini  öne  çıkaran   hukukun  ekonomik  analizi   akımının güçlenmesiyle  daha  çok  gündeme  gelir  olmuştur.199  Bunun  yanı  sıra karşılaştırmalı  hukuk  bağlamında,  yargıcın  karar  verme  sürecinde  diğer hukuk düzenlerindeki çözümleri de göz önünde bulundurması gerektiği ileri sürülerek yeni bir yorum aracı daha öne sürülmüştür. Ancak uygulamada bu yöntemin dikkate alınmadığı, sadece yeknesak maddi hukukta özellikle de Viyana  Satım  Sözleşmesi‘nin    yorumlanmasında  kullanıldığı  göze çarpmaktadır.  Esasında,  sadece  karşılaştırmalı  hukuk  bağlamında  yorum değil; hukukun ekonomik analizi, eleştirel hukuk çalışmaları gibi pek çok geleneksel  olmayan  yorum  aracı  modern  metotta  ciddi  yer  işgal  etmiş değildir.201  Mahkemelerin genel tarzı, 19. yüzyılda pandektistlerin kavram içtihadı yaklaşımından  bugüne,  ‘Menfaatler  İçtihadı ,  ‘Serbest  hukuk  Okulu , ‘Objektif Yorum Teorisi  ve son 50-60 yılda anayasaya uygun yorum, Avrupa Birliği  hukukuna  uygun  yorum  gibi  araçlarla  törpülenmiş,  günümüzde amaçsal  yoruma  verilen  önemin  öne  çıktığı  ‘Değerler  İçtihadı   biçimini almıştır. Alman hukuk uygulamasının artık eskisi kadar yoğun bir bilimsel ve kanuni pozitivizm tarafından işgal edildiği söylenemez. Ancak kanımca 16. Yüzyıldan beri hukuki düşünceye etki etmeyi sürdüren bilimsel-dogmatik yöntemden  tam  anlamıyla  uzaklaşamamıştır.  Yargıçların  kavramlara  ve                                                  197 BVerfGE 7, 198 198 Zimmermann, s. 22, 23 199 Melin, s. 272 200 Milletlerarası Mal Satımına İlişkin Sözleşmeler Hakkında Birleşmiş Milletler Antlaşması (Viyana 1980) 201 Zimmermann, s. 27   879Hukuk Çevreleri Ayrımında...             Ankara Üni. Hukuk Fak. Dergisi, 65 (3) 2016: 837-891  kurumları titizlikle inceleyen akıl yürütme biçimlerini belli başlı kararlarda gözlemlemek mümkündür:  BGH nın 1968 tarihli, ürün sorumluluğu ile ilgili Hühnerpestimpfstoff kararına  konu  olan  olayda  davacı  tavuk  çiftliği,  hayvanlarını  bir veterinerle anlaşarak aşılatır. Veteriner, aşıları davalı aşı üreticisinden edinir. Aşılamadan sonra dört bin tavuk, bakteriyel bir enfeksiyonun aşı şişeleri yoluyla  bulaşması  sonucu  ölür.  Davacı  çiftlik,  davalı  aşı  üreticisinden zararının tazminini ister.  BGH öncelikle veteriner ile aşı üreticisi arasındaki sözleşmenin üçüncü kişiyi  koruyucu  etkili  sözleşme  kapsamına  sokulup  sokulamayacağını inceler. Veterinerin bu aşıyı nerede kullanacağı belli olmadığından üçüncü kişilerin  oluşturduğu  grup  önceden  öngörülemez.  Bu  nedenle  sözleşme sonucu  üstlenilen  risk  hesaplanamaz  niteliktedir.  Böylece  üçüncü  kişiyi koruyucu etkili sözleşme fikrini uygun bulmayan yüksek mahkeme bunu bir tarafa bırakır. İkinci olarak bağımsız bir ürün sorumluluğu esasını tesis edip edemeyeceğini  tartışır.  Öğretide  bununla  ilgili  geliştiren  teorilerden  yola çıkarak  hukuk  yaratmanın  meşru  olmadığına,  bunun  için  sadece  kanun koyucunun yetkili olduğuna kanaat getirir. Üçüncü olarak üretici ile çiftlik arasında, aşıların etiketi veya markası gibi emarelerden yola çıkarak örtülü bir garanti sözleşmesinin varsayılıp sayılamayacağını sorgular. Ancak bu ibarelerin  garanti  sözleşmesini  kuracak  olan  irade  beyanı  yerine geçemeyeceğine karar verir. Culpa in contrahendo ve § 122 BGB temelinde çiftlik ve üretici arasındaki güven ilişkisine dayanıp dayanamayacağını da göz önünde bulundurur. Ancak güven ilişkisi çiftlik ile üretici arasında değil veteriner ile üretici arasında kurulduğundan bu öneriye de olumsuz yanıt verir.  En  sonunda  haksız  fiil  hukukuna  başvurur.  Haksız  fiiller  hukuku gereğince  normal  şartlarda,  zarara  uğrayan  tarafın,  zarar  veren  tarafın kusurunu ispat etmesi gerekir. Ancak BGH olayda,  davacı çiftliğe düşmesi gereken ispat yükünü ters çevirerek, davalı aşı üreticisini tazminata mahkûm eder. BGH nın kullandığı formüle göre  Bir endüstriyel ürünün gerektiği gibi  kullanılması  halinde,  ürünün  hatalı  şekilde  üretilmesinden  dolayı herhangi bir kişi ya da eşya zarar görürse; üretici kendisine hiçbir kusur atfedilemeyeceğini ispatla yükümlüdür.                                                    202 BGHZ 51 , 91 880Ankara Üni. Hukuk Fak. Dergisi, 65 (3) 2016: 837-891                                                   Güven Mahkemenin içtihadı daha sonra ürün sorumluluğu hakkındaki kanunla yazılı hukuka da alınmıştır.203  VII. MAHKEME TEŞKİLATI Almanya nın  federal  yapısı  mahkeme  teşkilatında  da  etkilidir. Mahkemelerin  federal  veya  federe  düzeyde  olduğundan  bahsedilir.  Ancak ABD gibi başka federal devletlerin aksine federal ve federe düzeyde farklı birer teşkilatlanma  görülmez.  Tüm  birinci  derece  ve  ikinci  derece  mahkemeler federe düzeydedir. Bu mahkemeler hem federe kanunlarla hem de federal kanunlarla  ilgili  uyuşmazlıkları  çözümlemeye  yetkilidir.  Yalnızca  en  üst düzeydeki mahkemeler, milli hukukun yeknesak uygulamasını garantilemek için federal mahkemelerdir.204 Ancak buna karşılık ABD de veya İsviçre de olduğu gibi tüm uyuşmazlıklar için konu bakımından yetkili tek bir yüksek federal mahkemeden söz edilemez.205 Bunun yerine yargı yolu ilişkisine göre ayrılmış  beş  tane  yüksek  mahkeme  ve  bunların  altında  federe  düzeyde mahkeme teşkilatlanmaları mevcuttur. Bu beş yüksek mahkeme;  olağan yetkili Bundesgerichtshof  (BGH),  idari  uyuşmazlıklar  için  yetkili Bundesverwaltungsgericht (BVerwG), vergi uyuşmazlıkları için Bundesfinanzhof (BFH), iş hukukundan doğan uyuşmazlıklar için Bundesarbeitsgericht (BAG) ve sosyal güvenlik hukukuyla ilgili uyuşmazlıklar için kurulan Bundessozialgericht (BSG) tir.  (Md.  95  GG)  Yüksek  mahkemelerin  hepsi  başkentte  toplanmak yerine farklı şehirlere dağılmıştır.  Tarihsel  nedenlere  dayanan  bu  uzmanlaşmış,  parçalanmış  yüksek mahkeme  teşkilatı  yetki  uyuşmazlıklarını  ve  kararlar  arasında  ciddi tutarsızlıkları  beraberinde  getirmektedir.206  Mahkeme  kararları  arasında oluşabilecek  bu  çatışmaya  karşı,  beş yüksek  mahkemenin  yargıçlarından oluşturulan  federal  düzeyde  bir  ortak  senato  (Gemeinsame  Senat  der obersten Gerichthöfe des Bundes) kurulmuştur. (Md. 95/3 GG)  Ülkedeki tüm mahkemeler anayasaya uygunluğu denetleme yetkisini haiz olmakla beraber, hiçbiri genel anlamda bağlayıcı hükümler veremez. Bunun istisnasını ise Federal Anayasa Mahkemesi oluşturur.207 Mahkemeler                                                  203 Hager, s. 136, 137 204 Hailbronner/Kau, s. 72 205 Robbers, s. 28 206 Robbers, s. 29 207 Hailbronner/Kau, s. 72; Haase/Keller, s. 17   881Hukuk Çevreleri Ayrımında...             Ankara Üni. Hukuk Fak. Dergisi, 65 (3) 2016: 837-891  bir  yasanın  anayasaya  aykırı  olduğunu  tespit  ettiklerinde,  yargılamayı durdurup bunu Federal Anayasa Mahkemesi nin (Bundesverfassungsgericht) önüne getirebilirler. Federal Anayasa Mahkemesi nin kararları tüm federal ve federe mahkemeleri ve idari makamları bağlar. (§ 31/2 BVerfGG) Aynı şekilde her bir federe devletin mahkemeleri de kendi federe anayasasına aykırılık  tespit  ettiklerinde  bunu  federe  anayasa  mahkemesinin  önüne getirebilir. (Md. 100/1 GG)  Avrupa  Birliği  Adalet  Divanı  (ABAD)  ve  Avrupa  İnsan  Hakları Mahkemesi de gittikçe artan bir rol oynamaktadır.208 ABAD ın  ön karar usulü   çerçevesinde  Avrupa  Birliği  hukuku  hakkında  verdiği  kararlar, uyuşmazlığı ABAD ın önüne getiren mahkemeyi bağlar.209  VIII. EĞİTİM ve KARİYER A. HUKUK EĞİTİMİ Hukuk eğitimi hala 18. yüzyıldaki Prusya nın hukukçu gereksinimini yansıtır. Prusya gibi bölünmüş ve heterojen bir bölgenin idari ve yargısal işlerini yürütecek, homojen ve her hukuki alanda donanımlı hukukçu kitlesi ihtiyacı,  öğrenimin  temel  özelliklerini  belirlemiştir.  Tüm  yurtta, yeknesaklaştırılmış nitelikler taşıyan, bütün hukuk alanlarına egemen bir hukukçu (Einheitsjurist) fikri baskındır.210 En az dört yıllık hukuk eğitiminin hukuk  fakültelerinde  tamamlanmasının  ardından  devlet  sınavları (Staatsexamen) gelir. Yazılı ve sözlü kısımlardan oluşan sınavı uygulayıcı ve akademisyenlerden  oluşan  kurullar  notlandırır.  Yazılı  sınavda  öğrencinin özel hukuk, ceza hukuku, kamu hukuku ve bir de seçeceği alanda olmak üzere hukuki bir sorun üzerine muhakeme becerisini göstermesi beklenir. Yazılı  sınavı  geçen  öğrenci  sözlü  sınava  girmeye  hak  kazanır.  Sınav eyaletlere  göre  yer  yer  farklılık  gösterse  de  genellikle  benzer  usulde yapıldığı söylenebilir. Başarı oranı %75 ile %80 arasında değişen birinci devlet sınavını başarıyla tamamlayan öğrenciler iki yıl boyunca, tamamen devletin yürüttüğü ve yine devlet tarafından maaşa bağlandıkları bir staj ve eğitim evresinden (Referendardienst) geçerler. Bunun ardından gelen ikinci devlet sınavı ile de öğrencilerin yaklaşık %10 ile %15 i elenir. Başarıyla bu                                                  208 Haase/Keller, s. 18 209 Robbers, s. 30 210 Zimmermann, s. 35; Robbers, s. 30  882Ankara Üni. Hukuk Fak. Dergisi, 65 (3) 2016: 837-891                                                   Güven sınavı da tamamlayanlar artık Volljurist unvanını kazanarak, kariyerlerine noter, yargıç, savcı ve avukat vb. gibi mesleklerle devam ederler.211 Ancak bağımsız, renksiz, içsel bir mantığa göre işleyen muhakeme becerisini ölçen tarafı dikkate alındığında, devlet sınavının öğrencilere daha çok birer yargıç gibi düşünme becerisi kazandırdığı söylenebilir.212 Alman hukuk eğitiminin en  karakteristik  özelliği  olan  devlet  sınavları  ve  zorunlu  yasal  staj,213 ülkedeki  tüm  hukuk  fakültesi  mezunlarının  yeknesak  niteliklere  sahip olmasını  sağlarken,  aynı  zamanda  öğrenimin  en  zor  yanını  teşkil  eder. Öğrencilerin büyük bir kısmı birinci devlet sınavına hazırlanırken tekrar niteliğinde ücretli özel kurslara kaydolmaktadır. Diğer yandan bu ihtiyacı göz önüne alan fakülteler de artık ücretsiz tekrar derslerini müfredatlarına eklemektedir. Pek çok hukukçu kariyerlerine otuz yaşına yaklaştığında ancak başlayabilmektedir. 214 2000 li  yıllarla  beraber  özel  üniversiteler  kurulmaya  başlamışsa  da, hukuk  eğitimi  hala  genel  olarak  devlet  üniversiteleri  tarafından yürütülmektedir. Temel dersler hala yüzlerce kişilik amfilerde, akademisyen odaklı  gerçekleşmektedir. Ancak  bu  büyük  çaplı  derslerin  (Vorlesungen) yanında,  seminer  (Seminar)  derslerinde  daha  küçük  öğrenci  grupları, kendilerini bir alanda bilimsel açıdan geliştirme fırsatı bulur.215 Sınavlarda öğrencilerin yine bir yargıcın bakış açısından, bağımsız hukuki düşünme becerilerini sergilemeleri beklenir. Son yıllarda, yargıç bakış açısıyla yetişen ve hukukun tüm alanlarına yetkin olması şart koşulan yeknesak hukukçu (Einheitsjurist)  kavramı  eleştirilmiş,  2000 li  yıllarda  bazı  reformlara gidilmiştir. Eğitimde avukatlık mesleğine uyum öne çıkarılmıştır. Bağımsız, renksiz ve içsel mantığıyla hareket etme becerisini kazandıran geleneksel Alman hukuk eğitimi metodunun yargıçlığa yönelik olması; ancak hukuk fakültesi mezunlarının yaklaşık %80 inin avukatlık mesleğini tercih etmesi bu değişikliğin motivasyonu olmuştur. Artık zorunlu ve ağırlıklı alanlarda özel bir bakış açısının kazandırılması ve bu yolla avukatlık cephesinden akıl yürütme biçiminin öne çıkarılması yoluna gidilmiştir.216 Akademisyenlerin                                                  211 Robbers, s. 30 212 Zimmermann, s. 35, 36, 39 213 Oğuz, s. 204 214 Oğuz, AÜHFD, s. 20, 21; Korioth, s. 96 215 Korioth, s. 93 216 Arslan/Taşpınar, s. 17, 18   883Hukuk Çevreleri Ayrımında...             Ankara Üni. Hukuk Fak. Dergisi, 65 (3) 2016: 837-891  öğrencilerle  daha  yakın  ilgi  kurabileceği  danışman  hocalık  statüsü iyileştirilmiş,  retorik  ve  arabuluculuk  gibi  becerilerin  fakültelerde kazandırılmasına yönelik çalışmalar artırılmıştır.217 Ayrıca seçmeli derslerin payı toplam hukuk eğitiminde %30 a kadar çıkarılmıştır.218 Bunun dışında ağırlıklı alan (Schwerpunkt) uygulaması ile öğrencilerin bir alana yönelerek, bu  alanda  daha  fazla  ders  almalarının  önü  açılmıştır. Ağırlıklı  alan  ile öğrencilerin  belli  bir  mesleki  uzmanlık  alanında  kendilerini  geliştirip yoğunaşmaları,  interdisipliner  ve  uluslararası  bağlantıları  kurabilmeleri amaçlanmıştır.219  Bunların  yanında  son  yıllarda  yabancı  dildeki  hukuk dersleri,  ERASMUS  programı,  uluslararası  yaz  okulu  programları, yurtdışındaki üniversitelerle koordine birleşik programlar ve Avrupa özel hukukunu  temel  alan  ders  kitaplarıyla  geleneksel  akademik  hukuk eğitiminde değişiklikler gözlemlenmektedir. Ancak yine de genel hatlarıyla hukuk öğreniminin ciddi değişime uğradığı söylenemez.220  B. HUKUKÇULUK MESLEĞİ ve AKADEMİ İkinci devlet sınavından sonra Volljurist unvanını elde edip kariyerine başlayan hukukçuların büyük bir kısmı avukat (Rechtsanwalt) olmayı seçer. Çok iyi notlarla devlet sınavını verenlerin bir kısmı yargıç (Richter) olurken, savcı  (Staatsanwalt)  ve  kamu  görevlisi  olmayı  da  seçebilirler.  Noterlik (Notar) mesleği eyaletlere göre farklılık gösterir. Bazı eyaletlerle kariyer mesleği  olarak  yapılırken,  bazı  eyaletlerde  avukatlar  ayrıca  noterlik yapmakta,221  aynı  tabelada  hem  avukatlık  hem  de  noterlik  unvanına rastlanabilmektedir. Son yıllarda avukatlık mesleğinde birtakım değişiklikler göze  çarpmaktadır.  Pek  çok  avukat,  bir  konuda  uzmanlaşmış  avukat (Fachananwalt) statüsünü elde etmek için başvurmakta, diğer Avrupa Birliği ülkelerindeki  hukukçular  devlet  sınavlarına  girmeksizin  Almanya da avukatlık yapabilmekte, uluslararası avukatlık bürolarının ülkeye girmesi ile birlikte gittikçe daha büyük hukuk bürolarına rastlanmaktadır.222                                                   217 Oğuz, s. 207, 208 218 Korioth, s. 92 219 Arslan/Taşpınar, s. 17 220 Oğuz, AÜHFD, s. 21-25; Zimmermann, s. 44 221 Robbers, s. 31 222 Zimmermann, s. 43 884Ankara Üni. Hukuk Fak. Dergisi, 65 (3) 2016: 837-891                                                   Güven Hukuk fakültesinden sonra öğrencilerin yöneldikleri en itibarlı kariyer tiplerinden biri de akademisyenliktir. Akademisyenlerin de devlet sınavlarını tamamlamaları ve hatta en yüksek notlarla geçmeleri şart koşulur. Promotion olarak adlandırılan doktora çalışmaları sonucu, seçkin bir akademik çalışma olarak ortaya çıkan tez genellikle kitap olarak yayımlanır. Bunun ardından bilimsel  asistan  (Wissenschaftlicher  Assistent)  olarak  adlandırılan akademisyen bir kürsüde (Lehrstuhl) ve bir profesör gözetimi altında ders vermeye veya profesörü asiste etmeye başlar. Yine profesörünün onayıyla Habilitation olarak adlandırılan bir çalışmaya başlayabilir. Dört ila beş yılı bulan bu çalışma sonrası nitelikli ve aynı zamanda yenilikçi bir çalışma ortaya  koyan  akademisyen,  ancak  tüm  fakülte  akademik  kadrosunun rızasıyla doçent (Privatdozent) payesini alır ve kendi başına ders vermeye başlar.224 Bu statüye ulaşan akademisyen, genellikle otuz beş ila kırk yaşını geride bırakmış olur.225 2002 yılındaki reformlarda Habilitation kurumunu kaldırarak bir yardımcı doçentlik (Juniorprofessur) statüsünü getiren federal yasa, bu konunun federe devletlerin düzenleme alanında olduğu gerekçesiyle Federal Anayasa Mahkemesi tarafından iptal edilmiştir.226  Tipik  Alman  akademisyen  birincil  görevini  ders  vermekten  çok araştırma  yapmak  olarak  görür.  Yayınlarının  çokluğu  ve  seçkinliği akademisyenleri diğer hukuk fakültelerinden profesörlük teklifi almaları için cazip hale getirmektedir. Zira hukuk fakültelerinde devam eden bir gelenek gereği, akademik kadroya profesör olarak katılacak olan profesör, genellikle diğer üniversitelerdeki doçentler arasından seçilmektedir. Akademisyenlerin pek çoğu belli sınırlar dahilinde hukuk uygulamasına da katılır. Hukuki mütalaa vermeleri, üst düzey uyuşmazlıklar söz konusu olduğunda dava ve tahkimlerde  görev  almaları  ve  yarı  zamanlı  yargıç  olarak  ikinci  derece mahkemelerde (Oberlandesgerichte) çalışmaları alışılmış bir uygulamadır.227 IX. EK: HUKUKİ ARAŞTIRMA KAYNAKLARI Vergi  kanun  ve  tüzüklerinin  yayımlandığı  özel  bir  resmi  gazete (Bundessteuerblatt) haricinde tüm federal kanun ve tüzükler resmi gazetede                                                  223 Zimmermann, s. 41 224 Korioth, s. 101 225 Zimmermann, s.41 226 Korioth, s. 102 227 Zimmermann, s. 37, 38, 41   885Hukuk Çevreleri Ayrımında...             Ankara Üni. Hukuk Fak. Dergisi, 65 (3) 2016: 837-891  (Bundesgesetzblatt) yayımlanır. Federe düzeydeki kanun ve tüzükler de her bir  federe  devletin  çıkardığı  resmi  gazetelerde  yayımlanır.  Bazı yayınevlerinin  derlemeler  halinde  sistematik  olarak  federal  kanunların baskılarını  çıkardıkları  görülür.  Yürürlükteki  kanunların  yanı  sıra  kanun tasarıları  da  federal  ve  federe  düzeyde  yayımlanırlar.228  Ayrıca  federal kanunların  büyük  bölümünün  İngilizce  tercümesine  Federal  Adalet Bakanlığı nın internet sitesi üzerinden erişilebilmektedir.  İçtihatlara  gelindiğinde  federal  yüksek  mahkemelerin  önemli kararlarının  derlemeler  halinde  yayımlandığı  görülür.  Aynı  şey  federe devletlerdeki mahkeme kararları için de geçerlidir.229 Bu resmi yayınların yanında, en önemli davalara veya bunların özetlerine ve karar incelemelerine konusuna göre GRUR (Gewerblicher Rechtsschutz und Urheberrecht) vb. gibi süreli yayınlarda da rastlanabilir.  Hukuki  literatür;  şerh,  ders  kitabı,  monografi,  makale  ve  karar incelemeleri olarak ayrılır. Ancak bunlardan en önemlisi şüphesiz şerhler (Kommentare) dir.230 Gerek hukuk eğitiminde gerekse uygulamada en çok başvurulan kaynaktır. Şerhler her bir maddenin altında önemli içtihatları içerir. Üzerine çok sayıda mahkeme kararı bulunan bazı kanun hükümleri hakkında sayfalarca şerh yazıldığı gözlenebilir. Bunların yanı sıra akademik süreli yayınlara da rastlanır. Bunların büyük bölümü spesifik bir hukuki alana özgüdür. Bir de içinde makalelerin derlendiği, seçkin profesörlere ithaf edilen armağanlar (Festschriften) literatürde diğerleri kadar olmasa da yer kaplar.231  X. SONUÇ Alman  hukuku,  karşılaştırmalı  hukuk  bağlamında  sınıflandırılırken ‘Alman  hukuk  çevresi   adıyla  ayrı  bir  hukuk  çevresi  içinde; Avusturya, İsviçre,  Türkiye nin  de  aralarında  bulunduğu  çeşitli  ülkelerin  hukuk düzenleri ile birlikte yer alır. İsminden de anlaşılacağı gibi, ‘Alman hukuk çevresi ne  rengini veren hukuk  düzeni Alman  hukukudur.  Gerek  hukuki düşünce biçimi ile gerekse hukuki kavram, kurum ve sistematiği ile Alman                                                  228 Robbers, s. 32 229 Robbers, s. 33 230 Zimmermann, s. 46 231 Zimmermann, s. 49, 50 886Ankara Üni. Hukuk Fak. Dergisi, 65 (3) 2016: 837-891                                                   Güven hukuku; sayılan hukuk düzenlerinde olduğu kadar, başka hukuk çevrelerinde de etkili olmuştur. Bir  hukuk  düzeni,  karşılaştırmalı  hukuk  metodu  bakımından sınıflandırılırken  makro  bir  bakışla  değerlendirilir.  Bu  değerlendirmede; tarihi gelişim çizgisi, hukuk kaynakları, ideoloji, hukuki düşünce biçimi ile hukuki kavram ve kurumlar gibi pek çok ölçüt rol oynayabilir. Bu ölçütlerin dışında  aynı  zamanda,  mahkeme  teşkilatı,  hukuk  eğitimi  ve  hukukçuluk mesleği konusunda Almanya yı diğer pek çok ülkeden ayıran ve kaynakları tarihsel kökenlerinde aranacak olan unsurlar da rol oynamaktadır. Yüksek mahkemelerin  uyuşmazlık  konularına  göre  ayrılması,  hukuk  eğitiminde yeknesak  bir  hukukçu  modeli  idealiyle  uygulanan  ‘devlet  sınavları   ve hukukçuluk mesleğinde öğretinin baskın etkisi bu belirleyici unsurlara örnek verilebilir. Yasama, yürütme ve yargı faaliyetlerinin her birine rengine veren bir  unsur  olarak  federalizm  de Almanya nın  tipik  niteliklerindendir.  Bu kavram,  federe  devletler  ve  federal  devlet  arasındaki  yetki  dağılımını anlattığı kadar, diğer kamu tüzel kişiliklerine bir ölçüde özerklik sağlanması anlamına da gelir. Sayılan bu ölçütler bir tarafa bırakılacak olursa, Alman hukukuna asıl rengini veren iki ölçüt kanımca, tarihsel gelişim çizgisi ve hukuki düşünce biçimidir.  Roma  hukukuna  sıkı  bağlarla  bağlı  olan  Alman  hukukunun  bu niteliğinin kaynağı, hukuk tarihinde aranmalıdır. Tüm Avrupa yı Ortaçağ boyunca  etkisi  altına  alan  Roma  hukuku  iktibası,  bugünkü  Almanya topraklarında  çok  daha  güçlü  şekilde  etkili  olmuştur.  Merkezi  idarenin zayıflığı ve hukuki düşünce biçiminin Ortaçağ boyunca ilkel kalması gibi nedenlere bağlanabilecek bu güçlü iktibas sonucu, Roma hukuku Ortaçağ boyunca gemeines Recht adıyla gelenek hukukunun yanında ve hatta onun yerine uygulanmıştır.  17.  yüzyıldan  itibaren  katı  bir  matematiksel-mantıksal  metot çerçevesinde,  akademisyenlerin  yoğun  etkisiyle  serpilen  Alman  hukuku, özellikle 19. yüzyılda ‘Pandekt hukuk bilimi  adıyla yine Roma hukuku etrafında ve organik bütünlüğe sahip, kapalı, boşluksuz, sistematik bir hukuk düzeni ideali peşinde biçimlenmiştir. 19. yüzyılın en sonunda hazırlanan Alman Medeni Kanunu nunda da yine öğretisel, soyutlayıcı ve kavramsal bir geleneğin izlerine rastlanabilir.   887Hukuk Çevreleri Ayrımında...             Ankara Üni. Hukuk Fak. Dergisi, 65 (3) 2016: 837-891  Tarihsel kökleri ve sistematiklik iddiası nedeniyle katı bir hukuk düzeni olarak damgalanan Alman hukuku hakkında bu algı halen devam etmektedir. Ancak  pozitif  hukuka  sıkı  bir  bağlılıkla  ortaya  çıkan  bu  katılığın,  20. yüzyılda  uygulama  ve  öğreti  tarafından  törpülendiği  de  gözden kaçırılmamalıdır.  Öyle  ki  artık  Alman  hukuk  biliminde  yargıcın  hukuk yaratabileceği fikri, yerleşik biçimde kabul görmekte ve pek çok örnekle desteklenmektedir.                     888Ankara Üni. Hukuk Fak. Dergisi, 65 (3) 2016: 837-891                                                   Güven",
     "Kaynakça": "Aktaş,  Sururi.  (2010).  Pozitif  Hukukta  Boşluk  Kavramı.  Erzincan Üniversitesi Hukuk Fakültesi Dergisi, 14(1-2), s. 1-28 Arslan Ramazan/Taşpınar, Sema. (2004). Avrupa Birliği Sürecinde Türkiye ve Avrupa Hukuk Öğretimi ve Hukukçu Yetiştirilmesi ve Türkiye'nin Bu Gelişmelerden Etkilenmesi. Ankara Üniversitesi Hukuk Fakültesi Dergisi Cilt:53 Sayı:1, 2004. s. 1-25 Bartels, Hans-Joachim. (1982). Methode und Gegenstand intersystemarer Rechtsvergleichung. Tübingen: Mohr Siebeck. Davran, Bülent. (1968). Mukayeseli Medeni Hukuk Dersleri. İstanbul : İ.Ü. Hukuk Fakültesi. Demircioğlu, Reyhan. (2007). Culpa in Contrahendo Sorumluluğu (Doktora Tezi). Ankara. Dyzenhaus, David/ Taggart, Michael. (2007). Reasoned Decisions and Legal Theory, içinde  Edlin, Douglas E. (ed.) Common Law Theory. New York: Cambridge University Press. s. 134 – 167 Gözübüyük, Şeref. (2009). Hukuka Giriş ve Hukukun Temel Kavramları. (31. Bs.) Ankara: Turhan Kitabevi. Haase, Richard/ Keller, Rolf. (2003). Grundlagen und Grundformen des Rechts. Kohlhamer. Häberle, Peter. (1988). Jahrbuch des öffentlichen Rechts der Gegenwart, Neue Folge/Band 37. Tübingen: Mohr Siebeck. Hager, Günter. (2009). Rechtsmethoden in Europa. Tübingen: Mohr Siebeck. Hailbronner, Kay/ Kau, Marcel. (2005) Constitutional Law, içinde Zekoll, M./Reimann, J. (ed.),  Introduction to German Law. (2. Bs.) Lahey: Kluwer Law   International. Hofmann,  Rainer.  (2012).  Grundlegende  Prinzipien  des  Unionsrechts. (28.10.2015  tarihinde  http://www.jura.unifrankfurt.de/43679963/Skript_4.pdf%20:4 adresinden erişildi).  Karadeniz  Çelebican,  Özcan.  (2008).  Roma  Hukuku.  Ankara:  Yetkin Yayınları. Korioth,  Stefan.  (2006).  Legal  Education  in  Germany  Today.  Wisconsin International Law Journal,"
}