{
     "Tip": "Makale",
     "Dergi İsmi": "",
     "Üniversite İsmi": "Ankara Üniversitesi",
     "Gün": "",
     "Ay": "",
     "Yıl": "2016",
     "Cilt": "65",
     "Sayı": "4",
     "Başlık": "TÜRK BORÇLAR KANUNU KAPSAMINDA ALIM VE SATIM KOMİSYONCUSUNUN TEMSİL YETKİSİ",
     "Title": "Representation Authority of Commerce Commission Agent within the Turkish Code of Obligations",
     "Yazar İsmi": [
          "Fatma HIZIR"
     ],
     "Danışman İsmi": "",
     "Anahtar Kelimeler": [
          "Tacir Yardımcıları",
          "Alım Satım Komisyoncusu",
          "Temsil Yetkisi",
          "Temsil İlişkisi",
          "Dolaylı Temsil"
     ],
     "Keywords": [
          "Merchant Assistants",
          "Commerce Commission Agent",
          "Representation Authority",
          "Representative Relationship",
          "Indirect Representation"
     ],
     "Özet": "Bağımsız tacir yardımcılardan biri de dolaylı temsil yetkisine sahip olan komisyoncudur. Komisyoncu, esas itibariyle Türk Borçlar Kanununda düzenlenmiştir. TBK 532-545 maddeleri arasında alım satım komisyonculuğu ayrıntılı olarak düzenlenmiş, diğer işlere ilişkin komisyonculuk ise md. 546’da alım-satım komisyonculuğuna gönderme yapılarak hükme bağlanmıştır. TBK’ daki bu düzenleme, genel itibariyle müvekkil ile komisyoncu arasındaki iç ilişkiye dair hükümler getirmektedir. Komisyona ilişkin bu düzenlemeler dışında, vekalet sözleşmesine1 ilişkin hükümler de komisyon sözleşmesine uygulanabilmektedir (TBK md. 532/2). Türk Borçlar Kanunundaki düzenlemelerden başka komisyonculuğun bazı türleri, çeşitli kanunlarda yer almaktadır. Türk Ticaret Kanunu md. 917 vd.’da ve Karayolu Taşıma Kanununda, taşıma işleri komisyoncusu2, Sermaye Piyasası Kanunu md. 30’da ise sermaye piyasası araçların komisyonculuğu düzenlenmiştir. 5174 sayılı Kanun md. 47’de de alım-satım komisyonculuğunun özel bir türü olan borsa komisyonculuğu hükme bağlanmıştır. Bunlardan başka 1615 sayılı Gümrük Kanununda gümrük komisyoncuları düzenlenmiştir. Komisyoncu, komisyon sözleşmesine dayanarak, daima kendi adına ve bir başkası hesabına hareket etmekte yani bu ilişkinin temelinde dolaylı temsil ilişkisi bulunmaktadır. Komisyoncuyu ticari vekilden, acenteden ve simsardan ayıran en önemli unsur budur. Zira acente tamamen kendi adına ve hesabına, ticari vekil tamamen müvekkili adına ve hesabına faaliyette bulunurken, simsar ise sadece sözleşmenin yapılmasını hazırlar ya da sözleşmenin yapılmasına aracılık eder ve kurulan sözleşme sebebiyle hiçbir yükümlülük altına girmez. Çalışmamızda, komisyon sözleşmesi gereğince komisyoncu ile müvekkil arasındaki komisyon sözleşmesinden kaynaklanan ve komisyoncuyu diğer bağlı olmayan tacir yardımcılarından ayıran, komisyoncunun dolaylı temsil yetkisi incelenecektir.",
     "Abstract": "One of the independent merchant assistants is commission agent who has independent representation authority. Commission agent in essence described in Turkish Code of Obligations. Commerce commission agent is explained detailedly between the Articles 532-545 of Turkish Code of Obligations while commission agents in other fields were described Article 546 referred to commerce commission agents. This regulation in Turkish Code of Obligations regulates internal affairs between clients and commission agents. Except regulations concerning commission, clauses conserning contract of mandate can be applied to commission contracts.(TBK md. 532/2). Except for regulations in Turkish Code of Obligations, some types of commission agency are regulated in other codes. In the Art. 917 and afterwards of the Turkish Commercial Code and in the Road Transport Code there is freight forwarder; and in the Art. 30 of the Capital Market Law there is commission agency of capital market instruments are regulated. In the Art. 47 of Code No. 5174 ‘exchange brokery’-which is a kind of commerce commission agency- is regulated. Apart from these in Customs Code No. 1615 there are customs commission agents explained.Commission agent, in regard to commission contract, always acts on its behalf and for account of another in other words indirect representation is being located at the center of this relationship. That is the most important factor what differs commission agent from commercial agent, agency and broker. Yet agency acts completely on its own behalf, commercial agent acts in clients behalf and for account of its client, while broker is speeding up or mediating for the agreement of contracts and doesnt enter into an obligation.In our study, accordingly to commission contract; indirect representation authority of commission agent which differs commission agent from other merchant assistants and is arising from the contract between client and commission agent, will be examined.",
     "Metin": "Komisyoncu, ücret karşılığında, kendi adına ve müvekkili hesabına hukuki işlem yapmayı üstlenen kişidir. 3 Komisyoncu bağlı olmayan tacir yardımcılarındandır ve müvekkili olan tacirin işletmesi dışında ve ondan bağımsız olan bir işletmenin sahibidir 4.  Türk Borçlar Kanunumuzda 532-546 maddeleri arasında alım satım komisyoncusu düzenlenmiştir. TBK md. 532/I deki tanıma göre;  Alım veya satım komisyonculuğu, komisyoncunun ücret karşılığında, kendi adına ve vekâlet verenin hesabına kıymetli evrak ve taşınırların alım veya satımını üstlendiği sözleşmedir.  Bu tanım mehaz kanunumuz olan İsviçre Borçlar Kanunu ndaki tanımla paralellik göstermektedir (OR 425/I). Ancak belirtmek gerekir ki İsviçre Borçlar Kanunu nda, Türk Borçlar Kanunu ndan farklı olarak alım komisyoncusu (Einkaufskommissionär) ile satım komisyoncusu (Verkaufskommissionär) için birbirinden farklı düzenlenmeler de öngörülmüştür. 5                                                  3   ARKAN, Sabih, Ticari İşletme Hukuku, s.234, Ankara, 2015; bkz: TBK md.532/I 4   KARAHAN, Sami, Ticari İşletme Hukuku, s. 342, Konya, 2011; BOZER, Ali/ GÖLE, CELAL, Ticari İşletme Hukuku, s. 98, Ankara, 2015 5   GUHL, Theo, Das Schweizerisches Obligationenrecht mit Einschluss des Handels- und Wertpapierrechts, s. 589, Zürich, 2000.   2869Türk Borçlar Kanunu...  Ankara Üni. Hukuk Fak. Dergisi, 65 (4) 2016: 2867-2890  Türk Borçlar Kanunu md. 532 de alım-satım komisyoncusu için verilen tanımdan ve komisyona ilişkin diğer hükümlerden hareketle komisyoncu ile ilgili unsurları belirlemek mümkündür. B. Unsurları 1. Bir sözleşmeye Dayanması Komisyon  sözleşmesinin  tarafları  komisyoncu  (Beauftragter)  ve müvekkildir (Auftraggeber). Komisyonculuk ilişkisi, müvekkil ile komisyoncu arasında yapılan bir sözleşmeye dayanır. Komisyon sözleşmesinde komisyoncu kendi adına ve müvekkili hesabına taşınır eşya ya da kıymetli evrak satmak ya da temin etmek yükümlülüğü altına girerken, müvekkil de ücret ödemeyi taahhüt eder ve böylece sözleşme kurulmuş olur. Bu sözleşme, komisyoncunun faaliyet konusunu ve şartlarını, haklarının ve borçlarının nelerden ibaret olduğunu, üçüncü kişilerden elde edilen mal ve diğer haklarının müvekkile devir şartlarını ve buna karşılık müvekkilin de komisyoncuya karşı borçlarını tespit eder 7. Komisyon sözleşmesinin konusu TBK daki düzenlemeye göre kıymetli evrak ve taşınır eşya alım-satımıdır. Bununla birlikte taşıma işleri komisyoncusunun faaliyetleri de TBK da komisyonculuk olarak nitelendirilmiştir 8. TBK md. 546 gereğince diğer konulara ilişkin komisyon sözleşmeleri, bu konuda  özel  hüküm  bulunmadığı  takdirde  alım-satım  komisyonculuğu hükümlerine tabidir 9. Komisyoncu  bu  sözleşmeye  dayanarak  kendi  adına  ve  müvekkili hesabına hukuki işlemler yapar, bu işlemlerden doğan hakları ve borçları müvekkiline devreder ve ücrete hak kazanır 10. Her ne kadar komisyoncunun yaptığı sözleşmeler sebebiyle doğan bütün hak ve borçlar komisyoncuya aitmiş gibi görünmekteyse de, komisyoncu ile müvekkil arasındaki sözleşme                                                  6   BÜREN, Bruno, Schweizerisches Obligationenrecht, Besonderer Teil (Art. 184-551), s.193, Zürich, 1972; GUHL,. s. 589. 7   SEÇER, Öz, Alım Satım Komisyonculuğu Sözleşmesi, s.17, İstanbul, 2013; YAVUZ, Cevdet, Borçlar Hukuku Dersleri Özel Hükümler, s.587, İstanbul, 2012; AYHAN, Rıza/ ÖZDAMAR, Mehmet/ ÇAĞLAR, Hayrettin, Ticari İşletme Hukuku Genel Esaslar, s.302, Ankara, 2011. 8   AYHAN/ÖZDAMAR/ÇAĞLAR, s. 302. 9   ARKAN, s. 234; BOZER/GÖLE, s. 100; BERZEK, Ayşe Nur, Ticaret Hukukunun Genel İlkeleri, İstanbul, 2008, s. 162. 10  YAVUZ, s. 587 (Özel); AYHAN/ÖZDAMAR/ÇAĞLAR, s. 302; BOZER/GÖLE, s. 102. 2870Ankara Üni. Hukuk Fak. Dergisi, 65 (4) 2016: 2867-2890  Hızır gereğince komisyoncunun üçüncü kişilerle yaptığı hukuki işlemler sonucunda doğan  hak  ve  borçlar  en  nihayetinde  müvekkile  ait  olur  11.  Yani  bu sözleşmeyle, komisyoncu dış ilişkide sözleşmenin tarafı olarak elde ettiği hakları ve borçları müvekkile devretme; müvekkil de, komisyoncunun üzerine aldığı hakları ve borçları devralma ve komisyoncunun bu faaliyetinin karşılığı olarak ücret ödeme borcu altına girmektedir.  Komisyonculuk ilişkisini doğuran bu sözleşme herhangi bir şekle bağlı değildir. Kural olarak taraflar arasında sürekli bir ilişki kurulmayıp müvekkil, komisyoncuya tek bir iş için yetki verir. Her somut durumda müvekkilin komisyoncuyu görevlendirmesiyle birlikte komisyoncu ile müvekkil arasında yeni bir komisyon sözleşmesi kurulur. 2. Komisyoncunun, Kendi Adına ve Müvekkili Hesabına Hareket Etmesi Komisyoncu kendi adına ve müvekkili hesabına hukuki işlem yapar. Komisyoncunun üçüncü kişiyle yaptığı hukuki işlemden doğan hak ve borçlar komisyoncuya ait olur 15. Bu sebeple komisyonculuk faaliyeti tipik bir dolaylı temsil ilişkisidir 16. Komisyoncunun hukuki işlem yaptığı üçüncü kişi komisyoncunun kendi hesabına hareket ettiğini bilse de durum değişmez ve sözleşmeden doğacak bütün hak ve borçlar komisyoncuya ait olur. Bunların müvekkile devri için kural olarak ikinci bir işleme (alacağın temliki, borcun nakli) ihtiyaç vardır. Komisyoncu, şahsında doğan alacakları alelade ya da kanuni temlik yoluyla müvekkile devretmedikçe kural olarak üçüncü kişilere karşı hak iddia edemez                                                  11  KARAHAN, s. 343; ARKAN, s. 234. 12  YAVUZ, s. 586 (Özel). 13  ARKAN, s. 234; AYHAN/ÖZDAMAR/ÇAĞLAR, s. 302; ÜLGEN, Hüseyin/TEOMAN, Ömer/HELVACI, Mehmet/KENDİGELEN, Abuzer/ KAYA, Arslan/ ERTAN, Nomer F. Ticari İşletme Hukuku, s. 611, İstanbul, 2009; DERYAL, Yahya, Ticaret Hukuku Bilgisi, s. 57, Trabzon, 2006 14   …Tellal, müvekkili adı ve hesabına iş yaparken, komisyoncu aynı kanunun 416 ncı maddesi uyarınca, kendi namına ve müvekkili hesabına kıymetli evrak ve taşınır eşya alım ve satımını üstlenir…  11. HD. E. 2001/1752, K. 2001/3902, T.03.05.2001. 15  GUHL, s. 588; SEÇER, s.10; ARKAN, s. 233; BOZER/GÖLE, s. 99. 16  YAVUZ, s. 587 (Özel); ARKAN, s. 233;  BK'nun 32. maddesi uyarınca salâhiyettar bir mümessil tarafından diğer bir kimse namına yapılan akdin hakları ve borçları o kimseye intikal eder.  13. HD. E. 2005/8399, K. 2005/11966, T. 11.07.2005. 17  KARAHAN, s. 343; BAHTİYAR, Mehmet, Ticari İşletme Hukuku, s.205, İstanbul, 2012.   2871Türk Borçlar Kanunu...  Ankara Üni. Hukuk Fak. Dergisi, 65 (4) 2016: 2867-2890  18. Bu niteliği sebebiyle, komisyoncu tacirin dolaylı temsil yetkisine sahip tek yardımcısıdır Çalışmamızın esas konusunu oluşturan komisyoncunun dolaylı temsil yetkisi, aşağıda ayrıntılı olarak ele alınacaktır. 3. Ücret Komisyoncu, aracılık faaliyetleri karşılığında maktu ya da nispi olarak kararlaştırılan bir ücret alır. TBK md. 532 de komisyoncunun faaliyetlerini ücret  karşılığında  gerçekleştireceği  açıkça  düzenlenmiştir  21.  Yapılan sözleşmede ücret ödenmesi kararlaştırılmamışsa komisyon sözleşmesi değil, vekalet sözleşmesi söz konusu olur 22. Komisyoncu  tarafından  yapılan  sözleşmenin  hüküm  ve  sonuçlarını doğurmasında,  hem  kendi  müvekkilinin  hem  de  işlemin  karşı  tarafının menfaati vardır. Buna karşı komisyoncu (simsardan farklı olarak) ücretini her iki taraftan değil, yalnızca kendi müvekkilinden isteyebilir 23. Türk Borçlar Kanunu md. 539/I e göre komisyoncu ücretini kural olarak kendisine tevdi edilen işi yapınca isteyebilir 24. Aynı hükmün devamında işin yapılmamasına bizzat müvekkilin sebep olması ihtimali düzenlenmiş ve bu durumunda komisyoncunun yine ücrete hak kazanacağı hükme bağlanmıştır. TBK md. 535 e göre piyasa şartları nedeniyle, müvekkilin belirttiği fiyattan                                                  18  AYHAN/ÖZDAMAR/ÇAĞLAR, s. 303; Komisyoncunun iktisap etmiş olduğu hakların vekalet verene doğrudan intikal edebileceği durumlara ilişkin TBK md. 509/2. ve 3. fıkralarında düzenlenmiş olan istisnai durumlar için bkz; BOZER/GÖLE, s. 99-100. 19  ARKAN, s. 233. 20   …Taraflar arasında bir komisyonculuk ilişkisinin varlığının kabulünde bir isabetsizlik bulunmamakta ise de komisyonculuk teyidi belgelerinin tercümelerinde yer alan %3 komisyon oranı ibaresinin yer aldığını bildiren yeminli tercüman Lotte R. hakkında İzmir Cumhuriyet Başsavcılığının 14.9.2000 tarihli 2000/5669 nolu iddianamesi ile faks teyidi yazılarının asıllarında %3 komisyonculuk ibresinin bulunmadığı gerekçesiyle özel evrakta sahtecilik suçundan Asliye Ceza Mahkemesine dava açılmış olduğu anlaşılmaktadır. Bu durumda mahkemece, açılmış olan bu ceza davası da gözetilerek dava konusu %3 komisyon oranı üzerinde durularak bir karar verilmesi gerekirken yazılı şekilde hüküm tesisinde isabet bulunmamaktadır...  HGK. E. 2002/19-18, K. 2002/48, T.06.02.2002 21  AYHAN/ÖZDAMAR/ÇAĞLAR, s. 303; ARKAN, s. 234. 22  ARKAN, s. 234; KARAHAN, s. 343; DERYAL, s. 57; BAHTİYAR, s. 206;  Sözleşmede ücret olarak bir komisyon kararlaştırılmışsa, tereddüt halinde satım sözleşmesi değil, komisyon sözleşmesinin bulunduğunun kabul edilmesi gerekmektedir.  SEÇER, s.16. 23  ÜLGEN /TEOMAN /HELVACI /KENDİGELEN/ KAYA/ ERTAN, s. 618; POROY, Reha/ YASAMAN, Hamdi, Ticari İşletme Hukuku, İstanbul, 2010, s. 279. 24  GUHL, s. 592; POROY/YASAMAN, s. 279; KARAHAN, s. 343; YAVUZ, s. 592 (Özel). 2872Ankara Üni. Hukuk Fak. Dergisi, 65 (4) 2016: 2867-2890  Hızır malları  satamayacağını  anlayan  komisyoncunun,  durumu  müvekkiline bildirmesine rağmen müvekkilin cevap vermemesi ihtimali burada örnek olarak verilebilir 25. Müvekkilin  kusuru  olmaksızın,  komisyoncunun  herhangi  başka  bir sebeple  işi  gerçekleştirememesi  durumunda,  yerel  bir  adetin  bulunması şartıyla ve komisyoncunun emeğiyle orantılı olarak kendisine bir ücret ödenir (TBK md. 539/II) 26. Komisyoncu,  dürüstlük  kurallarına  aykırı  davranarak,  müvekkilinin çıkarlarını ihlal ederse, özellikle ona satın aldığından fazla ya da sattığından eksik bir bedel bildirirse, ücret isteme hakkını kaybeder (TBK md. 540/I). Komisyoncunun satın aldığından fazla ya da sattığından eksik bir bedel bildirmesi, yani bedelin gerçekleşen bedelden farklı gösterilmesi durumunda müvekkilin tamamen aradan çıkarak komisyoncuyu, satılanın alıcısı ya da satıcı sayma hakkı vardır (TBK md. 540/II). Böyle bir durumda müvekkilin komisyoncuya, komisyon ücreti ödemeyeceğini belirtmeye gerek yoktur 28.  Komisyoncu, işlemin muhatabının müvekkiline olan borçlarını ödeyeceğine dair müvekkiline ayrıca güvence vermişse, ilave bir ücret isteyebilir (TBK  md.  537/II).  Bu  şekilde  güvence  veren  komisyoncuya  dükruar komisyoncu denir 29.   Bir  para  borcu  olan  komisyon  ücreti,  alacaklının  (komisyoncu) bulunduğu yerde ödenir. Ücretin ödenip ödenmediği ya da ne kadarının ödendiği konusunda uyuşmazlık çıkarsa, borçlu (müvekkil) ispatla mükelleftir.   Müvekkil,  ücretin  yanı  sıra  komisyoncunun  üçüncü  şahsa  karşı üstlendiği borçları ve müvekkil yararına yaptığı bütün masrafları da (depo, nakliye, bakım, yükleme-boşaltma ücretleri, verdiği avanslar vb.) faiziyle karşılamak  zorundadır  31.  Komisyoncu  ardiye  ve  taşıma  ücretlerini  de                                                  25  ÜLGEN /TEOMAN /HELVACI /KENDİGELEN/ KAYA/ ERTAN, s. 618.  26  POROY/YASAMAN, s. 279; YAVUZ, s. 592 (Özel); ÜLGEN /TEOMAN /HELVACI /KENDİGELEN/ KAYA/ ERTAN, s. 618. 27  BÜREN, s. 194; GUHL, s. 590. 28  ÜLGEN /TEOMAN /HELVACI /KENDİGELEN/ KAYA/ ERTAN, s. 619; KARAHAN, s. 344; YAVUZ, s. 593 (Özel). 29  BAHTİYAR, s. 207 30  KARAHAN, s. 344. 31  BÜREN, s.198-199; SEÇER, s. 15; DOMANİÇ, Hayri/ ULUSOY, Erol, Ticaret Hukukunun Genel Esasları, İstanbul, 2007, s. 382; KARAHAN, s. 344; YAVUZ, s. 592 (Özel); BAHTİYAR, s. 207.   2873Türk Borçlar Kanunu...  Ankara Üni. Hukuk Fak. Dergisi, 65 (4) 2016: 2867-2890  isteyebilir;  ancak  kendi  çalışanlarına  ödeyeceği  ücretleri  müvekkilinden isteyemez (TBK md. 538/II) 32. 4. Faaliyetin Meslek Edinilmiş Olması  Türk Borçlar Kanunu nda alım-satım komisyonculuğunun düzenlendiği 532 nci maddede komisyonculuğun meslek edinilmiş olması gerektiğinden bahsedilmemiştir. Ancak TBK md. 546/II ye göre komisyon işlerini meslek edinmeyip geçici olarak üstlenen kişi hakkında da Türk Borçlar Kanunu nun komisyona ilişkin hükümlerinin uygulanacağı belirtilmiştir. Bu hükümden komisyon  işlerinin  ilke  olarak  meslek  edinilmesi  gerektiği  sonucuna varılmaktadır. Bununla birlikte tacir sıfatına sahip bir kişi kendi işletmesi dışında arızi olarak komisyonculuk yaparsa, TBK nun komisyon hükümlerine tabi olur. Komisyonculuk işlerini geçici olarak yapan kişi, tacir sıfatını taşımıyorsa komisyon hükümleri değil, TBK nun vekalet sözleşmesine ilişkin hükümleri uygulanır. Belirtmek gerekir ki komisyoncu, müvekkili hesabına işlem yaparken müvekkilinin ticaret ünvanını değil, aksine bizzat kendi ticaret ünvanını kullanır 37.  C. Hukuki Niteliği Komisyon ilişkisi tipik bir dolaylı temsil ilişkisidir. Zira komisyon sözleşmesi  gereğince,  komisyoncu  her  zaman  kendi  adına  ve  müvekkili                                                  32  POROY/YASAMAN, s. 279; YAVUZ, s. 592 (Özel); KARAHAN, s. 344. 33  YAVUZ, s. 586 (Özel); ÜLGEN/TEOMAN/HELVACI/KENDİGELEN/ KAYA/ ERTAN, s. 608. 34  AYHAN/ÖZDAMAR/ÇAĞLAR, s. 303; ÜLGEN/TEOMAN/ ELVACI/ KENDİGELEN/ KAYA/ ERTAN, s. 608.  35  AYHAN/ÖZDAMAR/ÇAĞLAR,  s.  303;  ARKAN,  s.  234;  ÜLGEN  /TEOMAN/ HELVACI/ KENDİGELEN/ KAYA/ ERTAN, s. 609. 36  ÜLGEN /TEOMAN/ HELVACI /KENDİGELEN/ KAYA/ ERTAN, s. 609; AYHAN/ ÖZDAMAR/ ÇAĞLAR, s. 303.  37  BÜREN, s. 193; GUHL, s. 588.  38   …Ticari hayattaki yoğunluk ve karmaşıklık, ticari işletme sahibinin, belirli bir büyüklüğe ulaşmış olan işletmesini tek başına yönetmesini neredeyse imkansızlaştırdığı için, yardımcı kullanması zorunlu hale gelmektedir. Ticari mümessil ve ticari vekil, bu yardımcılardan ikisidir. Gerek ticari mümessillik ve ticari vekillik; gerekse diğer yardımcılıklar (örneğin komisyoncu, acente gibi) 818 Sayılı B.K.'nun 32. maddesinde düzenlenmiş olan temsil müessesesinin, ticari hayatın söz konusu gereklerinden kaynaklanan, bu gerekliliklere uydurulmuş özel türleridir…  HGK E. 2011/12-549, K.2011/644, T.19.10.2011. 2874Ankara Üni. Hukuk Fak. Dergisi, 65 (4) 2016: 2867-2890  Hızır hesabına işlem yapar. Komisyoncu üçüncü kişilerle yaptığı işlemlerin tarafı olup bu işlemlerden doğan hak ve borçlar komisyoncuya aittir. Komisyoncu müvekkil  ile  yaptığı  sözleşme  gereğince  bu  hak  ve  borçları  müvekkile devretmeyi taahhüt etmiştir 39.  Dolaylı temsil yetkisi veren vekalet sözleşmesi niteliği taşıyan komisyon sözleşmesine,  ,  alım  satım  komisyonculuğu  sözleşmesine  ilişkin  kanun hükümlerinin özel olarak düzenlendiği durumlar dışında vekalet sözleşmesine ilişkin hükümler de uygulanabilir (TBK md. 532/II)40. II. Komisyoncunun Temsil Yetkisi: Dolaylı Temsil A. Dolaylı Temsil Kavramı   Dolaylı temsil, bazı eserlerde yalnızca doğrudan temsilin karşıtı olarak, bazı eserlerde doğrudan ve dolaylı temsil için ikili bir ayrımı gerektirmeyen bir kavram olarak ve diğer bazı eserlerde ise tamamen bağımsız bir kavram olarak incelenmiştir 41.     Dolaylı temsil, bir şahsın temsil yetkisine sahip olmasına rağmen hukuki işlemi kendi adına ve başkasının hesabına yapmasıdır. 42 Başka bir tanıma göre  Bir kişi, bir dolaylı temsil yetkisine dayanarak dolaylı temsil olunan hesabına olduğu halde kendi adına bir üçüncü kişi ile hukuki muamele yaptığında dolaylı temsil vardır. 43 Dolaylı temsilcinin kimin hesabına hareket ettiğini açıklaması gerekmez ve kurduğu işlem ile doğan hukuki sonuçlar doğrudan temsil olunana geçmez 44.    Dolaylı temsil, temsilin TBK  da düzenlendiği şeklinden tamamen farklı bir durumdur. Zira dolaylı temsil TBK md. 40 (BK md. 32) anlamında temsil sayılmaz. Dolaylı temsil olunanla, dolaylı temsilcinin işlem yaptığı üçüncü kişi arasında hiçbir hukuki sonuç doğmaz 45.                                                  39  YAVUZ, s. 587 (Özel); AYHAN/ÖZDAMAR/ÇAĞLAR, s. 304; ARKAN, s. 233-234; DOMANİÇ/ULUSOY, s. 381-382; SEÇER, s. 20-21; BAHTİYAR, s. 205; BERZEK, s. 162. 40  YAVUZ, s. 587 (Özel); AYHAN/ÖZDAMAR/ÇAĞLAR, s. 304 41  Ayrıntılı bilgi için bkz. YAVUZ, Cevdet, Türk-İsviçre ve Fransız Medeni Hukuklarında Dolaylı Temsil, s. 15 vd., İstanbul, 1983,  42  AKYOL, Şener, Türk Medeni Hukukunda Temsil, İstanbul, 2009, s. 57. 43  YAVUZ, s. 57 (Dolaylı Temsil). 44  OĞUZMAN, M. Kemal/ÖZ, Turgut, Borçlar Hukuku Genel Hükümler, İstanbul, 2010, s. 165; AKYOL, s. 57. 45  AKYOL, s. 58; OĞUZMAN/ÖZ, s. 165.   2875Türk Borçlar Kanunu...  Ankara Üni. Hukuk Fak. Dergisi, 65 (4) 2016: 2867-2890    Dolaylı temsil Borçlar Kanunuyla Ticaret Kanunu nun çeşitli maddelerinde hükme bağlanmıştır. Örneğin; TBK md. 532 vd. alım satım komisyoncusu, TTK md. 917 vd. ise taşıma işleri komisyonculuğu düzenlenmiştir 46. Dolaylı temsil kavramına farklı yaklaşımlarına rağmen hemen hemen bütün yazarlar tanımlamalarında bazı ortak unsurlara işaret etmektedirler. Çalışmamızda bu unsurlar aşağıda ayrı ayrı incelecektir. B. Dolaylı Temsilin Unsurları Dolaylı temsilin tanımından unsurlarını belirlemek mümkündür. Buna göre, dolaylı temsilcinin dolaylı temsil yetkisine sahip olması, işlemi başkası hesabına yapması ve başkası hesabına yaptığı işlemde kendi adına hareket etmesi dolaylı temsilin unsurları olarak sayılabilir. a. Dolaylı Temsil Yetkisinin Varlığı Temsil yetkisi, kendisini bir hukuki işlemin yapılmasında temsil ettirmek isteyen kişinin, temsilci olacak kişiye verdiği yetkiyi ifade eder 47. Dolaylı temsil  yetkisi  ise  bir  kimsenin,  hukuki  işlemlerde  dolaylı  olarak  temsil edilmesini mümkün kılan yetkidir. Dolaylı temsil edilme, hukuki işlemin tarafı olmadığı halde, hukuki işlemin hesabına yapılmasıdır 48.   Daha önce de belirtildiği gibi TBK md. 532/II gereğince, komisyon sözleşmesine, kanunun bu sözleşmeye ilişkin hükümlerinin yanı sıra vekalet sözleşmesine ilişkin hükümleri de uygulanabilecektir. Bu nedenle komisyoncunun yetkisinin kapsamının belirlenmesinde TBK md. 504 uygulama alanı bulacaktır. TBK md. 504 ün dolaylı temsil yetkisini de kapsadığını kabul etmek gerekir. Zira, komisyoncu, tipik bir dolaylı temsilcidir.49 Dolaylı temsil yetkisi, dolaylı temsilcinin tasarrufta bulunma yetkisinin yanı sıra borçlandırıcı işlemler yapma yetkisini de kapsar. Dolaylı temsil                                                  46  EREN, Fikret, Borçlar Hukuku Genel Hükümler, Ankara, 2015, s. 429 (Borçlar Genel); OĞUZMAN/ÖZ, s. 165;  …temsil; başkası nam ve hesabına işlem yapmak demektir. Başkası nam ve hesabına işlem yapma yetkisi ise  temsil yetkisi  olarak bilinir. Temsil ilişkisinde daima üçlü bir durum vardır. Bu ilişki  temsil edilen-temsilci ve üçüncü şahıs  arasında kurulur. Temsilde hukuksal işlemin tarafları ile bunu yapanlar farklı kişilerdir. Hukuksal işlem temsilci tarafından yapıldığı halde, hüküm ve sonuçları temsil olunana ait olacaktır.  14. HD. E. 2008/12450, K. 2008/14922, T.27.11.2008. 47  AKYOL, s. 4. 48  YAVUZ, s. 23-24 (Dolaylı Temsil); EREN, s. 429. 49  YAVUZ, s. 28 (Dolaylı Temsil) 2876Ankara Üni. Hukuk Fak. Dergisi, 65 (4) 2016: 2867-2890  Hızır olunan, dolaylı temsilciyi hesabına işlem yapma konusunda yetkilendirirken, aynı zamanda bu yetki sebebiyle dolaylı temsilcinin üstleneceği borçlardan onu kurtarma yükümlülüğü altına da girer 50. Bu nedenle komisyoncunun yaptığı  işlemler  sebebiyle  girdiği  borçlardan,  müvekkilin  komisyoncuyu kurtarma  yükümlülüğü  vardır.  Zira  dolaylı  temsilde,  temsilcinin  yaptığı işlemler  doğrudan  temsil  olunanın  malvarlığını  etkilememekte,  dolaylı temsilcinin malvarlığı, dolaylı temsil olunanla, işlemin muhatabı olan üçüncü kişi arasında perde olmaktadır 51.   Bu özellikleri sebebiyle dolaylı temsil yetkisini, dolaylı temsilin bir unsuru olarak aramak gerekmektedir. b. Dolaylı Temsilcinin Başkası Hesabına Hukuki İşlem Yapması   Dolaylı  temsil  için  verilen  tanımdan  da  anlaşılacağı  üzere  dolaylı temsilin diğer bir unsuru da dolaylı temsilcinin hukuki işlemi başkası hesabına yapmasıdır.  Başkası  hesabına  hareket etme,  yapılan  işlemin  başkasının maddi menfaatlerini etkileyeceği anlamına gelmektedir. Diğer bir ifadeyle temsilcinin yaptığı işlemin maddi sonuçları temsil olunanın malvarlığında gerçekleşecek, dolaylı temsilci ve temsil olunan arasında bir hesap verme söz konusu olacaktır 53. Dolaylı temsilci başkası hesabına işlem yapma iradesine sahip olarak hareket etmelidir. Dolaylı temsilcinin başkası hesabına işlem yapma iradesine sahip  olması  yeterli  olup,  bunu  ayrıca  işlemin  muhatabı  üçüncü  kişiye açıklaması ve üçüncü kişinin kabulü gerekmemektedir 54.                                                   50  YAVUZ, s. 32-33 (Dolaylı Temsil) 51  YAVUZ, s. 33 (Dolaylı Temsil); EREN, s. 429. 52   …Dolaylı temsil, hukuki işlemin kendi adına ancak başkası hesabına yapılması; davalı temsilci, diğer davalı temsil edilen ile dava dışı şirket arasında menkul satış vaadi ve kat karşılığı inşaat sözleşmesi gereğince temsil edilene düşecek daireyi, temsil edilenin nam ve hesabına davacıya sattığına; temsil edilen, satıma konu daireyi, alıcı davacı adına tapuda devrederek  sözleşmeye  icazet  verdiğine  göre,  davacı  ile  temsilci  davalının  yaptığı sözleşmenin gerektirdiği yükümlülükler, temsil edilen davalıyı bağlayacağından, temsil edilen davalıya husumet düşer. 2- davacının dayandığı sözleşmeyi, davalı temsilci, temsil edilen davalı nam ve hesabına yapmış olup; temsil edilen, sözleşmeye konu daireyi, tapuda davacı adına devrederek bu sözleşmeye icazet verdiğine göre, anılan sözleşmeden dolayı temsilci davalının sorumluluğundan söz edilemez...  13. HD. E. 2003/9750, K. 2003/13343, T. 10.11.2003. 53  REİSOĞLU,  Sefa,  Borçlar  Hukuku  Genel  Hükümler,  İstanbul,  2011,  s.  147; OĞUZMAN/ÖZ, s. 165; YAVUZ, s. 35 (Dolaylı Temsil). 54  YAVUZ, s. 40-41 (Dolaylı Temsil)   2877Türk Borçlar Kanunu...  Ankara Üni. Hukuk Fak. Dergisi, 65 (4) 2016: 2867-2890  Belirtmek  gerekir  ki,  dolaylı  temsilcinin  başkası  hesabına  yaptığı işlemlerden yarar sağlaması dolaylı temsile ilişkin hükümlerin uygulanmasına engel değildir. Dolaylı temsilci dolaylı temsil yetkisine dayanarak işlem yaparken,  başkası  hesabına  hareket  etme  unsuruyla  çelişmemek  şartıyla kendisine ya da başka bir dolaylı temsil olunana da menfaatler sağlayabilir. Örneğin; T bir başkası hesabına bir araba alırken kendisi için de bir araba alsa ve arabaları satın aldığı firma iki araba alanlara özel bir indirim yapsa, dolaylı temsilci bu indirimden yararlanarak kendisine bir yarar sağlamış olacaktır 55. Bu  konuda  verilebilecek  diğer  bir  örnek  ise  dolaylı  temsilcinin  kendi kendisiyle işlem yaparak yarar sağlamasıdır 56.  c. Dolaylı Temsilcinin Hukuki İşlemi Kendi Adına Yapması Dolaylı temsilin tanımından çıkarılacak son unsur, dolaylı temsilcinin hukuki işlemleri kendi adına yapmasıdır. Dolaylı temsilci hukuki işlemi kendi adına  yaptığı  için  bu  işlemden  kendi  malvarlığı  etkilenecektir.  Bununla birlikte dolaylı temsil yetkisine dayanarak başkası hesabına hareket ettiği için de işlem kesin etkisini başkasının malvarlığında gösterecektir 57. Dolaylı temsilci kendi adına hukuki işlem yaptığı için tam fiil ehliyetine sahip olmalıdır (TMK md. 10 vd). Dolaylı temsilcinin tasarruf işlemleri yapabilmesi ise tasarruf konusu eşya üzerinde tasarruf yetkisinin olmasına bağlıdır 58. Dolaylı temsilcinin başkası hesabına hareket ettiğini işlemin karşı tarafı olan üçüncü kişinin kendiliğinden öğrenmesi ya da dolaylı temsilcinin bunu bizzat  bildirmesi  durumlarında  da  dolaylı  temsile  ilişkin  hükümler uygulanacaktır. Yani dolaylı temsilcinin başkası hesabına işlem yaptığını işlemin muhatabı üçüncü kişinin bilmesi, dolaylı temsilcinin kendi adına ve başkası hesabına işlem yapmasını engellemez 59.                                                    55  YAVUZ, s. 42-43 (Dolaylı Temsil) 56  ARKAN, s. 232; KARAHAN, s. 345. 57  KOCAYUSUFPAŞAOĞLU,Necip  /HATEMİ,  Hüseyin/  SEROZAN,  Rona/  ARPACI, Abdulkadir, Borçlar Hukuku Genel Hükümler, İstanbul, 2010, s. 630; EREN, s. 429; YAVUZ, s. 44 (Dolaylı Temsil). 58  EREN, s. 429; YAVUZ, s. 47 (Dolaylı Temsil)  59  Ayrıntılı bilgi için bkz: YAVUZ, s. 53 vd. (Dolaylı Temsil) 2878Ankara Üni. Hukuk Fak. Dergisi, 65 (4) 2016: 2867-2890  Hızır C. Dolaylı Temsilde İlişkiler Dolaylı temsil yetkisinin söz konusu olabilmesi için yukarıda açıklanan üç unsurun yanı sıra üç kişinin varlığı da zorunludur. Bu kişiler dolaylı temsil olunan, dolaylı temsilci ve dolaylı temsilcinin işlem yaptığı üçüncü kişidir. Dolaylı temsilci, bir taraftan dolaylı temsil olunanla (iç ilişki), diğer taraftan işlemin muhatabı üçüncü kişiyle (dış ilişki) ikili hukuki ilişki içerisindedir 60.  Tipik bir dolaylı temsilci olan komisyoncu, dış ilişkide, üçüncü kişilerle yaptığı işlemlerin tarafı durumunda olup bu sözleşmeden doğan haklar ve borçlar komisyoncuya aittir. İç ilişkide ise komisyon sözleşmesinin gereği olarak,  komisyoncunun  üçüncü  kişilerle  yapmış  olduğu  hukuki  işlemler sonucu doğan borçlar ve haklar müvekkile devredilecektir 61. Söz konusu bu üçlü ilişkide, öncelikle dolaylı temsilci ile dolaylı temsil arasındaki iç (temel) ilişki, daha sonra ise dolaylı temsilci ile üçüncü kişi arasındaki dış ilişki incelenecektir. a. Dolaylı Temsil Olunan ile Dolaylı Temsilci Arasındaki İlişki (İç İlişki) Dolaylı temsilin meydana getirdiği, üçlü ilişkiden ilki iç ilişki ya da temel ilişki olarak adlandırılan, dolaylı temsilci ve dolaylı temsil olunan arasındaki ilişkidir. Dolaylı temsilde temel ilişki herhangi bir hukuki işlemden (vekalet, komisyon,  adi  ortaklık,  acentalık,  taşıma  işleri  komisyonculuğu  gibi) kaynaklanabilir 62. Dolaylı temsil yetkisi vermeye ilişkin söz konusu bu hukuki işlemlerin geçerliliği bir şekle bağlı değildir. Dolaylı temsilci, özel yetki gerektiren (TBK md. 504/II- BK md. 388/II) ve  dolaylı temsil olunanın yetkisini sınırladığı durumlar hariç, her türlü borçlandırıcı  ve  tasarruf  işlemini  yapabilir.  Dolaylı  temsilci  özel  yetki gerektirmesine ya da dolaylı temsilcinin sınırlamasına rağmen bir hukuki işlem yapmışsa bu geçerlidir. Ancak dolaylı temsilci, temsil olunana karşı bu işlemi ileri süremez 63.                                                  60  ÜLGEN/ TEOMAN/ HELVACI/ KENDİGELEN/ KAYA/ ERTAN, s. 610 61  YAVUZ,  s.  728  (Dolaylı  Temsil);  EREN,  s.  429;  DOMANİÇ/ULUSOY,  s.  382; KOCAYUSUFPAŞAOĞLU/HATEMİ/ SEROZAN/ARPACI, s. 630-631; KILIÇOĞLU, Ahmet, Borçlar Hukuku Genel Hükümler, Ankara, 2012, s. 228. 62  YAVUZ, s. 140-141 (Dolaylı Temsil) 63  YAVUZ, s. 143 (Dolaylı Temsil)   2879Türk Borçlar Kanunu...  Ankara Üni. Hukuk Fak. Dergisi, 65 (4) 2016: 2867-2890  Dolaylı  temsilcinin  tasarruf  işlemleri  konusunda  bir  ayrım  yapmak gerekecektir. Tasarruf konusu taşınır eşya ya da hamiline yazılı senetse, dolaylı temsilcinin bu eşyaların zilyetliğine sahip olması gerekli ve yeterlidir. Tapu siciline kaydedilen haklar söz konusuysa dolaylı temsilcinin bu haklara sahip kılınması gerekir 64. Dolaylı temsilci, temsil olunanla aralarındaki iç ilişki gereği dolaylı temsil  yetkisi  çerçevesinde  hareket  edecek  ve  buna  ilişkin  olarak  bazı yükümlülükler altına girecektir. Söz konusu bu borç ve yükümlülükler iç ilişkiyi oluşturan sözleşmenin hükümlerine göre tayin edilecektir 65. İç ilişkiyi oluşturan komisyon sözleşmesi gereğince komisyoncunun müvekkile bilgi verme, özen gösterme, müvekkilin talimatlarına uyma, işi tamamlama ve dolaylı temsil yetkisinin kullanılması sebebiyle iktisap edilen hak ve borçları devretme gibi borçları bulunmaktadır 66.  Belirtmek gerekir ki vekalet sözleşmesi, niteliği gereği bütün iş görme sözleşmelerinde  uygulama  alanı  bulabilecek  genel  nitelikte  hükümler getirmektedir. Bu sebeple dolaylı temsilin söz konusu olduğu her durumda vekalet sözleşmesine ilişkin hükümlerden yararlanmak mümkündür 67. Vekalet  sözleşmesinden  yararlanarak  dolaylı  temsil  durumlarında, dolaylı  temsilcinin  belli  başlı  borçları  yanı  sıra,  dolaylı temsil  olunanın borçlarını da tespit etmek mümkündür. Örneğin; temel (iç) ilişki komisyon sözleşmesinden kaynaklandığında,  dolaylı temsil edilen her şeyden  önce komisyoncuya  ücret  ödemek  zorundadır  (TBK.  md.  539).  Daha  önceki açıklamalarımızda da belirttiğimiz gibi ücret, komisyon sözleşmesinin bir unsuru olarak belirmektedir 68. Yani dolaylı temsil olunanın borçları ve bu borçların kapsamı tıpkı dolaylı temsilci de olduğu gibi iç ilişkinin dayandığı sözleşmeye göre değişiklik gösterecektir. Son olarak daha önce de belirttiğimiz gibi dolaylı temsilin söz konusu olabilmesi  için  dolaylı  temsilcinin  işlem  yaptığı  üçüncü  kişinin  kabulü gerekmemektedir.  Dolayısıyla  dolaylı  temsilci  ile  dolaylı  temsil  olunan arasındaki iç ilişkiden üçüncü kişi bağımsız bir hukuki duruma sahiptir 70.                                                  64  YAVUZ, s. 144 vd. (Dolaylı Temsil) 65  DOMANİÇ/ULUSOY, s. 382; YAVUZ, s. 157 (Dolaylı Temsil) 66  AYHAN/ÖZDAMAR/ÇAĞLAR, s. 305-307; ARKAN, s. 234-235; KARAHAN, s. 345346; 67  YAVUZ, s. 157 (Dolaylı Temsil) 68  AYHAN/ÖZDAMAR/ÇAĞLAR, s. 303; ARKAN, s. 234; KARAHAN, s. 343. 69  YAVUZ, s. 176 (Dolaylı Temsil) 70  YAVUZ, s. 176 (Dolaylı Temsil) 2880Ankara Üni. Hukuk Fak. Dergisi, 65 (4) 2016: 2867-2890  Hızır b. Dolaylı Temsilci ile Üçüncü Kişi Arasındaki Hukuki İlişki (Dış İlişki)    Dolaylı temsilcinin dolaylı temsil yetkisine dayanarak üçüncü kişiyle yaptığı sözleşme (dış sözleşme), dolaylı temsil de dış ilişkiyi ifade eder. Dolaylı temsilci ile üçüncü kişi arasında kurulan ve dış sözleşme olarak da adlandırılan bu sözleşme genel hükümlere tabidir 71.  Dolaylı  temsilci,  sözleşmenin  hem  kurulması  hem  de  hükümlerini doğurması aşamasında sözleşmenin tarafıdır 72. Üçüncü kişi ile sözleşmeyi kuran, dolaylı temsilcinin iradesidir. Bu sebeple sözleşmenin kurulma yeri ve ifa  yeri  gibi  sorunlarla  birlikte,  herhangi  bir  sebeple  (yanılma,  aldatma, korkutma)  sözleşmenin  sakat  olup  olmadığının  tespitinde  ve  iyi  niyetin korunarak sonuç bağladığı durumlarda iyi niyetli olup olmadığı araştırılacak kişi dolaylı temsil olunan değil, dolaylı temsilcidir 73. Bu açıdan iç ilişkinin dayanağı  sözleşme  ile  dış  ilişkinin  dayanağı  sözleşmenin,  birbirinden bağımsız olduğu sonucuna varmak gerekir. Kural olarak dolaylı temsilcinin faaliyet alanı üçüncü kişi ile temsil olunan hesabına ve kendi adına hukuki işlem yapmakla sınırlıdır. Ancak müvekkilinin çıkarları gerektirdiğinde, dolaylı temsilcinin bir üçüncü kişiyle temsil olunan hesabına yapacağı sözleşmeyi, kendisi adına ya da birden fazla kişinin temsilcisi olduğu durumlarda temsil edilenlerden biri hesabına, diğer temsil olunanla her ikisini de temsil ederek yapabilecektir 74.  Bu konuda hukukumuzda genel bir hüküm bulunmamaktadır. Ancak TBK 543-545 maddeleri arasında bu husus düzenlenerek, komisyoncunun bizzat alıcı ya da satıcı olabileceğine ilişkin bir karine getirilmiştir 75. TBK md. 543/I de  Borsada kayıtlı veya piyasa fiyatı bulunan kambiyo senetleri veya diğer kıymetli evrakı ya da ticari malları satmaya veya satın almaya yetkili  kılınan  komisyoncu,  vekâlet  veren  tarafından  aksine  talimat                                                  71  DOMANİÇ/ULUSOY, s. 382; YAVUZ, s. 188 (Dolaylı Temsil) 72   …BK.nun 416 maddesi hükmü gereğince alım ve satım komisyoncusu kendi namına ve başkası hesabına alım satımı üstlenen kimsedir. Bu durumda komisyoncu alım satım sözleşmesinin tarafıdır. Komisyon ilişkisi komisyoncu ile müvekkili arasındaki iç ilişkidir. Dış ilişki yönünden komisyoncu davalı T. F. 'ın davalı olma ehliyeti vardır…  13. HD. E. 1996/2616, K.1996/3067, T. 28.03.1996. 73  Ayrıntılı bilgi için bkz. YAVUZ, s. 187-192 (Dolaylı Temsil) 74  GUHL, s.593-594; DOMANİÇ/ULUSOY, s. 386; KARAHAN, s. 345; YAVUZ, s. 192 (Dolaylı Temsil). 75  AYHAN/ÖZDAMAR/ÇAĞLAR,  s.  308-309;  ARKAN,  s.  238;  ÜLGEN/  TEOMAN/ HELVACI/ KENDİGELEN/ KAYA/ ERTAN, s. 620-622.   2881Türk Borçlar Kanunu...  Ankara Üni. Hukuk Fak. Dergisi, 65 (4) 2016: 2867-2890  verilmemişse, satın alacağı mal yerine kendi mallarını satabilir veya satacağı malı kendisi için satın alabilir. Bu hâllerde, komisyoncunun kendisiyle işlem yaptığı  andaki  değerler  esas  alınır;  komisyoncunun,  komisyon  işlerinde alışılmış olan ücret ve giderlerini, bu hâllerde bile isteme hakkı vardır.  denilerek tipik bir dolaylı temsilci olan komisyoncunun kendi kendisiyle hukuki işlem yapabileceği hükme bağlanmıştır. Komisyoncu için ön görülmüş bu hükmün dolaylı temsilin söz konusu olduğu diğer sözleşmeler için de uygulanması gerektiği belirtilmiştir 76. Dolaylı temsilcinin, hem temsil olunan tarafın temsilcisi hem de karşı taraf olarak bir sözleşme yapmasına, başka bir deyişle aynı sözleşmenin her iki tarafını teşkil etmesine, temsilcinin kendi kendisiyle sözleşme yapması denir. Dolaylı temsilci kendi kendisiyle sözleşme yaptığında bu sözleşmenin hukuki niteliğinin ne olacağı konusunda çeşitli görüşler ileri sürülmüştür. Bizim  de  katıldığımız  görüşe  göre  dolaylı  temsilcinin  kendi  kendisiyle sözleşme yaptığı durumlarda tek bir irade vardır ve dolayısıyla tek taraflı bir hukuki işlem söz konusudur. Dolaylı temsilci bu irade beyanıyla sözleşmenin her iki tarafı olmakta, bir taraftan dolaylı temsil olunan hesabına ve kendi adına, diğer taraftan ise kendi adına ve hesabına hareket etmektedir. Bu irade beyanının  hükümleri  ve  sonuçları  dolaylı  temsilcinin  hukuki  alanında doğacaktır 79. Dolaylı temsilci kendisiyle sözleşme yaptığı durumlarda dolaylı temsil yetkisini aşmamalıdır.  Dolaylı temsilcinin  yetkisini  aşıp  aşmadığı  güven prensibine göre belirlenecektir. Dolaylı temsilci dürüst ve makul bir temsilci sıfatıyla dolaylı temsil yetkisini yorumlayarak kendisiyle sözleşme yapmışsa dolaylı temsil yetkisini aşmamış olacak ve bu sözleşmeyi dolaylı temsil olunana karşı ileri sürebilecektir 80. Dış ilişkide üçüncü kişinin hukuki durumu genel hükümlere tabidir 81. Örneğin; üçüncü kişinin iradesi sakatlanmışsa, üçüncü kişi sözleşmeyi iptal ederek bağlı olmaktan kurtulacaktır (TBK md. 39). Dolaylı temsil olunanın dış ilişkideki sözleşmenin geçerliliğine hiçbir hukuki etkisi yoktur. Örneğin;                                                  76  YAVUZ, s. 203 (Dolaylı Temsil). 77  ESENER, Turhan, Mukayeseli Hukuk Ve Hususiyle Türk - İsviçre Borçlar Hukuku Bakımından Salahiyete Müstenit Temsil, s. 248, Ankara 1961. 78  Görüşler için bkz. YAVUZ, s. 195-201 (Dolaylı Temsil). 79  YAVUZ, s. 200-201 (Dolaylı Temsil); POROY/YASAMAN, s. 277. 80  YAVUZ, s. 204 (Dolaylı Temsil) 81  Ayrıntılı bilgi için bkz. YAVUZ, s. 206 vd (Dolaylı Temsil) 2882Ankara Üni. Hukuk Fak. Dergisi, 65 (4) 2016: 2867-2890  Hızır dolaylı  temsil  olunanın  ehliyetsiz  olması,  sadece  dolaylı  temsil  yetkisi vermeye ilişkin hukuki işlemin geçersizliği sonucunu doğuracak olup dolaylı temsilci ile üçüncü kişi arasında kurulan hukuki işlemi etkilemeyecektir 82. D. Dolaylı Temsilcinin Mülkiyeti Kazanması ve Devretmesi a. Genel Olarak  Dolaylı temsilci yaptığı hukuki işlemin tarafı olur ve bu sıfatla kurulan hukuki işlemin hakları ve borçları ona aittir. Dolaylı temsilci temsil olunanın adına  değil,  kendi  adına  hukuki  işlem  yapmaktadır  ve  hukuki  işlemin sonuçları doğrudan temsil olunana ait olmaz. Bu sebeple dolaylı temsil TBK md. 40 (BK md. 32) anlamında temsil sayılmayacağı belirtilmiştir. Zira temsil yetkisini  kullanmak,  başkası  adına  hukuki  işlem  yaptığını  açıklamak demektir. Oysa dolaylı temsilci, temsilin temel unsuru olan başkası adına hareket ettiğini açıklamamaktadır 84. Dolaylı temsilci, yapmış olduğu hukuki işlemle kazandığı malları ve hakları  temsil  olunana  devretmekle  yükümlüdür.  Dolaylı  temsilci,  kural olarak taşınırları zilyetliğin devriyle, taşınmazları tapuda tecille ve alacakları temlikle temsil olunana devreder 85.  Dolaylı  temsil,  genel  hükümlerde  düzenlenmeyip  çeşitli  sözleşme tiplerine ilişkin hükümlerde yer almıştır. TBK md. 509 da (BK md. 393) bu hükümlerden birisidir 86. Bu hüküm vekalet sözleşmesine ilişkin bir hüküm olup TBK md. 532/II de yer alan  Bu bölümdeki hükümler saklı kalmak üzere,  komisyon  sözleşmelerine  vekalet  hükümleri  uygulanır.   hüküm gereğince komisyon sözleşmelerinde de uygulanır. Komisyon sözleşmesi dolaylı temsile dayalı bir sözleşmedir. Dolaylı temsilcinin yaptığı hukuki işlem sonucunda doğan haklar ve borçlar her ne kadar geçici bir süre dolaylı temsilciye ait olsa da ekonomik olarak müvekkile aittir 87. Dolaylı temsil yetkisine sahip vekilin alacaklara ve taşınırlara ilişkin geri  verme  borcunu  yerine  getirmekten  kaçınması  ya  da  iflas  ve  haciz                                                  82  YAVUZ, s. 219 (Dolaylı Temsil) 83  AKYOL, s. 58. 84  AKYOL, s. 58; OĞUZMAN/ÖZ, s. 165. 85  OĞUZMAN/ÖZ, s. 165; AKYOL, s. 60; REİSOĞLU, s. 147 YAVUZ, s. 186-187 (Dolaylı Temsil). 86  GÜMÜŞ, M. Alper, Borçlar Hukuku Özel Hükümler, C. II, İstanbul, 2014, s. 187. 87  TANDOĞAN, Haluk, Borçlar Hukuku Özel Borç İlişkileri, C. II, Ankara, 1987, s. 512; GÜMÜŞ, s. 187.   2883Türk Borçlar Kanunu...  Ankara Üni. Hukuk Fak. Dergisi, 65 (4) 2016: 2867-2890  sebebiyle borç konusu üzerinde tasarruf yetkisini kaybetmesi ihtimallerine karşı müvekkili korumak için TBK md. 509 (BK md. 393) hükmü getirilmiştir. Bu hükümle vekilin, dolaylı temsil yetkisine dayanarak iktisap ettiği alacağı bir başkasına devretmesi tehlikesini önleme imkanı sağlanmıştır 88. b. Yasal Alacak Devri (Kanuni Temlik TBK md. 509/I,II -BK md. 393/I,II-) 1. Yasal Alacak Devrinin Şartları TBK md. 509/I de (BK md. 393/I)  Vekilin, kendi adına ve vekâlet veren hesabına gördüğü işlerden doğan üçüncü kişilerdeki alacağı, vekâlet verenin vekile karşı bütün borçlarını ifa ettiği anda, kendiliğinden vekâlet verene geçer.  hükmüne yer verilerek müvekkilin bütün borçlarını dolaylı temsilciye ifa etmesi şartıyla, müvekkil ve dolaylı temsilci arasında ayrıca bir alacağın temliki sözleşmesi yapmaya gerek olmaksızın, dolaylı temsilcinin kazandığı alacak haklarını, bu hüküm gereğince yasal temlikle kendiliğinden elde etme imkanı sağlanmıştır 89. TBK  md.  509/I e  göre  yasal  alacak  devrinin  şartlarını  şu  şekilde belirlemek mümkündür. ► Öncelikle dolaylı temsil yetkisine sahip vekilin, bir hukuki işlem yapmış olması gerekir. Örneğin; alım-satım komisyoncusunun kıymetli evrak alması ya da satması 90.  ► Dolaylı temsilcinin kendi adına müvekkili hesabına yaptığı işlemden iktisap ettiği bir alacak hakkı söz konusu olmalıdır. Bu alacak hakkı satın alınan malların mülkiyetinin devrine ya da satılan malların satış bedelinin ödenmesine ilişkin olabilir 91. Yasal alacak devrinin konusunu yalnızca alacaklar oluşturur. Taşınırlara ilişkin mülkiyet hakkı söz konusu olsa bile yasal alacak devriyle mülkiyet müvekkile  geçmez.  Burada  mülkiyetin  devrine  ilişkin  alacak  hakkıyla, mülkiyet hakkının farkını belirtmeye gerek yoktur 92.                                                   88  TANDOĞAN, s. 512-513. 89  ARAL, Fahrettin/AYRANCI Hasan, Borçlar Hukuku Özel Borç İlişkileri, Ankara, 2014, s. 428; DOMANİÇ/ULUSOY, s. 382; GÜMÜŞ, s. 188. 90  TANDOĞAN, s. 515. 91  TANDOĞAN, s. 516. 92  TANDOĞAN, s. 517; ; Farklı görüşte olan ARAL/AYRANCI, alacak hakkıyla birlikte taşınırların da yasal alacak devri kapsamına girdiğini belirtilmiştir, s. 428. 2884Ankara Üni. Hukuk Fak. Dergisi, 65 (4) 2016: 2867-2890  Hızır ► TBK md. 509/I in uygulanabilmesi için vekilin dolaylı temsil yetkisine sahip olması gerekir. Zira doğrudan temsil yetkisinde hak ve borçlar doğrudan müvekkile ait olacağı için yasal alacak devrine gerek olmayacaktır 93. ► Müvekkil vekile karşı olan bütün borçlarını ifa etmiş olmalıdır. TBK md. 510 da (BK md. 394) müvekkilin borçlarının neler olduğu belirtilmiştir. Bu  hükme  göre  müvekkilin  ücret  alacağını  ödemesi,  vekilin  yaptığı harcamaları gidermesi ve borçtan kurtarması, vekilin vekalet görülmesine ilişkin olarak zararını tazmin etmesi ile kendiliğinden yasal alacak devri gerçekleşir 94. Müvekkilin dolaylı temsil yetkisiyle vekil tayin ettiği kişiye verdiği avans, müvekkilin vekile karşı vekalet sözleşmesinden doğan bütün borçlarını karşılamaya  yetiyorsa,  sözleşmenin  yapıldığı  anda  yasal  alacak  devri gerçekleşmiş olur 95. 2. Yasal Alacak Devrinin Hükümleri Şartların gerçekleşmesiyle dolaylı temsil yetkisine sahip vekilin ayrıca yazılı bir temlik beyanında bulunmasına gerek kalmaksızın alacak hakları ve alacağa bağlı fer i haklar, defiler ve itirazlar müvekkile geçer. Zira burada yasal devir kendiliğinden gerçekleşmektedir. Bu andan itibaren vekil bu alacaklar üzerindeki tasarruf yetkisini kaybeder 97. Müvekkil yalnızca şartların gerçekleştiğini tespit için dava açabilecek olup yasal alacak devrinin gerçekleşmesi için ifa davası açamaz. Zira dolaylı temsil  olunanın,  dolaylı  temsilcisine  iktisap  ettiklerini  vermesi  talebiyle açacağı ifa davasının konusu yoktur. Alacak haklarının dolaylı temsil olunanın malvarlığında gerçekleşmesi kanun gereği kendiliğinden gerçekleşmektedir 98.  Müvekkil  gerçekleşen  yasal  alacak  devrini,  vekilin  ölümüyle  külli mirasçılarına ve vekilin iflası halinde iflas masasına karşı ileri sürebilir. Vekilin iflasının açıldığı anda, müvekkil vekile karşı olan borçlarını henüz                                                  93  GÜMÜŞ, s. 189. 94  YAVUZ, s. 575 (Özel); TANDOĞAN, s. 520; ARAL/AYRANCI, s. 428; GÜMÜŞ, s. 190. 95  TANDOĞAN, s. 520; YAVUZ, s. 577 (Özel). 96   …BK.nun 393. maddesi gereğince, vekilin kendi adına ve müvekkili hesabına üçüncü kişilerden iktisap ettiği haklar müvekkile intikal eder...  13. HD. E. 2004/13872, K. 2005/1646, T. 07.02.2005. 97  YAVUZ, s. 577 (Özel); KILIÇOĞLU, s. 226; ARAL/AYRANCI, s. 428; TANDOĞAN, s. 522; GÜMÜŞ, s. 190. 98  TANDOĞAN, s. 523; YAVUZ, s. 577 (Özel); SEÇER, s. 227.   2885Türk Borçlar Kanunu...  Ankara Üni. Hukuk Fak. Dergisi, 65 (4) 2016: 2867-2890  yerine getirmemişse, bu borçları iflas masasına ödeyerek yasal alacak devrini iflas masasına karşı ileri sürebilir (TBK md. 509/II) 99. TBK md. 509/II de her ne kadar yalnızca iflastan bahsedilmişse de söz konusu hükmün haciz, ihtiyati haciz ya da konkordato sözleşmesinin yapıldığı hallerde de uygulama alanı bulacağı kabul edilmektedir 100. Yasal alacak devri üçüncü kişilere bildirdikten sonra, üçüncü kişiler artık vekile ifada bulunarak borçtan kurtulamazlar. Bu sebeple müvekkil vakit kaybetmeksizin borçlu üçüncü kişilere yasal alacak devrini bildirmelidir 101. Yasal  alacak  devriyle  yalnızca  alacak  hakkı  değil  itiraz  ve  defiler  de müvekkile geçtiği için müvekkil bu itiraz ve defileri de sözleşmenin muhatabı üçüncü kişilere karşı ileri sürebilecektir 102. c. Ayırma Hakkı (TBK md. 509/III -BK md. 393/III-) Türk Borçlar Kanunu md. 509/III e (BK md. 393/III) göre  Vekâlet veren, vekilin kendi adına ve vekâlet veren hesabına edinmiş olduğu taşınır eşyanın iflas masasından ayrılarak kendisine verilmesini isteyebilir. Vekilin sahip olduğu hapis hakkından iflas masası da yararlanır.  denilerek dolaylı temsilci konumundaki vekilin iflası halinde, bazı şartların gerçekleşmesiyle vekile ‘ayırma hakkı  tanınarak, müvekkilin haklarının korunması amaçlanmıştır. Bu başlık altında ayırma hakkının şartları, kullanılması ve hükümleri üzerinde durulacaktır. Türk  Borçlar  Kanunu  md.  509/III   den  hareketle  ayırma  hakkının şartlarını şu şekilde belirlemek mümkündür: ►  Yasal alacak devrinin gerçeklemesinde arandığı gibi, ayırma hakkının doğması  için  de  dolaylı  temsil  yetkisine  sahip  vekilin,  kendi  adına  ve müvekkil hesabına hukuki bir işlem yapması ve taşınır eşya iktisap etmiş olması gerekir 103. ► İflas eden dolaylı temsilci, taşınır eşya iktisap etmişse ayırma hakkını kullanabilir. Zira ayırma hakkının konusu sadece ‘taşınır eşya dır. Bu                                                  99  TANDOĞAN, s. 523-524; YAVUZ, s. 576 (Özel); SEÇER, s. 227. 100  YAVUZ, s. 572 (Özel); TANDOĞAN, s. 527; GÜMÜŞ, s. 190-191. 101  TANDOĞAN, s. 525; ARAL, s. 428. 102  TANDOĞAN, s. 525. 103  TANDOĞAN, s. 528; GÜMÜŞ, s. 192. 104  GÜMÜŞ, s. 192-193; Ayrıntılı bilgi için TANDOĞAN, s. 528-539. 2886Ankara Üni. Hukuk Fak. Dergisi, 65 (4) 2016: 2867-2890  Hızır sebeple  TBK  md.  509/III   ün  kıyasen  taşınmazlar  için  de  uygulanması mümkün değildir 105. ►  Ayırma  hakkının  konusu  olan  taşınır  eşya,  belirli  olmalıdır.  Bu sebeple müvekkil, vekilin dolaylı temsil yetkisine dayanarak iktisap ettiği taşınır eşyanın, müvekkilin iflası nedeniyle iflas masasına girmiş taşınır eşya olduğunu ispatlaması gerekir 106. ► Diğer bir şart ise vekilin iflas etmiş olmasıdır. TBK md. 509/III  de yalnızca  vekilin  iflası  hali  belirtilmiş  olsa  da  haciz,  ihtiyati  haciz  ve konkordato sözleşmesi kurulmasında da ayırma hakkının kullanılabileceği kabul edilmektedir 107.  ► Son olarak, yasal alacak devrinde  olduğu gibi, ayırma  hakkının kullanılması için de, müvekkilin vekile karşı olan bütün borçlarını ifa etmiş olması gerekir.  Yukarıda  açıklanan  şartların  gerçekleşmesiyle  vekilin,  müvekkilin hesabına  mülkiyetini  kazandığı  taşınırların,  müvekkilin  masasından çıkarılmasına imkan tanıyan bir ayırma hakkı söz konusu olacaktır. Bu ayırma hakkı,  vekilin  iflası  halinde,  müvekkilin  alınanların  verilmesine  ilişkin alacağının aynen ifasını sağlamaktadır 109.  Dolaylı temsil yetkisine sahip vekilin müvekkil hesabına iktisap ettiği ve ayırma konusu olacak taşınırlar üzerine haciz konulması durumunda vekilin başka şeylerin haczedilmesini talep etme hakkı vardır. Buna rağmen haciz konulacak olursa, vekil durumdan müvekkili haberdar etmelidir 110. Müvekkil öldüğü takdirde ayırma hakkı onun mirasçılarına geçer 111. SONUÇ Alım satım komisyoncusu, komisyon sözleşmesi gereğince müvekkili hesabına ve kendi adına, ücret karşılığında taşınır mal ya da kıymetli evrak alım  satım  sözleşmesi  yapma  borcu  altına  giren  bağımsız  bir  tacir                                                  105  GÜMÜŞ, s. 193; Ayrıntılı bilgi için TANDOĞAN, s. 331 vd. 106  GÜMÜŞ, s. 193. 107  TANDOĞAN, s. 539; GÜMÜŞ, s. 194. 108  DOMANİÇ/ULUSOY, s. 384; YAVUZ, s. 575 (Özel); BAHTİYAR, s. 205; BERZEK, s. 162.. 109  TANDOĞAN, s. 540. 110  TANDOĞAN, s. 542.  111  TANDOĞAN, s. 542.   2887Türk Borçlar Kanunu...  Ankara Üni. Hukuk Fak. Dergisi, 65 (4) 2016: 2867-2890  yardımcısıdır. Komisyoncu kendi adına müvekkil hesabına hukuki işlemler yapmak ve hukuki işlemden doğan hakları müvekkile devretmekle, müvekkil de komisyoncuyu yüklendiği borçtan kurtarmak veya bu borçları ifa etmekle yükümlüdür. Bu sebeple komisyoncu ile müvekkil arasındaki ilişki tipik bir dolaylı temsil ilişkisi içermektedir ve bu özelliğiyle de komisyoncu diğer tacir yardımcılarından ayrılmaktadır. Dolaylı temsilden söz edebilmek için, dolaylı temsilcinin dolaylı temsil yetkisine sahip olması, işlemi başkası hesabına yapması ve başkası hesabına yaptığı işlemde kendi adına hareket etmesi gerekmektedir. Bu açıdan dolaylı temsil üçlü bir ilişkidir ve dolaylı temsilci, hem dolaylı temsil olunanla (iç ilişki),  hem  işlemin  muhatabı  üçüncü  kişiyle  (dış  ilişki)  hukuki  ilişki içerisindedir.  Dolaylı  temsilcinin  yaptığı  hukuki  işlem  sonucunda  doğan haklar ve borçlar her ne kadar dolaylı temsilciye ait olsa da ekonomik olarak müvekkile ait olacaktır. Zira dolaylı temsilci ile müvekkil arasındaki iç ilişki gereğince, dolaylı temsilci hukuki işlemden doğan hak ve borçları müvekkile devretmeyi,  müvekkil  de  dolaylı  temsilciyi  borçtan  kurtarmayı  taahhüt etmiştir. Dolaylı  temsilcinin,  iktisap  ettiklerini  müvekkile  devretmekten kaçınması ya da iflas sebebiyle borç konusu üzerindeki tasarruf yetkisini kaybetmesi tehlikesine karşı, müvekkili korumak için vekalet sözleşmesine ilişkin TBK md. 509 (BK md. 393) hükmü, komisyon sözleşmesi sebebiyle söz konusu olan dolaylı temsil ilişkilerine de uygulanabilir (TBK md. 532/II).  TBK md. 509/I  e göre müvekkilin, bütün borçlarını dolaylı temsilciye ifa etmiş olması şartıyla, müvekkil ve dolaylı temsilci arasında ayrıca bir alacağın temliki sözleşmesi yapmaya gerek olmaksızın, müvekkil dolaylı temsilcinin kazandığı alacak haklarını, yasal temlikle kendiliğinden elde etme imkanına sahiptir. TBK md. 509/III  e göre ise müvekkile, vekilin iflası halinde,  müvekkilin  hesabına  mülkiyetini  kazandığı  taşınırların  iflas masasından çıkarılmasına imkan tanıyan bir ayırma hakkı tanınmıştır.      2888Ankara Üni. Hukuk Fak. Dergisi, 65 (4) 2016: 2867-2890  Hızır",
     "Kaynakça": "AKYOL, Şener, Türk Medeni Hukukunda Temsil, İstanbul, 2009. ARAL, Fahrettin/AYRANCI Hasan, Borçlar Hukuku Özel Borç İlişkileri, Ankara, 2014. ARKAN, Sabih, Ticari İşletme Hukuku, Ankara, 2015. AYHAN, Rıza/ ÖZDAMAR, Mehmet/ ÇAĞLAR, Hayrettin, Ticari İşletme Hukuku Genel Esaslar, Ankara, 2011. BAHTİYAR, Mehmet, Ticari İşletme Hukuku, İstanbul, 2012. BERZEK, Ayşe Nur, Ticaret Hukukunun Genel İlkeleri, İstanbul, 2008. BOZER, Ali/ GÖLE, CELAL, Ticari İşletme Hukuku, Ankara, 2015. BÜREN, Bruno, Schweizerisches Obligationenrecht, Besonderer Teil (Art. 184-551), s.193, Zürich, 1972. DERYAL, Yahya, Ticaret Hukuku Bilgisi, Trabzon, 2006. DOĞANAY, İsmail, Türk Ticaret Kanunu Şerhi, C. II, İstanbul, 2004. DOMANİÇ,  Hayri/  ULUSOY,  Erol, Ticaret  Hukukunun  Genel  Esasları, İstanbul, 2007. EREN, Fikret, Borçlar Hukuku Genel Hükümler, Ankara, 2015. (Borçlar Genel) EREN, Fikret, Borçlar Hukuku Özel Hükümler, Ankara, 2015. (Borçlar Özel) ESENER, Turhan, Mukayeseli Hukuk Ve Hususiyle Türk - İsviçre Borçlar Hukuku Bakımından Salahiyete Müstenit Temsil, Ankara 1961. GUHL, Theo, Das Schweizerisches Obligationenrecht mit Einschluss des Handels- und Wertpapierrechts, Zürich, 2000. GÜMÜŞ, M. Alper, Borçlar Hukuku Özel Hükümler, C. II, İstanbul, 2014. KARAHAN, Sami, Ticari İşletme Hukuku, Konya, 2011. KAYA, Arslan/ ERTAN, Nomer F. Ticari İşletme Hukuku, İstanbul, 2009. KENDİGELEN, Abuzer, Hukuki Mütalaalar, C. I, Taşıma ve Sigorta Hukuku, İstanbul, 2006. KILIÇOĞLU, Ahmet, Borçlar Hukuku Genel Hükümler, Ankara, 2012.   2889Türk Borçlar Kanunu...  Ankara Üni. Hukuk Fak. Dergisi, 65 (4) 2016: 2867-2890  KOCAYUSUFPAŞAOĞLU, Necip/ HATEMİ, Hüseyin/ SEROZAN, Rona/ ARPACI, Abdulkadir, Borçlar Hukuku Genel Hükümler, İstanbul, 2010. OĞUZMAN,  M.  Kemal/ÖZ,  Turgut,  Borçlar  Hukuku  Genel  Hükümler, İstanbul, 2010. POROY, Reha/YASAMAN, Hamdi, Ticari İşletme Hukuku, İstanbul, 2010. REİSOĞLU, Sefa, Borçlar Hukuku Genel Hükümler, İstanbul, 2011. SEÇER, Öz, Alım Satım Komisyonculuğu Sözleşmesi, İstanbul, 2013. TANDOĞAN, Haluk, Borçlar Hukuku Özel Borç İlişkileri, C. II, İstanbul, 2010. ÜLGEN,  Hüseyin/TEOMAN,  Ömer/HELVACI,  Mehmet/KENDİGELEN, Abuzer/ KAYA, Aslan/ ERTAN, N.F. Nomer, Ticari İşletme Hukuku, İstanbul, 2009. YAVUZ, Cevdet, Borçlar Hukuku Dersleri Özel Hükümler, İstanbul, 2012. (Özel) YAVUZ, Cevdet, Türk-İsviçre  ve  Fransız Medeni Hukuklarında  Dolaylı Temsil, İstanbul, 1983. (Dolaylı Temsil) ZEVKLİLER, Aydın/GÖKYAYLA, Borçlar Hukuku Özel Borç İlişkileri, Ankara, 2014."
}