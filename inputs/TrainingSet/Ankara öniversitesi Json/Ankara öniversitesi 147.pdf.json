{
     "Tip": "Makale",
     "Dergi İsmi": "",
     "Üniversite İsmi": "Ankara Üniversitesi",
     "Gün": "",
     "Ay": "",
     "Yıl": "2017",
     "Cilt": "66",
     "Sayı": "3",
     "Başlık": "AİHM KARARLARINDA TOPLANTI VE GÖSTERİ YÜRÜYÜŞÜ HAKKI VE KOLLUĞUN ZOR KULLANMA YETKİSİ",
     "Title": "Freedom of Assembly and Law Enforcement Powers to Use Force in Decisions of The ECHR",
     "Yazar İsmi": [
          "H. Gökçe ZABUNOĞLU"
     ],
     "Danışman İsmi": "",
     "Anahtar Kelimeler": [
          "Düşünce Özgürlüğü",
          "Toplantı ve Gösteri Yürüyüşü Hakkı",
          "Avrupa İnsan Hakları Mahkemesi",
          "Zor kullanma yetkisi",
          "Kolluğun güç kullanması"
     ],
     "Keywords": [
          "Freedom of thought",
          "Freedom of assembly",
          "European Court of Human Rights",
          "Power to use force",
          "Use of armrest power"
     ],
     "Özet": "Düşünce özgürlüğünün bir uzantısı olarak kamusal alanda kamuoyunun dikkatini çekçek için toplantılar, gösteriler ve yürüyüşler düzenlenmektedir. Demokratik ülkelerde bunlar temel haklar içerisinde kabul edilen toplantı özgürlüğü içinde güvence altına alınmaktadır. Bu hakkın kullanımı esnasında devlet müdahaleleri söz konusu olmaktadır. Devletin güvenlik bürokrasisi ile toplumsal olaylara müdahalesinde kullandığı zor kullanma yetkisi ve tekniği ulusal ve uluslararası normlar ile düzenlenmiştir. Buna rağmen müdahalenin hangi  ölçüde  olması  gerektiğine  ilişkin  tam  bir  uygulama  standardı bulunmamaktadır. Gerek uygulamada ve gerek mevzuatta ilgili hakka ilişkin pek  çok  sıkıntı  ile  karşı  karşıya  olunduğu  bir  gerçektir.    Türkiye de gerçekleşen eylemlerde sıklıkla kolluğun güç kullanma yetkisini aştığı iddia edilmektedir. Yine kanunda hakkın kullanımı için aranan bildirim şartının izin verme  biçiminde  uygulanması  da  bu  hakkın  kullanımında  ortaya  çıkan sorunların başında gelmektedir. Bu çalışmada toplumsal olaylarda kolluk kuvvetlerinin  zor  kullanma  yetkisinin  sınırları  AİHM  içtihatları  ışığında değerlendirilmiştir. Anahtar Kelimeler : Düşünce Özgürlüğü, Toplantı ve Gösteri Yürüyüşü Hakkı, Avrupa İnsan Hakları Mahkemesi, Zor kullanma yetkisi, Kolluğun güç kullanması.                                                      Yrd. Doç. Dr., Kırıkkale Üniversitesi Hukuk Fakültesi Genel Kamu Hukuku Anabilim Dalı.     Makalenin geliş tarihi: 12.06.2017        Makalenin kabul tarihi: 04.12.2017H. Gökçe Zabunoğlu                                              Ankara Üni. Hukuk Fak. Dergisi, 66 (3) 2017: 627-658    ABSTRACT As an extension of freedom of thought, meetings, demonstrations, and walks are organized for the public attention to public attention. In democratic countries, these are guaranteed within the freedom of assembly, which is recognized in fundamental rights. State interventions during the exercise of this right is concerned. The state's right to use force and security bureaucracy is regulated by national and international norms. Yet there is no exact standart for what extent the intervention should be. It is often claimed that the police are  empowered  to  use  force  in  Turkey.  The  application  of  notification condition in the form of permission in practice is another question about this right. In this study the limits of the poliçe force s use of force in social events were assessed under the ECHR s judgement.  Keywords: Freedom of thought, Freedom of assembly, European Court of Human Rights, Power to use force, Use of armrest power  GİRİŞ Düşünce özgürlüğünün olmazsa olmaz sonucu, insanların düşündüklerini başkalarının da dikkatini çekmesi istemidir. Bu istemin doğal bir uzantısı olarak kamusal alanda diğerlerini etkilemek için dünyanın demokratik olan veya  olmayan  her  yerinde  toplantı,  gösteri  ve  yürüyüşler  düzenlenir. Demokratik olma iddiasındaki sistemlerce tanınan bu özgürlüğün içeriğine ve sınırlarına yönelik birçok tartışma devam edegelmektedir. Anılan hakkın kullanım sınırları belirlenerek bu sınırları aştığı düşünülen toplumsal olay ve etkinliklere  devlet  müdahalesinin  gerekliliği  ve  yöntemi  sürekli  eleştiri konusu olmuştur.        Devletin  güvenlik  bürokrasisi  ile  toplumsal  olaylara  müdahalesinde kullandığı zor kullanma yetkisi ve tekniği ulusal ve uluslar arası normlar ile düzenlenmiştir. Bu düzenlemelere rağmen birçok ülkede bazı temel hakların kullanımını ya da dokunulmazlığını etkileyen müdahalelerin hangi oran ve ölçüde  olması  gerektiğine  ilişkin  herhangi  bir  uygulama  standardı bulunmamaktadır. Bu durum, yapılacak müdahalelerde kolluk görevlilerinin davranışlarında çeşitli gayelerle keyfilik yaratabilecek ya da organizasyon hatalarına sebep olabilecektir. Günümüzdeki zor kullanma yetkisini tekelinde bulunduran,  kurumsallaşmış  devletin  bulunmadığı  zamanlardaki  keyfi müdahaleleri, kişilerin yaşam hakkını hatta işkence ve kötü muameleye maruz kalmama haklarını ihlal edebilecek riski bünyesinde taşımaktadır. 628Ankara Üni. Hukuk Fak. Dergisi, 66 (3) 2017: 627-658                             AİHM Kararlarında Toplantı…  Bu çalışmada toplumsal olaylarda kolluk kuvvetlerinin zor kullanma yetkisinin sınırları AİHM içtihatları ışığında değerlendirilecektir. Bunun için öncelikle toplumsal olay ve etkinliklere müdahalenin gerekli olup olmadığı hususu toplantı ve gösteri yürüyüşü yapma özgürlüğünün sınırları ile birlikte tespit edilmeye çalışılacaktır.  1. TOPLANMA ÖZGÜRLÜĞÜ İnsanın duygu ve düşüncelerini dış dünyaya aktarma arzusu bireysel ifade  şeklinde  görünebileceği  gibi  ortak  bir  amaç  doğrultusunda  başka insanlarla bir araya gelerek kolektif bir hareket olarak da tezahür edebilir. Sosyal bir varlık önermesiyle bilinen insanın duygu ve düşüncelerini kendisi gibi  düşünenlerle  birlikte  ifade  etme  isteğinin  arkasında  yatan  temel psikolojinin düşüncenin ifade edilmesinde yalnız olmamanın verdiği güven, tatmin ve haz duygularının yanı sıra toplantı ve gösterilerin yapılmasıyla kamuoyunun dikkatinin daha güçlü ve etkili bir şekilde çekme çabasıdır. Neredeyse tüm demokratik toplumlarda teminat altına alınmış olan toplantı ve gösteri  yürüyüşü  hakkının  olağan  kabul  sebebi  de  insanın  doğasında bulunduğu varsayılan toplanma içgüdüsüdür. En popüler toplanma amaç ve konusu genellikle, kişilerin yarattıkları  hizmetkâr  devlet   mekanizmasının  faaliyetleri  ya  da  eylemsizliğine ilişkindir. Her ne kadar toplanma hakkının kamuoyunun dikkatinin çekilmesi amaçlanan  konu  kapsamının  yalnızca  siyasi  sebeplerle  sınırlı  olmaması gerektiğini  savunan   geniş  yorum  taraftarı  görüş 1  tarafımızca  da benimsenmekte ise de ilgili hakka yönelik müdahalelerin en çok göze batanı ve tartışılanı siyasi amaçlarla yapılan toplantı ve gösterilerdir.  Demokratik seçimler dışında siyasi iradeyle doğrudan diyalog yollarının sınırlı  ve  etkisiz  olduğu  düşünüldüğünde  bu  hakkın  kullanımının  önemi yadsınmamalıdır.  Bu  bağlamda  demokrasinin  yalnızca   sandık   ile sağlanamayacağı  gerçeğini  göz  önüne  aldığımızda  demokratik  düzenin belirleyici ölçütlerden birisi de toplanma hakkının ne ölçüde etkin şekilde kullanılabildiği  sorusuna  verilen  cevap  olacaktır.  Hakkın  süjesi  olan topluluklar,  seslendirmeye  çalıştıkları  konuyla  ilgili  güçleri  ve  etkileri dolayıyla  siyasi  iktidarlar  için  her  zaman  potansiyel  anlamda  bir  tehdit olacaklardır.  İşlevselliği  bakımından  eleştirmek  ve  karşı  durmak  olarak bilinen muhalefet partileri yerine doğrudan halktan gelen kitlesel tepkiler yöneten üzerinde şüphesiz daha etkili bir baskı aracı olacaktır.                                                   1    Atalay E., Türkiye de Toplantı ve Gösteri Yürüyüşleri Özgürlüğü, Dokuz Eylül Üniversitesi Hukuk Fakültesi Döner Sermaye İşletmesi Yayınları, No: 65, İzmir, 1995, s. 49 vd. 2   Kaboğlu İ. Ö., Kolektif Özgürlükler, Dicle Üniversitesi Hukuk Fakültesi Yayınları, Diyarbakır 1989, s. 129 629H. Gökçe Zabunoğlu                                              Ankara Üni. Hukuk Fak. Dergisi, 66 (3) 2017: 627-658    Hiçbir  hak  ve  özgürlüğün  sınırsız  bir  şekilde  kullanılması düşünülemeyeceğinden toplantı ve gösteri yürüyüşü hakkı için de kötüye kullanımları  önlemek  ve  kamu  düzenini  sağlamak  amacıyla  sınırlamalar öngörülmesi  kaçınılmaz  olacaktır.  Bu  ikisi  arasında  bir  kesişme  noktası bulmak gerekmektedir. Aksi düşünüldüğünde sınırsız özgürlük ile ortaya çıkacak  kaotik  ortamda  hiçbir  özgürlüğün  teminatı  bulunmayacağından kullanımı da mümkün olamayacaktır. Bunun tam tersinden hareketle, düzenin korunması veya sağlanması uğruna hak ve özgürlüklere yapılacak ölçüsüz müdahaleler durumunda birincisi ikincisinin mezar kazıcısı olmaktan öteye gidemeyecektir.  Ayrıca  toplantı  özgürlüğünü  benzerliği  itibariyle  düşünce özgürlüğünden, dernek özgürlüğünden ve sivil  itaatsizlikten kısaca ayırt etmekte fayda vardır. Zira her hak ve özgürlük için sınırlama sebepleri farklılık  arz  etmektedir.  Şöyle  ki,  toplanma  özgürlüğünün  yapılış  amacı genellikle bir düşünceyi ifade etme amacı taşır. Ancak nadiren de olsa her toplanma  faaliyeti  düşünceyi  ifade  etme  şeklinde  görülmeyebilir.  Ya  da dernek kurma özgürlüğünde kalıcı bir amaç doğrultusunda bir araya gelme söz  konusuyken  toplanma  ve  gösteri  yürüyüşü  özgürlüğünde  geçici  bir birliktelik söz konusudur. Sivil itaatsizlik eylemleri yasal olmayan fakat müsamaha gösterilebilir bir eylem iken toplanma ve gösteri yürüyüşü bir haktır. Ayrıca tek bir kişinin bile gerçekleştirebileceği bu eylem yalnızca kolektif  olarak  kullanılabilen  toplantı  özgürlüğünden  ayrılır.  Toplantı özgürlüğü ile benzerlik gösteren hak ve özgürlüklerin iç içe geçtiği durumlarla karşılaşılabilir. Böyle bir durumda ilk akla gelecek soru, müdahale gerekip gerekmediği değerlendirmesi yapılırken hangi hakkın sınırlama sebebinin göz önünde bulundurulacağıdır. Bu konuda çeşitli görüşler bulunmakla birlikte, her fiilin hangi hak ve özgürlüğün kapsamında olduğunun tespitiyle ona uygun sınırlama sebeplerini belirlemek kanaatimizce rasyonel bir çözüm olarak benimsenebilir. 1.1. Toplanma Özgürlüğünün Sınırlandırılma Amacı İnsanların  kalabalıklar  oluşturarak  bir  araya  gelmesinin  toplantı özgürlüğündeki  amacı  ve  siyasi  iktidarlar  üzerindeki  etkisinin  önemi bilinmekle birlikte kişilerin yalnızlığını, sorumluluk duygusunu ve mantığını yitirerek yönlendirilebilir tehlikeli bir yığını oluşturmuş olmaları ihtimali mümkün görülebilmektedir. Genel olarak gözlemlendiğinde her hangi bir grup içinde iken insanın birey olarak davranmaktan çıkıp o topluluğun bir                                                  3   Anayurt Ö., Türk Anayasa Hukukunda Toplanma Hürriyeti, Kazancı Yayınları, İstanbul, 1998, s. 134  4   Anayurt, s. 134 5   Benzer görüş için bkz., İşgören A., Toplantı ve Gösteri Yürüyüşleri, Seçkin Yayıncılık, Ankara, 2011, s. 62-65 630Ankara Üni. Hukuk Fak. Dergisi, 66 (3) 2017: 627-658                             AİHM Kararlarında Toplantı…  üyesi olarak davrandığı görülmektedir. Kişiler, topluluğu bir araya getiren etkenlerin  etkisiyle  tek  başına  hiçbir  zaman  yapmayacakları  davranışlar topluluk içindeyken gösterebilir. Hatta bazen bu davranışların o kişinin kişilik özelliklerine, örneğin tahsil düzeylerine, terbiye ve ahlak geçmişlerine veya ruhsal özelliklerine taban tabana zıtlık oluşturması mümkün olabilecektir. Başka bir ifadeyle akılcı ve bilinçli bir varlık olduğu kabul edilen bireyin, kitle içinde  akıl  dışı  ve  kolayca  yönlendirilebilir  bir  karakter  kazandığı söylenebilecektir.  Gerçekten  de  gözlemlendiğinde  bireylerin  artık  kolektif  bir  niteliğe bürünmüş olan duygularla hareket ettiğini anlaşılacaktır. Hatta bu güçlü etki sosyal psikolojinin çalışma alanında kimi kalemlerce tespit edildiği gibi  elit  olarak  bilinen  kimseleri  bile  ilkelleştirecek  ve  onların  davranışlarını  bu etkilerden kurtaramadıkları görülecektir. Böyle kaotik ortamlarda topluluk psikolojisinin bu hassasiyetini bilen kişiler, insanoğlunun bu doğal refleksini istismar  etmek  isteyebilirler.  İşte  bu  gibi  nedenlerle  toplantı  ve  gösteri yürüyüşlerinin kamu düzenini bozmaya en elverişli ortamlardan biri olduğu söylenebilir. Dolayısıyla anılan hak ve özgürlük bu ön kabullerle Türkiye de olduğu gibi diğer devletlerce de birtakım sınırlandırmalara tabi tutulmuştur.  Oysa,  insanın  yalnızlıktan  kalabalıklar  içine  girmekle  düşünme kabiliyetini  yitirmiş  bir  hayvan  olarak  değerlendirilmesi  sonucuna  varan klasik sosyal psikoloji anlayışı, içgüdülerinde toplumsallığı barındıran insanı yalnızca çok dar bir sahada, bireysel yaşam alanında mantıklı hareket eden bir canlı olarak kabulü sonucunu çıkarmaktadır. Bu genelleme, kolektif olan birçok  hak  ve  özgürlük  için  katı  bir  sınırlandırma  tehlikesi  barındırma potansiyelini taşımaktadır. Bireyler, demokratik bir düzende sahip oldukları temel hakların ciddi oranlarda sınırlandırılmasına gösterilen gerekçelerden biri olan bu olumsuz psikolojinin kaçınılmaz olmadığını bilmek ve söz konusu tehlikelerle ilgili algı ve farkındalıklarını arttırmak zorundadır. Böyle bir soğukkanlılıkla  kullanılan  toplantı  ve  gösteri  özgürlüğü  kışkırtma  ya  da benzer niyetler içeren davranışlardan açıkça ayrışabilecektir.                                                     6   Aytaç A. M., Kitle ve Siyaset: Kalabalıkların Yönetimi, Doktora Tezi, Ankara 2009, s. 121. Kalabalıklarda bilinç kaybının sebepleri ile ayrıntılı tespitler için bkz. Yarsavut D., Toplantı ve Gösteri Yürüyüşleri Hürriyeti, İstanbul, 1968, s. 43-46. 7   Anayurt, s. 135 8   Kaboğlu, s.130 vd, Anayurt s.134-137. 9   Belçika Anayasası: md. 26, Danimarka Kraliyet Anayasası: md. 79, Federal Almanya Anayasası: md.8/2, İtalya Anayasası: md. 17/3, Hollanda Krallığı Anayasası: md. 9, İspanya Anayasası: md.21, http://www.adalet.gov.tr/duyurular/2011/eylul/anayasalar/anayasalar.htm 631H. Gökçe Zabunoğlu                                              Ankara Üni. Hukuk Fak. Dergisi, 66 (3) 2017: 627-658    1.2. Toplanma Özgürlüğünün Sınırları 1.2.1. Ulusal Düzenlemeler ve Türkiye Uygulaması Türkiye de  1970lerde  yaşanan  kaotik  döneme  sebep  olarak  1961 Anayasasının otorite ve özgürlük ikileminde (şeklen de olsa) özgürlükçü yapısı gösterilmişti. Bu dönemin tekrarlanmaması için haklara yönelik ciddi kısıtlamalar getiren 1982 Anayasasının 13. maddesinde Anayasa tarafından özel sınırlama nedenleriyle birlikte güvence altına alınan tüm haklar için etkili olabilecek nitelikte olan genel sınırlama nedenleri de benimsenmişti. Ulusüstü bir etki ile değişen konjonktür sayesinde özgürlükçü anlayışa doğru yeni bir ivme yaşanmış ve bu etki hak ve özgürlüklerin kullanımlarıyla ilgili yapılacak  değişiklikleri  zorunlu  hale  getirmiştir.  Bu  doğrultuda  2001 Anayasa Değişikliği ile 13. maddenin ilk halinde yer alan genel sınırlama sebepleri  kaldırılmış  ve  her  hak  ancak  hakkın  düzenlendiği  maddelerde düzenlenmiş sebeplerle sınırlanabilir hale getirilmiştir.  Söz konusu değişiklikleri yapan 4709 sayılı Kanun ile yapılan Anayasa değişikliği, 34. maddede güvence altına alınmış olan toplantı ve gösteri yürüyüşü düzenleme hakkında da birtakım değişiklikler yapmıştır. İdarece şehir  düzeninin  bozulmasını  önlemek  amacıyla  gösteri  yürüyüşünün yapılacağı yerin ve güzergâhın tespit edilebileceği, bazı durumlarda toplantı ve gösteri yürüyüşünü yasaklanabileceği veya ertelenebileceği, derneklerin, vakıfların, sendikaların ve kamu kurumu niteliğindeki meslek kuruluşlarının kendi  konu  ve  amaçları  dışında  toplantı  ve  gösteri  yürüyüşü düzenleyemeyeceklerine ilişkin hükümler ilga edilmiştir. Değişiklikten sonra toplantı ve gösteri yürüyüşü hakkının ancak millî güvenlik, kamu düzeni vb sebeplerle  13.  maddedeki  değişikliğe  uygun  olarak  ancak  kanunla sınırlanabileceği  düzenlemesi  getirilmiştir.  Ayrıca  toplantı  ve  gösteri yürüyüşü düzenleme hakkının kullanılmasında uygulanacak şart ve usullerin de kanunda gösterileceği düzenlemesiyle 06.10.1983 tarihli ve 2911 sayılı Toplantı ve Gösteri Yürüyüşleri Kanunu na atıf yapılmıştır. Ancak anılan hakla ilgili yapılan tüm bu değişikliklerin çok daha özgürlükçü bir tablo sunduğunun ileri sürülmesi kanımızca da güçtür. Gerçekten de kaldırılan sınırlama sebeplerinin aynısının ya da benzerlerinin 2911 sayılı Kanunda zaten mevcut olduğu görülecektir. Gözler in değindiği gibi, dernek ve vakıflar                                                  10   Sınırlama Sistemleri  için bkz., Atalay, s. 70-74. 11  Ayrıntı  için  bkz.,  Fendoğlu  H.  T.,  2001  Anayasa  Değişikliği  Bağlamında  Temel  Hak  ve Özgürlüklerin  Sınırlanması, http://www.anayasa.gov.tr/files/pdf/anayasa_yargisi/anyarg/fendoglu.pdf , Ayrıca bkz., Kaboğlu İ. Ö.,  2001  Anayasa  Değişiklileri:  Ulusal-Üstü  Etkiden  Ulusal  Tepkiye, http://www.anayasa.gov.tr/files/pdf/anayasa_yargisi/anyarg/kaboglu.pdf  12  Aynı yönde bkz., Gözler K., 3 Ekim 2001 Tarihli Anayasa Değişikliği: Bir Abesle İştigal Örneği, http://www.anayasa.gov.tr/files/pdf/anayasa_yargisi/anyarg/gozler.pdf  632Ankara Üni. Hukuk Fak. Dergisi, 66 (3) 2017: 627-658                             AİHM Kararlarında Toplantı…   ihtisas  ilkesi   gereği  belirli  amaçları  dışında  faaliyet gösteremeyeceklerinden  ilgili  fıkranın  mülgası  öncekiler  gibi  şekli  bir değişiklikten öteye gitmeyecektir. Hem uluslararası düzenlemelerde hem de ulusal hukukta kabul gören bir gerçek var ki o da toplantı ve gösteri hakkının  silahsız ve saldırısız  bir şekilde gerçekleştirilmesidir. Hem 1982 Anayasası hem de 2911 sayılı Kanun hükümleri   silahsız  ve  saldırısızlık   durumunu  izah  etme  gereği  bile duymamış, söz konusu özgürlüğün korunma  şartını  barışçıl  olması ön koşuluna bağlamıştır. Ayrıca Sözleşme nin 11. maddesi de  Herkes barışçıl olarak  toplanma  (…)  hakkına  sahiptir.   düzenlemesiyle  bu  hakkın kullanımını şiddet içermeyen bir faaliyet olarak tanımıştır. Ancak  barışçıl  terimini anılan hakka her şeyin yolunda olduğu, deyim yerindeyse tozpembe zamanlarda ihtiyaç duyulmadığını göz önünde bulundurarak yorumlamak gerekmektedir. Bu nedenle  barışçıl toplantı ve gösteri  tabiri bir kesim üzerinde öfke uyandıran veya gücendirici bir davranış, hatta geçici olarak üçüncü  kişilerin  faaliyetlerini  engelleyebilecek  nitelikte  geniş yorumlanmalıdır. Ayrıca 1982 Anayasası nda bir ek güvence olarak toplantı ve gösterilerin izne tabi olmayacağı durumu düzenlenmiştir. Ancak maddenin üçüncü fıkrasına göre anılan hakkın kullanılma şekil, şart ve usullerinin kanunla düzenleneceği ifade edilerek ön bildirim rejiminin benimsendiği 2911 sayılı Kanun tarafından bildirim yükümlülüğü getirilmiştir. Her ne kadar buradaki ön bildirim usulünü önleyici sistemlerdeki izin usulünden ayırt etmek  gerekmekte  ise  de  Kanun da  idareye  tanınan  geniş  erteleme  ve yasaklama  yetkisi,  ikisi  arasındaki  farkı  anlamsız  hale  getirebilecektir. Yapılacak bildirim 2911 sayılı Kanun un değişik 10. maddesi gereğince toplantı başlamadan en az kırk sekiz saat önce ve çalışma saatleri içinde mülki idari amirliğe yapılmalıdır.  Eklemek gerekir ki, 1982 Anayasasında ve 2911 sayılı Kanunda toplantı ve gösteri yürüyüşüyle ilgili yalnızca düzenleme hakkı tanınmış, özgürlüğün çerçevesi  planlı  toplantı  ve  gösterilerle  sınırlandırılmıştır.  Başka  açıdan bakıldığında,  spontane  ya  da  aniden  yapılan  barışçıl  toplantı  ve  gösteri yürüyüşleri  ön  bildirim  şartını  gerçekleştirmeyeceğinden  kapsam  dışında kaldığı  görülmektedir.  Gerçekten  de  demokratik  bir  tepki  olarak  bu özgürlüğün kullanımına kamu düzeni ve güvenliği yahut başkalarının hak ve                                                  13  Gözler., s. 4-6. 14  Guidelines on Freedom of Peaceful Assembly, Second Edition, OSCE/ODIHR, Warsaw/Strasbourg 2010, s. 15, para. 1.3; s. 33, para. 26 15  Aynı yönde bkz., Kaboğlu, s. 127-129; Anayurt, s. 95 :Yazar eserinde önceden bildirim rejimini, sonuçları itibariyle liberalizm maskesi takmış izin rejimi olarak tanımlamaktadır.; İşgören, s. 105 16  İlgili maddede 03.08.2002 tarih ve 4771 sayılı Kanun ile yapılan değişiklikten önce, bildirim süresi en az yetmiş iki saat olarak belirlenmişti. 633H. Gökçe Zabunoğlu                                              Ankara Üni. Hukuk Fak. Dergisi, 66 (3) 2017: 627-658    özgürlüklerine halel gelmemesi amacıyla getirilen sınırlamalar her durumda katı  bir  şekilde  uygulanmalı  mıdır?  2911  sayılı  Kanunda  düzenlenen sınırlamalara  rağmen  Yargıtay ın  konuyla  ilgili  bazı  kararlarında  hakkın kapsamı  kanunun  lafzından  farklı  olarak  geniş  bir  şekilde  yorumlandığı görülmektedir. Buna göre: Yargıtay bir kararında,  sanığın, yönetim kurulu üyesi bulunduğu (…) partisi (…) il başkanlığı binası önünde bazı uygulamaları protesto etmek  amacıyla  olay  günü  elli  kişilik  bir  grup  önünde  eleştiri mahiyetindeki kısa bir basın açıklamasından sonra yapılan oturma eylemi sırasında güvenlik güçlerinin uyarısı üzerine, grup içerisinden bazı  kişilerin  sanığın  herhangi  bir  yönlendirmesi  ve  talimatı olmaksızın  bazı  sloganlar  atarak  dağıldıklarının  anlaşılması karşısında,  sanığın  kanıtlanan  eyleminde  atılı  suç  unsurlarının bulunmadığı  gözetilmeyerek  yazılı  şekilde  mahkûmiyetine  karar verilmesi 17nin hukuka aykırı olduğuna hükmetmiştir.  Diğer bir kararda,  11.12.2000 günü (…) İlinde Çevik Kuvvet Şube Müdürlüğü otobüsünün silahla taranması sonucunda iki çevik kuvvet polis  memurunun  şehit  edilmeleri  ve  bu  olayın  diğer  illerde  de emniyet mensuplarınca protesto edilmesi üzerine, sanıkların da olayı protesto etmek amacıyla İzmir ilinde Bozyaka'da bulunan hizmet binasından Konak meydanına kadar suç teşkil etmeyen sloganlar atarak yürüyüp, Konak meydanında şehit polis memurları anısına saygı  duruşunda  bulunarak,  İstiklal  Marşı'nı  okumaları  ve  daha sonra görevlerine dönmeleri biçimindeki güvenlik güçlerine yapılan olaylara karsı seslerini duyurmak amacıyla yaptıkları eylemlerinin içinde bulundukları üzüntü nedeniyle demokratik tepki niteliğinde olduğu  ve  2911  sayılı  Yasada  belirtilen  suçun  unsurlarının oluşmadığı gözetilmeden, sanıkların beraatlari yerine yazılı biçimde mahkûmiyetlerine  karar  verilmesi 18nin  hukuka  aykırı  olduğuna karar vermiştir.  Başka bir kararda ise,  Sağlık Emekçileri Sendikası başkan ve üyeleri olan sanıkların 8 Mart Dünya Kadınlar Gününü kutlamak amacı ile Valilikten izin verilmemesi üzerine Sendika binasından İlhan Koman Parkına kadar trafiği aksatmadan yolun kenarından yürüyerek şiir okuduktan ve bildiri dağıttıktan sonra kendiliklerinden dağılmaları şeklinde  gerçekleşen  eylemlerinin  2911  sayılı  Yasanın  28. maddesinde tanımlanan suçu oluşturmayacağı gözetilmeden, yazılı                                                  17   Yargıtay 8. C.D., 19.9.2006 tarih, Esas No :2005/3245, Karar No : 2006/6775 18   Yargıtay 8. C.D., 7.12.2006 tarih, Esas No : 2006/2438, Karar No : 2006/9022 634Ankara Üni. Hukuk Fak. Dergisi, 66 (3) 2017: 627-658                             AİHM Kararlarında Toplantı…  şekilde  mahkûmiyet  karar  verilmesi, 19nin  bozmayı  gerektirdiği değerlendirmesi yapılmıştır.  Daha yeni tarihli bir kararda ise,  Oluş ve tüm dosya içeriğinden, (…)  Yasa Tasarısını protesto etmek ve sırf demokratik tepki ortaya koymak için  basın  açıklaması  yapmak  üzere  Ankara  Üniversitesi  Cebeci Kampüsünde  toplanan  yaklaşık  100  kişilik  grubun,  ellerinde  suç oluşturmayan  bazı  pankartlar  taşıyarak  marşlar  ve  sloganlar eşliğinde  kaldırım  üzerinden  Kolej  kavşağına  kadar  yürüdüğü, kavşakta ellerindeki pankart ve flamaları açıp Kızılay istikametine yürüyüşe geçtikleri sırada güvenlik güçlerinin grubu barikat içine alıp dağılmaları yönünde ihtarda bulunmasına rağmen makul süre tanıyıp  dağılmalarına  fırsat  vermeden  grubu  gözaltına  almaya başladığı  anlaşılmakla;  sanığa  yüklenen  2911  sayılı  Toplantı  ve Gösteri  Yürüyüşleri  Kanunun  32.  maddesinde  tanımlanan  suçun maddi  ve  manevi  unsurlarının  oluşmadığı  ve  beraatine  karar verilmesi gerektiği gözetilmeden yazılı biçimde mahkûmiyet hükmü kurulması 20nın hukuka aykırı olduğu kanaatine varılmıştır. Görüldüğü gibi toplantı hakkı sadece bildirim şartı yerine getirilmediği için ya da ani yapıldığı için veya düzenleme şartı yerine getirilmediği için sınırlandırılmamaktadır.  Toplantı  hakkının  düzenlenmesine  ilişkin  planlı toplantılar esas alınarak düzenlenmiş olsa da ani yapılan toplantılar toplumsal bir  gerçekliktir.  İnsanın  doğasından  kaynaklı   ani  tepki  ve  toplumsal refleks 22lere dayalı toplantılarda bu hakkın yok sayılması, kendiliğinden ve aniden oluşan toplulukların anayasal korunmadan yararlanamayacağını ileri sürmek hiç de adil olmayacaktır. Hakkın evrensel olarak tanınan kapsamına göre, ani toplantılar barışçıl olduğu müddetçe, spontane toplantılar ise başka bir toplantı ile aynı yer ve zamanda makul bir şekilde yer alması mümkün olmadığı müddetçe sınırlamaya maruz kalmamalıdır. Türkiye nin de taraf olduğu AİHS  in 11. maddesinde toplanma özgürlüğü örgütlenme özgürlüğü ile birlikte düzenlenmiştir. Çalışmamızda maddenin sadece toplantı hakkıyla ilgili yönünü bir de Strazburg kararları ışığında ele alarak inceleyeceğiz.                                                   19  Yargıtay 8. C.D. 11.12.2006 tarih, Esas No: 2006/1660, Karar No: 2006/9142 20  Yargıtay 8. C.D., 9.2.2010 tarih, Esas No: 2007/9352, Karar No: 2010/1550 21  Ayrıntılı bilgi için bkz., Aktan H. Y., Toplantı ve Gösteri Yürüyüşü ve Özgürlüğü ile İlgili Değişiklikler ve AİHM ve Yargıtay Uygulaması, Türkiye Barolar Birliği İHAUM Sempozyum, İnsan Hakları Avrupa Sözleşmesi ve Adli Yargı, Türkiye Barolar Birliği Yay., Ankara 2004, s.531 http://tbbyayinlari.barobirlik.org.tr/TBBBooks/insan-halari-avrupa-sozlesmesi-ve-adli-yargi.pdf  22  Yargıtay ca ilk kez bir kararda bu kavramlara dayanılmıştır: Yargıtay 8. C.D., 27.6.2002 tarih, Esas No: 2002/949, Karar No: 2002/7518 23  Aynı yönde bkz., Aktan, s. 533, İşgören, s. 68-69 24  Guidelines on Freedom of Peaceful Assembly, s. 18, para. 4.2, 4.3 635H. Gökçe Zabunoğlu                                              Ankara Üni. Hukuk Fak. Dergisi, 66 (3) 2017: 627-658    1.2.2. AİHS 11. Madde ve AİHM Uygulamaları Sözleşmenin 11. maddesi barışçıl toplanma özgürlüğünü toplumsal ya da kişisel, hangi amaçlarla kullanılıp kullanılmadığına bakmaksızın temel bir hak olarak korumaktadır. AİHS uygulamalarına göre toplantı hakkı yürüyüş ve gösterilerle birlikte Cissé/Fransa kararında kilisenin uzun süreli işgalinde görüleceği  gibi  oturma  eylemlerini  de  içeren  toplantıları  kapsamaktadır. Toplu yürüyüşlerinin, halka açık toplantıların, protesto gösterilerinin ve kortej halinde yürüyüş şeklinde gösterilerin düzenlenmesinin Avrupa devletlerinin siyasi  tarihlerinde  önemli  bir  yer  tuttuğunu  ve  bu  hakkın  kullanımıyla amaçlanan  bilincin  oluşturulmasının  ciddi  bir  rol  oynadığını  belirtmek gerekmektedir. Belki de bu sebeple bu hakkın kullanımında objektif sınırları belirlemek gibi bir standart arayışında bize en yakın referans AİHS metni ve AİHM uygulamaları olacaktır. AİHM, toplanma özgürlüğü ile amaçlananın genellikle bir düşünce veya talebi  dile  getirmek  olduğundan  toplantıyı  düzenleyenlerin  vermeyi planladıkları mesajın içeriğinin ifade özgürlüğünü düzenleyen 10. madde benzeri bir korumadan yararlanması  gerektiğini belirtmiştir.26 Buna göre Mahkemenin ifade özgürlüğünde benimsediği gibi toplantı ve gösterilerin aktarmak  istediği  düşünceye  veya  talebe  muhalif  olan  kişileri  rahatsız edebilecek  veya  gücendirebilecek  gösterilerin  de  korunması  gerektiği belirtilmiştir.  AİHM  Öllinger/Avusturya  kararında  da  toplanma özgürlüğünün  ifade  özgürlüğü  benzeri  bir  korumadan  yararlandığını benimsemektedir. Bu iki temel hak arasındaki bu dolaylı bağdan hareketle, toplanma  özgürlüğünün  belirli  ölçüde  abartmayı,  hatta  tahrik  etmeyi  de kapsadığı kabul edilmektedir. Gerçekten de profesyonel yönetimlerin farklı ya da daha açık haliyle muhalif fikirlere karşı samimi bir hoşgörü gösterecek zihniyete sahip olabildikleri ölçüde demokrasiden o denli söz edilebilecektir. Bununla birlikte toplantının barışçıl olması şartı yanında herhangi bir biçimsel sınırlama bulunmamaktadır. Başka bir deyişle, barışçıl niyet ve tavırla yapılan toplantı ve gösteriler kanunsuz olsa dahi Strazburg a göre tolere edilebilmelidir. AİHM in bu hususla ilgili en meşhur kararlarından biri olan 2002 tarihli Cissé/Fransa kararında bir kilise binasının işgal edilmesi                                                  25  Harris D.J., O Boyle M.; Bates E..P., Buckley C.M., Avrupa İnsan Hakları Sözleşmesi Hukuku, Avrupa Konseyi, 2013, (Türkçe birinci baskı), s. 532. 26  Öllinger/Avusturya; para. 38, aktaran Doğru O., Nalbant A., İnsan Hakları Avrupa Sözleşmesi, Açıklama ve Önemli Kararlar, 2.Cilt, Avrupa Konseyi - T.C. Yargıtay Başkanlığı, 1. Baskı, Ankara, 2013, s. 430 27   Ärzte für das Leben Platformu/Avusturya, para. 32, çeviren Doğru/Nalbant,  s. 467 28  Öllinger/Avusturya, para. 38 29  Doğru/Nalbant. s. 430 30   Kararın İngilizce metninde  occupation  yani  işgal  tabiri kullanılsa da bu tabirin şiddeti çağrıştırdığı düşüncemizi belirtmiş olalım. 636Ankara Üni. Hukuk Fak. Dergisi, 66 (3) 2017: 627-658                             AİHM Kararlarında Toplantı…  gerçekleşmektedir. Karara konu olayda özetle, Fransa da kalabilmek için gerekli belgelere sahip olmayan iki yüz kadar yabancı, yasadışı göçmenlerin sorunlarına ve göçmenlik statüsü incelemesindeki güçlüğe dikkat çekmek için Paris teki St. Bernard adlı bir kiliseyi iki ay boyunca işgal etmektedir. Ayrıca on kişi de açlık grevine başlamıştır. Nihayet, bir ibadethanenin bu amaçla kullanılmayan bir toplantı sonucu ciddi bir şekilde bozulan sağlık koşullarına ev sahipliği yapması ve kamu düzenin önemli ölçüde bozulmaya başladığı gerekçeleriyle tahliyesine karar verilmiştir. Ertesi gün yetkili makamların emriyle kolluk güçleri tarafından zor kullanılarak toplantıya müdahalede bulunulmuş ve başvurucu dâhil diğer göstericiler hakkında idari gözaltına alma kararı ile sınırdışı etme kararı verilmiş, iki ay hapis cezası verilerek ertelenmiş ve belli bir süre Fransa topraklarına girme yasağı getirilmiştir. Mahkeme 11. madde ihlali dolayısıyla yapılan başvuru neticesinde söz konusu eyleme karşı yapılan müdahaleyle alakalı olarak ihlal kararı verilmemesine rağmen  yapılan  toplantının  barışçıl  olarak  kabul  edilmesi  gerektiğini belirtmektedir. Oya Ataman/Türkiye kararında ise iç hukuka göre açıkça aykırı bir şekilde ön bildirimsiz olarak gerçekleştirilen bir toplantı ve gösteri yürüyüşü söz  konusudur.  Başvurucu  İnsan  Hakları  Derneği nin  bir  üyesi  ve  bir avukattır. Başvurucu bu sıfatla F tipi cezaevlerini protesto etmek için İstanbul Sultanahmet  Parkı nda  yapılacak  basın  açıklamasıyla  son  bulacak  bir yürüyüşe katılmıştır. Gündüz vakti, yaklaşık 40–50 kişiden oluşan ellerinde pankartlarla yürüyüşe geçen bu gruba kolluk güçlerince bildirimsiz gösteri yaptıkları ve kamu düzenini bozdukları gerekçeleriyle dağılma uyarısında bulunulmuştur. Uyarıları dinlemeyen grup yürüyüşe devam etmiştir. Bunun üzerine güvenlik güçlerince  biber gazı  kullanılarak gruba müdahalede bulunulmuş ve aralarında başvurucunun da bulunduğu yaklaşık 39 gösterici gözaltına  alınmışlardır.  Başvurucu  gösteri  yürüyüşünün  ve  sonrasında yapılması  planlanan  basın  açıklamasının  güvenlik  görevlilerinin müdahalesiyle engellenmesinin ifade ve toplantı özgürlüğünü ihlal ettiğini öne  sürmüştür.  Türk  Hükümeti,  yapılan  gösterinin  kamuya  açık  olarak yapıldığından kamu makamlarına gösteri öncesinde gerekli tedbirleri alma imkânını  veren  bildirim  şartının  gerçekleşmediği  ve  bu  usulün   izin rejimi nden farklı olduğu şeklinde savunma yapmıştır. Strazburg daha önce benzer olaylarda olduğu gibi burada da bir gösterinin sadece mevzuata uygun olmamasını barışçıl şekilde toplanma özgürlüğünün kullanılmasına müdahale edilmesini haklı kılmayacağı kanaatini ifade etmiştir. Ayrıca Mahkemece gösterinin trafikte karışıklık yaratması dışında kamu düzeni için herhangi bir tehlike arz ettiğini gösterir bir delil bulunmadığı ve elliye yakın kişinin                                                  31  Oya Ataman/Türkiye  637H. Gökçe Zabunoğlu                                              Ankara Üni. Hukuk Fak. Dergisi, 66 (3) 2017: 627-658    kamuoyunun  dikkatini  güncel  bir  soruna  çekmek  istemiş  olmasının odaklanılması gereken ana unsur olduğu ifade edilmiştir. Daha önce değindiğimiz gibi toplantı ve gösteriler doğası gereği içinde şiddet eğilimli davranışları barındırma riskini yüksek oranda taşımaktadır. Ancak Strazburg, salt bu nedenle kısmen barışçıl olma özelliğini yitirmiş bir toplanmada  özgürlüğün  sınırlandırılması  gerektiğini  kabul  etmemektedir. Ezelin/Fransa davasına konu olayda başvurucu, yargı kararlarını protesto etmek amacıyla düzenlenen bir gösteriye katılmıştır. Bu gösteride yer yer şiddet hareketleri baş göstermiş, kamu binalarının duvarlarına kararları veren hâkimlere yönelik küfürler yazılmıştır. Mesleği avukatlık olan başvurucu hakkında  gösterilere  katıldığı  gerekçesiyle  savcılık  tarafından  baroya şikâyette bulunularak uyarma cezası uygulanması talebinde bulunulmuştur. Baro tarafından yapılan inceleme neticesinde herhangi bir disiplin cezası uygulanmasına gerek görülmemiştir. Ancak bu karara karşı yapılan itiraz neticesinde  mahkemece  başvurucu  hakkında  uyarmadan  daha  ağır  olan kınama cezası verilmiştir. Başvurucunun anılan şiddet eylemleriyle birlikte adliye binası üzerine yazılan tehdit ve hakaret içerikli yazıları yazılması eylemine katıldığına yönelik bir delil bulunmamasına rağmen bu aşırılıkları onaylamadığını  hiçbir  şekilde  göstermediğini  veya  kendisini  bu  cezai eylemlerden soyutlamak için yürüyüş alayını terk etmediği gerekçeleriyle bu karar  verilmiştir.  Başvurucu,  kendisine  verilen  disiplin  cezasının,  ifade özgürlüğüne  ve  toplanma  özgürlüğüne  ağır  bir  müdahale  oluşturduğu gerekçesiyle AİHM e başvuruda bulunmuştur. Yapılan yargılama neticesinde AİHM,   …barışçıl  bir  toplantıda  -mevcut  olayda  yasaklanmamış  bir gösteride- yer alma özgürlüğü öylesine önemlidir ki, ilgili kişinin bizzat kendisi  hadiseler  sırasında  cezalandırılabilir  (reprehensible)  bir  fiil işlemedikçe,  bir  avukatın  bile  bu  özgürlüğü  herhangi  bir  şekilde kısıtlanamaz. 32  diyerek  11.  maddenin  ihlal  edildiğine  karar  vermiştir. Kanımızca anılan kararda toplantı ve gösterinin bildirim usulüne uygun bir şekilde yapılmamış olması varsayımında dahi sonuç değişmemelidir. Buna göre düzenlenen bir toplantının belirli bir süreyle sınırlı olarak kargaşaya yol açması, o toplantıyı barışçıl olmayan bir hale getirmezken, düzenleme amacı kargaşa çıkarmak olan bir toplantı ise 11. madde tarafından korunmayacaktır. Bu iki durum arasındaki farkın belirlenmesi zor da olsa hayati önemde bir zorunluluk oluşturduğu görünmektedir. Bu belirlemenin keyfi bir niyet okuyuculuğuna dönüşmemesi için ise değerlendirmeler her somut olayın özelliklerine göre ayrı ayrı yapılmalıdır. Anlaşıldığı üzere bu                                                  32  Kararın Türkçe çevirisi için bkz., http://ihami.anadolu.edu.tr/aihmgoster.asp?id=263  33  Harris vd., s.533. 638Ankara Üni. Hukuk Fak. Dergisi, 66 (3) 2017: 627-658                             AİHM Kararlarında Toplantı…  ayrımda  esas  alınacak  temel  ölçüt,  şiddet  hareketlerinin  toplantı  ve gösterilerin genel olarak barışçıl karakterini ortadan kaldırıp kaldırmadığı hususudur.  Diğer yandan, AİHM e göre devlet yetkililerinin toplanma özgürlüğünü kullanan  kişileri  barışçıl  olmayan  karşıt  göstericilerin  saldırılarından  da korumak gibi bir pozitif yükümlülüğü mevcuttur. Böyle bir karşıt gösteri durumu dahi bir toplantı veya gösteriyi yasaklamak için tek başına haklı bir sebep teşkil etmeyecektir. Bu yükümlülük 11. madde kapsamında yer alan toplanma  özgürlüğünün  etkili  bir  şekilde  kullanılmasının  güvence  altına alınması için getirilmiştir. United Macedonian Organization Ilinden ve Ivanov/Bulgaristan kararına konu olayda Bulgaristan daki Makedon azınlığın haklarını  korumayı  amaçlayan  bir  dernek  12  Eylül  2002  tarihinde  bir Makedon şaire ait anıta doğru yürüyüşe geçmişler fakat anıtın çevresi 30 kişilik bir grup tarafından çevrildiği için yürüyüşü tamamlayamamışlardır. Bu grup tarafından dernek üyelerine karşı önce küfür, tehdit ve hakaret içerikli sözlü saldırıda bulunulmuş daha sonra ise ellerindeki bayrağa el konulması, posterin yırtılması ve kameranın tahrip edilmesi gibi fiziksel saldırılarda bulunulmuştur. Ayrıca dernek başkanının anıt çevresinde konuşma yapmak istemesi de engellenmiştir. İlerleyen aşamalarda iki gösterici grup arasında gerekli önlemleri alan kolluk güçlerinin anılan olayların meydana gelmesini önlemek  konusunda  yetersiz  kalmıştır.  Strazburg a  göre,  yetkili  devlet makamlarının  dernek  üyelerinin  düzenlemiş  olduğu  toplantı  ve  gösteri yürüyüşünün karşıt görüşlü göstericilerden korunmasında bir ölçüde isteksiz olduğunu  ve  gerekli  önlemleri  alma  konusunda  erken  davranmadığını belirtmiştir.  Bu şartlar altında mahkeme oybirliği ile yetkili makamların hukuka uygun davranan göstericilerin barışçıl bir şekilde gösterilerine devam etmelerini  sağlayacak  makul  ve  uygun  önlemler  almaya  yönelik  pozitif yükümlülüğünü yerine getirmediği gerekçesiyle 11. maddenin ihlal edildiğine karar vermiştir. Öllinger/Avusturya davasında ise bir milletvekili tarafından düzenlenen, Salzburg  mezarlığında  Azizler  Günü nde  yapılması  gereken  küçük  bir toplantı, İkinci Dünya Savaşı nda öldürülen SS askerlerini anmak için bir grup tarafından  düzenlenen  bir  tören  ile  aynı  zamana  rastladığı  için  yerel makamlarca tamamen yasaklanmıştır. Başvurucunun düzenlediği toplantının amacı, SS tarafından işlenen suçları hatırlamak ve SS üyelerince öldürülen Yahudileri anmaktır. Toplantı sessiz biçimde toplantıya gelecek kişilerin giysilerine iliştirilmiş mesajlarla ve herhangi bir slogan atılmaksızın veya                                                  34  Doğru/Nalbant, s. 432 35  Harris vd., s.533. 36  Aktaran bkz., Doğru/Nalbant,  s. 436. 639H. Gökçe Zabunoğlu                                              Ankara Üni. Hukuk Fak. Dergisi, 66 (3) 2017: 627-658    pankart  kullanılmaksızın  gerçekleştirilecektir.  Daha  önce  de  aynı  güne rastlayan törenlerde gruplar arasında öfkeli tartışmalar yaşanmıştır. Burada dikkat çeken toplanma özgürlüğü çerçevesinde karşıt anmayı düzenleyenlerin menfaatleri ile mezarlığa dini inancını açığa vurmak için gelen kişilerin din ve vicdan özgürlüğü arasında denge kurulması konusu gündeme gelmektedir. Karışıklığın önlenmesi için güvenlik önlemlerinin bulunması, bu konuda devletin sahip olduğu geniş takdir alanına rağmen yasağın menfaatler arasında adil bir denge kurmaması ihlal kararı verilmesine neden olmuştur. Strazburg bu  kararında  bir  hakkın  diğerinden  üstün  tutulmasından  ziyade,  iki  hak arasında  uzlaşma  sağlamak  için  çaba  gösterilmesi  gerektiğini  açıkça benimsemektedir. Görüldüğü üzere bu tür bir durumda kolluk güçlerinin alması gereken önlemler, sorun yaratan gruba uyarıda bulunmak ve gerekiyorsa devamında şiddet  uygulayan  kişileri  yakalamak  olacaktır.  Karşıt  görüşlü  kişilerden kaynaklanan düzensizlik tehdidi, toplantı ve gösterilere müdahale edilmesini tek başına haklı kılmaz. Bazen gerçekten de tehdidin etkisiz hale getirilmesi için tek çare yasaklama ve müdahale olabilir. Görüldüğü gibi bu pozitif yükümlülüğün  gerekleri  yetkili  makamlara  bir  hayli  geniş  takdir  yetkisi tanımaktadır. Bu nedenle AİHM, karşıt gösteri ile ilgili önleyici tedbirler almak  yerine  bu  gösteri  nedeniyle  diğer  gösteriye  mutlak  bir  yasak getirilmesine  ilişkin  yetkili  makamlarca  öne  sürülen  gerekçelerin  daha dikkatli bir incelemeye tabi tutulacağını ve son çare olarak yasaklamanın ise  özel bir gerekçelendirme 38 gerektirdiğini ifade etmiştir. Hem  iç  hukukumuzdan  hem  de  AİHM nde  genel  yaklaşımından anlaşılmaktadır ki, toplantı ve gösteri yürüyüşü hakkının sınırıyla ilgili genel geçer ve kapsayıcı bir tanım yapılması mümkün değildir. Her somut olayın özellikleri kendi içinde değerlendirilerek hakkın kapsamı içinde veya dışında bir sonuca ulaşılmalıdır. Konuyla ilgili üzerinde tartışma bulunmayan ya da genel bir ilke olarak kabul edilen husus toplantı ve gösteri yürüyüşünün barışçıl nitelikte olması gerekliliğidir. Saldırısız ve barışçıl olarak kullanılan toplantı  ve  gösteri  yürüyüşü  özgürlüğü  bildirim  ya  da  izin  ön  koşulu sağlanmamış olsa dahi korumadan yararlanmalı, sırf bu sebeple yasadışı hale geldiği  varsayılmamalıdır.  Hatta  bununla  birlikte  toplantı  ve  gösteriler esnasında  içerden  ya  da  dışarıdan  gelebilecek  tehlikelere  karşı  devletin barışçıl hak sahiplerini koruma ödevi bulunmaktadır. Gösterilecek hoşgörü toplanmanın kamusal tartışmaya katkısı ve önemi, verilen süre içerisinde mesajın verilip verilmediği, toplantının devamının başka kişilerin hak ve özgürlüklerine etkisi gibi ölçütler göz önünde bulundurularak belirlenmelidir.                                                  37   Harris vd.,  s.533. 38  Öllinger/Avusturya, para. 44 640Ankara Üni. Hukuk Fak. Dergisi, 66 (3) 2017: 627-658                             AİHM Kararlarında Toplantı…  Ayrıca  AİHM, toplantı ve gösteri yürüyüşü özgürlüğünün kullanımına getirilecek kısıtlamaların kanuni olması gerektiğini belirtmiştir. Buna göre yapılacak müdahalelerin yasayla öngörülebilir olması gerekmektedir. Aslında burada  da  ifade  özgürlüğü  davalarında  uygulanan   kanun  tarafından öngörülmüş  olma   şartıyla  alakalı  genel  prensipler  uygulama  alanı bulmaktadır. Özgürlüğe getirilecek kısıtlamanın kanun tarafından öngörülmüş olması yeterli değildir. Düzenleme anlaşılabilir bir şekilde kaleme alınmış olmalı ve bunu okuyanlara gelecekteki hareketlerini buna göre ayarlama imkânını sağlamalıdır.  Djavit An/Türkiye davasında Kuzey Kıbrıs ta oturan başvurucunun, hattı geçip Güney Kıbrıs ta iki topluluğun ortak düzenlediği bir gösteri yürüyüşüne katılmasının  engellenmesi,  bu  engelleme  hiçbir  kanun  tarafından öngörülmemiş olduğundan Türkiye aleyhine ihlalle sonuçlanmıştır. Kararda, kişiler, ihtiyaç halinde uygun hukuki yardımdan faydalanarak bir olayın kendi şartları içerisinde makul bir derecede hareketinin neticelerini öngörebilmesi gerekir  demektedir.    Görüldüğü  gibi  AİHM  gittikçe  kanun  tarafından öngörülmüş  olma  kriterini  geniş  bir  şekilde  uygulamakta  ve  kısıtlamayı öngören hukuki düzenlemenin anlaşılabilir olmasına önem vermektedir. AİHS in  11.  maddesinin  ikinci  fıkrasına  göre  toplantı  ve  gösteri yürüyüşü hakkı,  demokratik bir toplumda gerekli olma  kriteri gözetilmek şartıyla kamu güvenliğinin korunması, kamu düzeninin sağlanması ve suç işlenmesinin  önlenmesi,  sağlığın  veya  ahlakın  veya  başkalarının  hak  ve özgürlüklerinin korunması amacıyla sınırlamalara tabi tutulabilir. Özgürlüğe getirilen kısıtlamaların hangi hallerde  demokratik toplumda gerekli olma  kriterine  uygun  olacağı  sözleşme  metninden  anlaşılmamaktadır.  İşte  bu kriterin ne şekilde uygulanacağını da AİHM içtihatları ortaya koymuştur.  Strazburg  özgürlüğün  kısıtlanmasının  gerçekten   acil  sosyal  bir ihtiyaca  cevap verip vermediğini ve kısıtlamanın, kısıtlamayla ulaşılmak istenen  amaca  orantılı  olup  olmadığı  sorusuna  cevap  bulacaktır.  Bu orantılılığın kontrolünde AİHM in görevi aslında, göstericilerin fikirlerini toplantı ve gösteri yürüyüşü yoluyla ifade etme hakları ile 11. maddenin ikinci fıkrasında  sayılan  meşru  amaçlar  arasında  bir  dengeleme  kurmaktır. Mahkeme nin genel içtihadına göre kamuya açık alanlarda yapılan her türlü toplantı ve gösteri yürüyüşü şu veya bu şekilde gündelik hayatı ister istemez etkileyecek, mesela şehir trafiği normal olarak işleyemeyecektir. Bunların toplantı ve gösteri yürüyüşü hakkının kullanılmasının birer doğal sonucu                                                  39   Hukuken öngörülebilirlik  ilkesi için bkz., Sunday Times/Birleşik Krallık kararı 40  Djavit An/ Türkiye para. 65, kararın Türkçe çevirisi için bkz., İşgören, s.224 41  Tanyar Z. Ç.,  Avrupa İnsan Hakları Mahkemesi İçtihadında Toplantı ve Gösteri Yürüyüşü Hakkı , AÜHFD, Cilt: 60, Sayı: 3, 2011, s.625 641H. Gökçe Zabunoğlu                                              Ankara Üni. Hukuk Fak. Dergisi, 66 (3) 2017: 627-658    olduğu  söylenebilir.  Otoritelerin  bu  gibi  durumlarda  gerçek  bir  hoşgörü göstermeleri ve toplantı ve gösteri yürüyüşü hakkının özüne dokunmamaları gerekmektedir.  Konuyla ilgili anlatılanların ışığında ihlal kararları çıkmadan AİHM kararlarıyla  benimsenen  ilkelerin  ulusal  mevzuatın  üstünde  göz  önünde bulundurulması gerektiği değerlendirmesi yapılabilir. 1982 Anayasası nda 2004  yılında  gerçekleştirilen  anayasa  reformu  çerçevesinde  değiştirilen 90 ıncı madde  Temel hak ve özgürlüklere ilişkin milletlerarası antlaşmalarla (ulusal)  kanunların  aynı  konuda  farklı  hükümler  içermesi  nedeniyle çıkabilecek uyuşmazlıklarda milletlerarası antlaşma hükümleri esas alınır  hükmünü ifade etmektedir. Bu durumda ana referans olarak AİHS in bir yorumu  olan  AİHM  içtihatlarını  esas  almamız  gerektiği  söylenebilir. Aslında  1982  Anayasası nın  34.  maddesiyle  AİHS in  11.  maddesi düzenlemeleri  arasında  bir  uyumsuzluk  değil,  aksine  örtüşme  olduğu söylenebilir.  Uyumsuzluk,  Türkiye de  toplantı  hakkının  kullanımını düzenleyen  2911  sayılı  yasa  nedeniyle  beliriyor.  Toplanma  hakkının kullanılmasına  şekil, şart ve usul  bakımından pek çok sınırlama getirerek, kamu otoritesine bu araçlar üzerinden çok geniş bir takdir yetkisi tanıyan bu kanun bugün Türkiye'nin uymayı taahhüt ettiği ve kendi yasalarının üzerinde tuttuğu AİHM içtihatlarının önemli ölçüde gerisinde kalmıştır. Strazburg içtihatları ile Türkiye de  12 Eylül  sonrası militer yönetimin bir ürünü olan 2911 sayılı Kanun, farklı paradigmaları temsil ettiğinden hukuken açıkça çatışmaktadır.  Bu  ulusal  ve  uluslararası  mevzuat  arasındaki  çelişki giderilirken Anayasa nın 90. maddesinin esas alınarak AİHM içtihatlarının üstünlüğünü kabul etmek gerekmektedir. Zira her zaman  kusursuz  kararlar verebilme kabiliyetine sahip olmayan Strazburg un konuyla ilgili olarak, Türkiye iç hukukunun aksine, insan haklarına yönelik evrensel olarak kabul görmüş olan anlayışı benimsediğini söyleyebiliriz. 2. MÜDAHALEDE SON ÇARE: ZOR KULLANMA 2.1. Ulusal Mevzuat 2911 sayılı Kanunun 24. maddesi ve bu Kanunun uygulanmasına dair Yönetmelik in 16. maddesi düzenlemelerine göre kolluk güçlerinin yasadışı olan toplumsal olaylara zor kullanarak müdahale etme yetkisi bulunmaktadır. Bu yetkinin kullanımı kolluk tarafından kural olarak ihtarın yapılması ve                                                  42  İbid. 43  Aynı  yönde  bkz.,  Altıparmak  K.,  Gezi nin  Hatırlattığı  Hak:  Barışçıl  Toplantı http://bianet.org/bianet/bianet/148157-gezi-nin-hatirlattigi-hak-bariscil-toplanti  44  Toplantı Ve Gösteri Yürüyüşleri Kanunu nun Uygulanmasına Dair Yönetmelik, Resmi Gazete Tarihi: 08.08.1985 Resmi Gazete Sayısı: 18836 642Ankara Üni. Hukuk Fak. Dergisi, 66 (3) 2017: 627-658                             AİHM Kararlarında Toplantı…  makul  sürenin  tanınması  gibi  bazı  prosedürlerden  sonra  gündeme gelebilecektir.  Toplantı  ve  gösteri  yürüyüşleri  mevzuatında  güvenlik güçlerinin hangi hallerde zor kullanabileceği belirtilmekle birlikte bunun teknik ve yöntemiyle ilgili herhangi bir düzenleme söz konusu değildir. Güvenlik  güçleri  karşılaştıkları  çeşitli  durumlar  karşısında  zor  kullanma yetkisine sahiptirler. Polis Vazife ve Salahiyet Kanunu nun 16. maddesi ifadesiyle  polis, görevini yaparken direnişle karşılaşması halinde, bu direnişi kırmak amacıyla ve kıracak ölçüde zor kullanmaya yetkilidir . PVSK nın  16.  maddesinin  2.  fıkrasında   Zor  kullanma  yetkisi kapsamında, direnmenin mahiyetine ve derecesine göre ve direnenleri etkisiz hale getirecek şekilde kademeli olarak artan nispette bedenî kuvvet, maddî güç ve  kanunî  şartları  gerçekleştiğinde  silah  kullanılabilir.   hükmü düzenlenmiştir. Buna göre kolluk güçlerinin toplumsal olaylara müdahalesi esnasında zor kullanmanın şartları oluştuysa sayıldığı gibi aşamalı bir yol izlenmesi  gerekecektir.  Ayrıca  maddenin  devam  eden  fıkralarında,  bu yetkinin  kullanılması  durumunda  direnmeyi  etkisiz  kılmak  amacıyla kullanacak araç ve gereç ile  zor un derecesinin polisçe takdir edileceği belirtilmiştir. Kanun koyucunun böylesi özel bir takdir yetkisinin kolluğa tanınmasındaki beklentisinin önemli bir düzeyde olduğu çıkarımını yapmak mümkündür.  Toplumsal  olaylarda  müdahale  gerektiren  durumlarda  toplu kuvvet kullanmayı gerektirecek zamanlarda ise zor kullanmanın derecesi ile kullanılacak araç ve gereçler müdahale eden kuvvetin amiri tarafından tayin ve tespit edilir denmiştir. Bu maddeye dayanarak toplu kuvvet kullanmaya yönelik müdahale emri almış bir polisin, eylemin kötü muamele veya işkence gibi suçları oluşturma ihtimaline binaen, 1982 Anayasası nın 137/2 ve buna paralel 5237 sayılı Türk Ceza Kanunu nun 24/3 hükümleri gereği konusu suç teşkil eden emri yerine getirmemesi gerekecektir. Aksi halde emri veren amirin ve zor kullanan polisin sorumluluktan kurtulamayacağı açıktır.  Toplumsal olaylara zor kullanmak suretiyle müdahale edilmesi yetkisi, birey ile devletin karşı karşıya geldiği hassas anlardan biridir. Tam da bu noktada  özgürlük  ve  güvenlik  arasındaki  dengenin  çok  iyi  saptanması gerekmektedir.  Kolluk  güçleri  devletin  pozitif  yükümlülüğü  konusunda değindiğimiz üzere hakkı barışçıl olarak kullanan kişileri,  hasım dinleyici  konumunda bulunan kişilerin eylemlerinden izole etmek yükümü altındadır. Ancak tüm çabalara rağmen toplantı ve gösterilere sızmış bulunan kimseler dolayısıyla kötü niyet, şiddet eğilimi, provokasyon ya da vandallık içeren                                                  45  İşgören, s. 135 46  Güran S., İfade Hürriyeti Üzerinde İdarenin Yetkileri, İstanbul Üniversitesi Yay., İstanbul 1969, s. 314 643H. Gökçe Zabunoğlu                                              Ankara Üni. Hukuk Fak. Dergisi, 66 (3) 2017: 627-658    eylemlere  mani  olunması  kaçınılmaz  duruma  geldiyse  bu  noktada  zor kullanarak  dağıtma  yetkisine  başvurulmalıdır.  AİHMnin  Cissé/Fransa kararında  iki  ay  boyunca  barışçıl  bir  şekilde  sürdürülen  bu  işgalin  zor kullanılarak durdurulması, kilisede sağlık koşullarının risk içerecek düzeyde bozulduğu ve açlık grevinde olanların durumlarının kötüleşmeleri nedeniyle haklı görülebilir demektedir. Zor kullanma yetkisinin geniş takdir yetkisi ve inisiyatif içermesinden dolayı  uygulamadan  dolayı  birçok  sorun  ortaya  çıkması  kaçınılmazdır. Toplumsal  olaylar  sırasında  toplantı  ve  gösteri  özgürlüğünün  sınırları aşıldığında kolluğun zor kullanma yetkisi gündeme gelebilecek ve orantısız güç  kullanımı  dolayısıyla  başka  bir  ihlal  türü  de  ortaya  çıkabilecektir. Güvenlik güçlerinin orantısız güç kullandığı iddiası sıklıkla, yakalama ile toplantı ve gösterilerin dağıtılması sırasında gündeme gelmektedir. Yüzeysel bir yorumla bu tür müdahalelerin insan hakları hukukunda, işkence dışındaki kötü muameleler kapsamında değerlendirildiği yorumu yapılabilir. Tam da bu esnada konuyla ilgili Strazburg içtihatlarına değinmek faydalı olacaktır. 2.2. AİHM in Yaklaşımı AİHM, kolluğun orantısız güç kullandığı iddia edilen birçok davada Sözleşme nin işkence, insanlık dışı ve onur kırıcı muameleyi yasaklayan 3. maddesinin  ihlâl  edildiği  sonucuna  ulaşmıştır.  Mahkemeye  göre,  Özgürlüğünden  mahrum  edilen  bir  kişiye  ilişkin  olarak,  kişinin  kendi davranışı nedeniyle kesin bir zorunluluk olarak başvurulan dışındaki her türlü fiziksel güç kullanımı insan onurunu zedeler ve kural olarak 3. maddede korunan hakkın ihlâline sebep olur. 47 Polisin, yasadışı gösteri yapanları dağıtmak için aşırı güç kullandığı ve başvurucunun bir parmağının kırıldığı, vücudunun çeşitli yerlerinde ekimoz ve  ezilmelerin  oluştuğu  Güler/Türkiye  kararında  Mahkeme,  yasadışı  bir toplantıyı dağıtmanın bu derece yoğun ve şiddetli bir güç kullanımını mazur gösteremeyeceğini  saptamıştır.  Barışçıl  toplanmadan  bahsederken değindiğimiz gibi, bir eylemin yasadışı olması ona mutlaka şiddetle cevap verileceği  anlamına  da  gelmez.  Samüt  Karabulut/Türkiye  davasında, başvurucu  2911  sayılı  Kanun  uyarınca  önceden  bildirimde  bulunmadan yürüyüş  yapan  bir  grup  içerisinde  yer  almıştır.  Grup  polisin  uyarıları sonrasında dağılmış ancak başvurucu ve bir başka gösterici slogan atmaya devam etmiştir. Ancak başvurucunun şiddete başvurduğunu veya fiziksel direnç gösterdiğini ortaya koyan bir delil bulunmamaktadır. AİHM bu şartlar                                                  47  Altıparmak K.,  İşkenceyi Nasıl Bilirsiniz? Türkiye de Orantısız Güç Kullanma Sorunu , Toplum ve Bilim, sayı:115, Birikim Yayınları, İstanbul 2009, s. 138 vd. 48  Güler/Türkiye, para.46. 644Ankara Üni. Hukuk Fak. Dergisi, 66 (3) 2017: 627-658                             AİHM Kararlarında Toplantı…  altında başvurucunun başında yaralanmaya neden olan müdahalenin orantısız olduğuna karar vermiştir. Diğer bir deyişle, kanunsuz olsa bile barışçıl olan bir  toplantıya  fiziksel  müdahalenin  Sözleşme nin  3.  maddesini  ihlâl edebileceği ihtimalinden söz edilebilecektir. Gerçekten de şiddet içermeyen toplumsal  olaylara  karşı  yapılacak  kolluk  müdahaleleri  insan  hakları hukukunca pek de kolay tolere edilemeyecektir. Bu  bağlamda,  Strazburg un  toplanma  özgürlüğünün  sınırlandırılması eylemlerini AİHS 3. madde bakımından ihlal ettiği görüşünde olduğu bazı kararlarından bahsetmeden önce genel olarak  işkence ve kötü muamele  kavramlarına değinmek yerinde olacaktır. Çalışmamızda işkence ve kötü muameleye ilişkin her unsurun tek tek incelenmesi yerine özellikle kolluk görevlilerinin  zor  kullanma  yetkilerinin  kullanılmasında  ortaya  çıkması muhtemel hak ihlalleri yönünden bize yardımcı olacak yönlerine değinmeye çalışacağız. 3. YETKİSİZ MÜDAHALE: İŞKENCE VE KÖTÜ MUAMELE YASAĞI 3.1. İşkence, İnsanlık Dışı veya Aşağılayıcı Muamele ve Ceza 3.1.1. Uluslararası Düzenlemeler Evrensel bir suç olarak kabul edilen işkenceyle ilgili uluslararası ve ulusal hukuktaki tanımlamaların birbiriyle büyük bir farklılık oluşturmadığını belirtmek gerekmektedir. İşkence tanımına yer veren temel uluslar arası belgelerin başında 10 Aralık 1984 tarihli İşkence ve Diğer Zalimane, İnsanlık Dışı  veya  Aşağılayıcı  Muamele  ve  Cezalara  Karşı  Birleşmiş  Milletler Sözleşmesi (İKS) gelmektedir. İKS  nin 1. maddesi işkenceyi:  1.Bu  Sözleşmenin  amaçları  bakımından   işkence   terimi,  bir kimseye kendisinden ya da üçüncü bir kişiden bir bilgi ya da itiraf sağlamak,  kendisinin  ya  da  üçüncü  bir  kişinin  işlediği  ya  da işlediğinden  kuşku  duyulan  bir  eylemden  ötürü  onu cezalandırmak,kendisine ya da üçüncü bir kişiye gözdağı vermek ya da onları zorlamak amacıyla ya da herhangi bir ayrımcılığa dayalı bir nedenle bir resmi görevli ya da resmi sıfatla davranan bir başkası tarafından ya da onun kışkırtması ya da oluru ya da izniyle bilerek maddi ya da manevi ağır acı vermek ya da eziyette bulunmaktır.                                                  49  Samüt Karabulut/Türkiye, para. 43-44 50  Pàkozdy C.,  The power of state versus freedom of assembly in the light of the case-law of the European Court of Human Rights and the Hungarian jurisprudence , Miskolc Journal of International Law VOLUME 4. (2007) No. 2. s. 46. 51  Türkçe çevirisi için bkz., Çeçen A., İnsan Hakları Rehberi, Bilim Yayıncılık, Ankara, 1999, s.195-208 645H. Gökçe Zabunoğlu                                              Ankara Üni. Hukuk Fak. Dergisi, 66 (3) 2017: 627-658    Niteliği gereği ya da salt yasal yaptırımlardan doğan acı ya da eziyet işkence sayılmaz. 2. Bu madde, daha kapsamlı bir uygulamayı içeren ya da içerebilecek olan uluslar arası bir belge ya da ulusal düzenlemeyi zedelemez.  şeklinde tanımlamaktadır.  İKS den daha önce, 9 Aralık 1975 tarihli Herkesin İşkenceye ve Diğer Zalimane  İnsanlık  Dışı  veya  Aşağılayıcı  Muamele  veya  Cezaya  Karşı Korunmasına Dair Bildirge (İKB) de yapıldığını görmekteyiz. İKB nin 1. maddesinin 2. fıkrasında işkencenin bu tür muamele ya da cezaların ağır ve kasıtlı işlenen bir türü olduğu belirtilmektedir. İşkence ve kötü muameleye ilişkin  hemen  hemen  benzer  tanımlar  içeren  uluslararası  düzenlemelerin bulunduğu başlıca diğer belgeler ise Amerikalılararası İşkenceyi Önleme ve Cezalandırma Sözleşmesi, 17 Temmuz 1998 tarihli Roma Uluslararası Ceza Mahkemesi  Statüsü,  İstanbul  Protokolü  olarak  bilinen  İşkence  ve  Diğer Zalimane, İnsanlık Dışı, Aşağılayıcı Muamele veya Cezaların Etkili Biçimde Soruşturulması  ve  Belgelendirilmesi  İçin  Kılavuz dur.  İşkence  yasağı, çalışmada esas alacağımız temel belgelerden biri olan AİHS in 3. maddesinde  Hiç kimse işkenceye veya insanlık dışı ya da aşağılayıcı muamele veya cezaya tabi tutulamaz  şeklinde düzenlenmiştir.  Adı geçen düzenlemelerin neredeyse hiçbirinde  kötü muamele  diye isimlendirdiğimiz  zalimane, insanlık dışı ya da aşağılayıcı muamele ya da ceza  eylemleri ayrı ayrı tanımlanmamıştır. Bununla birlikte işkence ile diğer kötü muamele türleri arasındaki ayrımın da kesin çizgilerini tespit etmek genellikle  zordur.  Bunun  saptanabilmesi  için  işkence  ve  kötü  muamele arasındaki  çeşitli  yapısal  ilişkilerden  birinin  benimsenmesi  gerektiği söylenebilir. Bunlardan birincisi acı ve ızdırabın yoğunluğuna bağlı ilişkidir. Buna göre, bir davranış kademeli olarak aşağılayıcı, insanlık dışı veya işkence olabilir. Bu yaklaşımın ağırlık noktası acı ve ızdırabın yoğunluğudur. Bu yüzden burada işkencenin diğer kötü muamelelerle arasındaki ilişki dikey bir ilişkidir. İkincisi, işkencenin diğer kötü muamele türlerinden başka unsurlar nedeniyle  ayrılmasıdır.  Bu  yaklaşım,  işkenceyi  diğer  kötü  muamele türlerinden araç olduğu mekanizmanın niteliğiyle ayırmaktadır. Buna göre, bir yaşlının bir huzurevinde çektiği acı ve ızdırap ne kadar yüksek olursa olsun verilen acı ve ızdırap, hukuk metninde sayılan özel amaçlardan biri nedeniyle yapılmamışsa, bu kişinin işkence gördüğü söylenemez. Çünkü her iki davranış birbirinden ayrı kategorilerdir ve bu farklılığı belirleyen ölçüt acı ve ızdırabın                                                  52  Türkçe çevirisi için bkz., Gemalmaz M. S., İşkence Yasağına İlişkin Ulusalüstü Belgeler, İstanbul Barosu Yayını, İstanbul 2002, s. 28-30 53  Altıparmak,  İşkenceyi Nasıl Bilirsiniz? , s. 138 vd. 646Ankara Üni. Hukuk Fak. Dergisi, 66 (3) 2017: 627-658                             AİHM Kararlarında Toplantı…  ağırlığı değildir. Üçüncü ölçüt ise, diğer iki ölçütün birlikte dikkate alındığı karma  durumdur.  Buna  göre,  bir  davranışın  işkence  olarak  nitelenip nitelenemeyeceğini saptamak için önce yatay ilişki ölçütü uygulanacak, eğer amacı açısından işkence olması mümkün olmayan bir muamele söz konusu ise  bunun  zalimane,  insanlık  dışı  veya  aşağılayıcı  muamele  olduğu saptanacaktır.  Eğer  diğer  unsurlar  açısından  işkence  olarak  tanımlanma potansiyeli taşıyorsa bu kez dikey ölçüte göre muamelenin işkence sayılacak derecede yoğun olup olmadığına bakılacaktır. Bu üçüncü yaklaşım, işkence dışı kötü muamele türlerini işkence olarak nitelenebilir ve işkence olarak nitelenemez olarak ikiye ayırmayı gerektirecektir. 3.1.2. AİHM Uygulaması AİHM in  de  işkence  kötü  muamele  arasındaki  ayrımı  İKB nin  1. maddesinin  ikinci  fıkrasındaki  anlayışı  benimseyerek  yaptığı  kararları mevcuttur.  Bunun  yanında  birçok  kararında  bu  ayrımın  zor  olduğunu belirterek  farklı  davalarda  uygulanan  muamelenin  mahiyetine,  amacına, şiddet derecesine, olayın özelliğine ve mağdurun kişiliğine göre farklı kararlar vermekte  olduğu  görülmektedir.  Örneğin  Selmouni/Fransa  kararında, geçmişte  işkence  olarak  kabul  edilmeyip  insanlık  dışı  veya  aşağılayıcı muamele olarak nitelendirilen bazı eylemler AİHM e göre gelecekte farklı tanımlanabilecek, işkence olarak değerlendirilebilecektir. Strazburg a göre kişi hak ve özgürlüklerinin korunmasında benimsenmesi gereken standartların oldukça yüksek olması gerekir ve demokratik toplumun temel değerlerinin çiğnenmesi  karşısında  oldukça  sağlam  bir  tavır  sergilenmelidir.  Yine İrlanda/Birleşik Krallık kararında da kötü muamelenin 3. madde kapsamına girebilmesi için asgari düzeyin değerlendirilmesinin olayın niteliğine göre değişeceği belirtilmiştir. Bu asgari düzeyin, olayın bütün şartlarına bağlı olduğu  vurgusu  yapılarak,  kötü  muamelenin  işkence,  insanlık  dışı  veya aşağılayıcı muamele kapsamına girebilmesi için asgari bir yoğunlukta olması gerektiğini  ve  bu  asgari  düzeyin  birçok  şarta  göre  değiştiğini  ifade edilmektedir. İşkence ve kötü muamele eylemlerinin açık bir tanımının bulunmaması ve aralarındaki ayrımın kolay bir biçimde yapılamamasının devletin  ihlallerin  önüne  geçebilmek  için  her  iki  yasak  bakımından  da göstermesi zorunlu olan hassasiyeti değiştirmemektedir. Aksine böyle bir tanım boşluğunun bulunmasının daraltıcı yorumlar yapılarak uygulamada sorunlar yaşanmasının önüne geçeceği düşüncesi de ileri sürülebilecektir.                                                  54  Dikme/Türkiye kararı, para. 93 55  Gemalmaz M. S., Ulusalüstü İnsan Hakları Hukuku Işığında Avrupa İnsan Hakları Sözleşmesi (Madde 3/İşkence Yasağı) Analizi, Ankara Barosu Yayınları, Ankara 2006, s. 446 56  Benzer kararlar için bkz., Veznedaroğlu/Türkiye, Taştan/Türkiye, Uyan/Türkiye, Price/Birleşik Krallık kararları. 57  Doğan İ., Kaya M., İstanbul Protokolü ve İşkencenin Önlenmesi, Adalet Yayınları, Ankara 2011, s. 9 647H. Gökçe Zabunoğlu                                              Ankara Üni. Hukuk Fak. Dergisi, 66 (3) 2017: 627-658    Her ne kadar her somut olayda işkence ve kötü muameleyi birbirinden ayırt etmek zor bile olsa yapılan tanımlardan üzerinde genel olarak uzlaşıldığı kadarıyla işkence ve kötü muamelenin unsurlarını kategorize edebiliriz. Buna göre işkencenin: (1) Fiilin objektif unsuru olan fiziksel ve ruhsal ağır acı ve ızdırapların uygulanması, (2) Fiilin sübjektif unsuru olan kasıt ve belirli bir niyetin olması (3) failin devlet gücüne dayanması şeklinde üç temel unsuru olduğu söylenebilir. Bununla birlikte en azından işkenceye göre acı ve ızdırap oranının daha az olduğu söylenebilecek kötü muamelelerin unsurları ise: (1) Kasti  olarak  önemli  ölçüde  zihinsel  ve  fiziki  acı  ya  da  ızdıraba  maruz bırakmak,  (2)  Bunun  kamu  görevlilerinin  rızası  veya  muvafakati  ile yapılması, (3) Sınıflandırılmamış ya da sınıflandırılması bir çırpıda mümkün olmayan fiiller şeklinde sıralanabilir. Strazburg un oturmuş içtihatlarından anlaşılacağı üzere AİHS 3. madde korumasından yararlanabilmek için davaya konu davranışın en az belli bir düzey ve ağırlıkta olması gerekmekte olduğunu ifade etmekte fayda bulunmaktadır. Bu  asgari eşik  işkence  ve kötü muamelenin ilk unsuru olan acı ve ızdırabın yoğunluğunda belirleyicilerden birisi olarak göz önünde bulundurulur. Hem işkence hem de kötü muamelede aranan  kasıt  unsuru  işkence  ve  kötü  muamelenin  aynı  zamanda  amaç unsurudur. İşkencenin amaç unsurunu genelde ceza soruşturmasıyla ilgili konular  oluşturmaktadır.  Oysa  işkencenin,  iktidarların  kendine  muhalif olanları sindirmenin ve cezalandırmanın bir aracı olarak kullandığı olaylarda gerçek amacın sadece bir ceza muhakemesi aracı olmadığı da bilinmektedir. Buradan  hareketle  belli  bir  siyasi  görüşü,  etnik  veya  dinsel  grubu cezalandırmak amacıyla polisin toplumsal olaylara müdahalesinde aşırı güç kullanması, amaç unsurunun gerçekleştiği öne sürülebilir. Bunun yanında belirtmek gerekmektedir ki, hukuka uygun yaptırımların uygulanmasından doğan, bu yaptırımların doğasında var olan veya geçici biçimde oluşan acı ve ızdırap işkenceyi oluşturmayacaktır. Söz gelimi, Türkiye  uygulamasında  barışçıl  olma  niteliğini  tamamen  kaybetmiş  bir toplantı veya gösteriye kolluğun PVSK gereği orantılı ve ölçülü bir şekilde zor kullanması durumunda böyle bir tartışma söz konusu olamayacaktır. Ancak zor kullanma yetkisinin bulunmadığı veya hukuka aykırı yaptırımların uygulandığı durumlarda aynı şeyi söylemek mümkün değildir. Bu şekilde yetkisiz zor kullanma durumlarında neredeyse evrensel olarak kabul görmüş olan mutlak işkence yasağı devreye girecektir.                                                  58  Doğan/Kaya s. 10 59  Önok R. M., Uluslararası Boyutuyla İşkence Suçu, Seçkin Yayınları, Ankara 2006, s. 175 60  Burgers J. H., Danelius H., ‘tan aktaran Altıparmak,  İşkenceyi Nasıl Bilirdiniz? , s. 138 vd. 61  Altıparmak, Toplum ve Bilim, sayı:115, Birikim Yayınları, İstanbul 2009, s. 138 vd. 62  Nevruz Koç/Türkiye, para. 44, Soner ve Diğerleri/Türkiye, para. 40, Güler/Türkiye, para. 41 648Ankara Üni. Hukuk Fak. Dergisi, 66 (3) 2017: 627-658                             AİHM Kararlarında Toplantı…  Çalışmamızın  başında  toplantı  ve  gösteri  yürüyüşlerinin  provoke edilmeye  müsait  ortamlardan  biri  olduğuna  ve  kolluğun  görevlerinden birisinin de barışçıl toplanmalarda şiddet eğilimli olan kimselere yönelik tedbirler  alınması  gerektiği  konusuna  değinmiştik.  Bu  şekilde  gösteri ortamlarına  sızan  kişilerden  gerçek  hak  sahiplerini  korumak  da  devletin yükümlülüğüdür.  Bu  şekilde  davranan  kışkırtıcı  ya  da  şiddet  eğilimli eylemcilerin  tamamen  kontrol  altına  alındıktan  sonra  örneğin  dövülmesi şüphesiz yetki dışında kalacaktır. Dolayısıyla işlediği fiil ne olursa olsun kontrol  altına  alınmış  bir  kişi  üzerinde  uygulanan  şiddetin  orantısından bahsetmek  mümkün  değildir.  Tam  tersi  bir  bakış  açısıyla  zor  kullanma yetkisinin söz konusu hallerde müdahalenin orantılı mı orantısız mı yapıldığı değerlendirilebilecektir. Yetkide sınırın aşılması halinde ise kötü muamele ortaya çıkacaktır. Oysa bu yetkinin hiç bulunmadığı anlarda yapılan müdahale diğer  bazı  şartların  oluşması  durumunda  işkence  oluşturabilecektir.  Bu düşüncede ana dayanak noktası mutlak yasağın tanındığı bir eylem açısından orantılılık  değerlendirmesinin  söz  konusu  olamayacağı  durumudur.  Bu düşünceye göre tamamen barışçıl bir toplanmada yetkisiz bir müdahalede zor kullanmaya  başvurulduğunda  daha  az  acı  vermeyi  meşru  bir  sebeple açıklamak  mümkün  olmayacaktır.  Dolayısıyla  profesyonel  olarak  eğitim almış olmakla birlikte organize güç kullanabilme araç ve gereçlerine sahip güvenlik  güçlerinin  karşısında,  genel  olarak  barışçıl  olma  özelliğini yitirmemiş bir toplanma ve gösteri eyleminde, bireylerin tamamen kontrol altında olduğunu söylemek kanımızca hatalı görünmemektedir. Böyle bir andan  itibaren  yapılacak  yetkisiz  müdahalelerde  acı  ve  ızdırabın yoğunluğundan artık bahsedilemeyecektir. Zira böyle bir durum uygulanacak şiddetin meşruluğunu baştan kabul etmek olacaktır. Ayrıca,  hem  ulusal  mevzuatın  (TCK  94.  madde),  hem  de  İKS  ve Uluslararası Ceza Mahkemesi nin işkence tanımına göre işkence suçunun işlenmesi için bir resmi mekânda ya da özgürlüğün resmi şekilde kısıtlanmış olması şartı aranmamaktadır. Önemli olan, alıkoyan kişinin alıkonan üzerinde fiziki bir hâkimiyet kurmuş olmasıdır. Bu şartın, kolluk görevlilerinin kişinin karşı  koymasının  polisin  sayı  ve  gücüne  bağlı  olarak  bir  anlam  ifade etmeyeceği durumlarda açıkça gerçekleşebileceği ileri sürülebilecektir.                                                   63  Altıparmak,  İşkenceyi Nasıl Bilirdiniz? ,, s. 138 vd. 64  Kurşun G.,  101 Soruda Uluslararası Ceza Mahkemesi, İnsan Hakları Gündemi Derneği, Ankara 2011, s. 27 65  Altıparmak,  İşkenceyi Nasıl Bilirdiniz? , s. 138 vd. 649H. Gökçe Zabunoğlu                                              Ankara Üni. Hukuk Fak. Dergisi, 66 (3) 2017: 627-658    3.2. Bir  Zor  Kullanma  Yöntemi  Olarak  ‘Biber  Gazı   Kullanımı AİHS 3. Madde İhlali Mi? İç  hukukta  Kanun  tarafından  öngörülen  aşamalı  müdahalede  maddi gücün yöntemine ilişkin PVSK nın 16. maddesinin 3. fıkrasının (b) bendi düzenlemesinde şöyle denmiştir:  Maddî güç; polisin direnen kişilere karşı veya eşya üzerinde bedenî kuvvetin dışında kullandığı kelepçe, cop, basınçlı su, göz yaşartıcı gazlar veya tozlar, fizikî engeller, polis köpekleri ve atları ile sair hizmet araçlarını, ifade eder.   Polisin zor kullanma teknikleri her zaman tartışmalara neden olmuştur. Bunlardan  biber gazı  olarak bilinen göz yaşartıcı gazlar uygulamada yoğun olarak kullanılmaktadır. Biber gazının kullanılma yöntemine ilişkin yasal dayanaklara, içerdiği kimyasallara ya da sağlık üzerindeki etkileri ayrı bir çalışmayı gerektirdiğinden, AİHM in bu tekniğe, ele almaya çalıştığımız işkence  ve  kötü  muamele  yasağı  bakımından,  nasıl  yaklaştığına  kısaca değinmenin faydalı olacağı kanısındayız.  Oya Ataman/Türkiye kararında 22.04.2000 tarihinde F tipi hapishaneleri protesto etmek üzere toplanan başvurucunun da içinde bulunduğu grup biber gazı kullanılmak suretiyle dağıtılmış ve başvurucu da dâhil olmak üzere 39 gösterici göz altına alınmıştır. Başvurucu gösteri yürüyüşünün dağıtılmasında kullanılan biber gazının göz yaşarması ve nefes alıp vermede zorlanma gibi fiziksel rahatsızlıklara yol açmasından dolayı AİHS in 3.maddesinin ihlal edilmiş olduğunu ileri sürmüştür. Strazburg öncelikle biber gazının Avrupa Konseyi  üyesi  bazı  devletlerde  gösterileri  denetim  altında  tutmada  ve denetimden  çıkmaları  halinde  dağıtılmalarında  kullanıldığını  belirtmiştir. Bunun yanı sıra biber gazının Kimyasal Silahlar Sözleşmesi nin Ek inde sayılan  zehirli  kimyasallar  içinde  bulunmadığını  kabul  etmekle  birlikte, kullanılmasının solunum sorunları, bulantı, kusma, göğüs ağrısı, gözlerde ve deride rahatsızlıklara yol açabileceğine işaret etmiştir. Ancak başvurucunun söz konusu gaza maruz kalmasından dolayı ortaya çıkan rahatsızlıklarına ilişkin herhangi bir tıbbi rapor sunmamış olmasından dolayı Mahkeme, 3. maddeye aykırı muamele iddiasını destekleyen delil bulunmadığını ve buna dayanarak da ihlalin bulunmadığına hükmetmiştir.  Daha önce barışçıl toplanmalar (11. madde) bakımından ihlal tespit edilen  kararda  bu  defa  gösteri  yürüyüşlerinin  dağıtılmasında  biber  gazı kullanılmasının işkence ve kötü muamele yasağının ihlali olabileceğinin ilke olarak  kabul  edilmiş  olduğu  tespitini  yapmak  mümkün  görünmektedir.                                                  66   Biber Gazı nın insan sağlığı üzerindeki etkilerine ilişkin bkz., Osmanoğlu K.,  Biber Gazının İnsan Sağlığı Üzerindeki Etkileri ve Hukuki Statüsü , Selçuk Üniversitesi Hukuk Fakültesi Dergisi, Cilt 19, Sayı 1, Yıl: 2011, s. 65-91. 650Ankara Üni. Hukuk Fak. Dergisi, 66 (3) 2017: 627-658                             AİHM Kararlarında Toplantı…  Verilen  kararda  kişinin  katılmış  olduğu  gösteri  yürüyüşünün  biber  gazı kullanılması  suretiyle  dağıtılması  durumunda  3.  maddenin  korumasından yararlanabileceği sonucu açıkça çıkarılabilecektir. Çünkü Strazburg, ihlal tespitinde  bulunulmamasının  gerekçesi  olarak  ispat  konusunu  işaret etmiştir. Mahkemenin başvurucuya biber gazıyla müdahalede bulunulmuş olmasının  işkence  ve  kötü  muamele  yasağı  çerçevesinde  bir  etki oluşturduğunu ispat edecek delilleri ortaya koyamadığı değerlendirmesinin zıt yorumuyla  bunun  ispatı  halinde  biber  gazı  tekniğinin  işkence  ve  kötü muamele  yasağını  ihlal  edebilecek  nitelikte  olabileceği  sonucu çıkarılabilecektir. Ali  Güneş/Türkiye  kararı nda  ise,  başvurucu  28.06.2004  tarihinde İstanbul da gerçekleşen bir NATO toplantısı protestosuna katılmış ve söz konusu protesto eylemi sırasında gözaltına alınmıştır. Başvurucu iki polis memuru tarafından kollarından tutulurken bu memurlardan biri tarafından, yakın mesafeden burnuna ve ağzına sprey sıkılma anını görüntüleyen bir fotoğraf ulusal bir gazetede yayınlanmıştır. Başvurucunun iddialarına göre kendisiyle birlikte diğer göstericiler de biber gazının yanı sıra fiziksel şiddete maruz kalmışlardır. Başvurucu söz konusu olgular çerçevesinde AİHS in 3. maddesince koruma altına alınmış olan işkence ve kötü muamele yasağının ihlal edildiğini ileri sürmüştür. Başvurucunun söz konusu iddiaları gazete fotoğrafının yanı sıra hekim raporlarına da yansımıştır. Gözaltı prosedürü gereği yerine getirilen tıbbi muayenelerle de tespit edilmiştir. Başvurucu maruz kaldığını ileri sürdüğü muameleye karşı Cumhuriyet Başsavcılığı na suç  duyurusunda  bulunmuş  ancak  takipsizlik  kararı  verilmiş  olduğunu öğrenmiştir. AİHM ilk olarak başvurucunun kötü muamele iddialarının polis memurları tarafından gerçekleştirilen biber gazı sıkılması ve fiziksel şiddet uygulanması şeklinde iki ayrı değerlendirmeye tabi tutmuştur. Strazburg, biber gazı kullanılmasına ilişkin olarak Avrupa Konseyi bünyesinde faaliyet gösteren İşkence ve Kötü Muameleyi Önleme Komitesi (CPT) standartlarına göndermede bulunmuş ve  kolluk kuvvetleri tarafından kontrol altına alınmış olan  bireye  karşı  bu  tür  gazların  kullanılmasının  hiçbir  haklı  nedeni olamayacağını  ifade etmiştir. AİHM bu kararında özet olarak yüze karşı hukuki dayanağı olmayan gaz sıkma  eyleminin,  bu  gazın  sağlık  üzerinde  ortaya  çıkardığı  etkiler  ve potansiyel sağlık risklerini dikkate alarak, başvurucuda yoğun fiziksel ve ruhsal acıya yol açtığı ve başvurucuyu küçük düşürecek ve alçaltacak korku, elem ve aşağılanma duygularına neden olduğuna karar vermiştir. Dolayısıyla                                                  67  Gemalmaz, İşkence Yasağı, s. 337-372. 68  Ali GÜNEŞ/Türkiye kararı 69  Ali GÜNEŞ/Türkiye kararı, para. 41. 651H. Gökçe Zabunoğlu                                              Ankara Üni. Hukuk Fak. Dergisi, 66 (3) 2017: 627-658    da  başvurucuya  gaz  sıkılmasının  3.  madde  anlamında  insanlık  dışı  ve aşağılayıcı muamele oluşturduğuna hükmetmiştir. AİHM in konuyla ilgili esas aldığı genel standart  bir cezanın veya muamelenin  insanlık dışı  veya  aşağılayıcı   sayılabilmesi  için,  içerdiği  acı  veya  aşağılanmanın  her halükarda  meşru  bir  cezanın  kaçınılmaz  olarak  doğurduğu  acı  veya aşağılanmanın ötesine geçmesi gerekir 71 görüşündedir. AİHM tarafından konuyla ilgili verilen son karar olan Abdullah YAŞA ve Diğerleri/Türkiye kararı, 14 PKK üyesinin meydana gelen bir silahlı çatışma sonucu ölümü üzerine Diyarbakır da gerçekleşen ve barışçıl nitelikte olmayan toplumsal  eylemlerde  biber  gazı  kapsülünün  kollukça  ateşlenerek  13 yaşındaki  başvurucunun  yüzünde  yaralanmaya  sebep  olmasına  ilişkindir. Karar,  Türkiye de  biber  gazı  tekniğinin  nasıl  kullanıldığına  ilişkin  ciddi tespitler yapmış ve nasıl kullanılması gerektiğine ilişkin ise ilkeler kabul etmiştir.  Mahkeme  kararında  ulusal  mevzuatta  gösteriler  esnasında  göz yaşartıcı bomba kullanımını düzenleyen spesifik hükümler bulunmadığı gibi kullanım  sekline  ilişkin  herhangi  bir  talimatın  da  yer  almadığını gözlemlemektedir. 28 ve 31 Mart 2006 tarihlerinde Diyarbakır da meydana gelen olaylar esnasında iki kişinin göz yaşartıcı bomba atılması sonucu ölümü ve başvuranın da bu nedenle yaralanması olguları dikkate alındığında, polis memurlarının büyük bir özgürlükle hareket ettikleri ve düşüncesizce inisiyatif aldıkları sonucunun çıkarılabileceği düşünülmektedir. Müdahalede bulunan polis memurlarının eğitim alıp, uygun talimatlarla yönlendirilmiş olmaları durumunda, muhtemelen böyle bir olayın gerçekleşmeyeceği değerlendirmesi yapılarak 3. madde dolayısıyla ihlal kararı verilmiştir. Görüldüğü gibi esas sorun polisin toplumsal olaylara müdahalesinde takındığı tavır olarak belirmektedir. Son zamanlarda uluslararası düzeyde biber gazının kimyasal silah olarak kabul edilip edilmemesi tartışmalarını bir tarafa bırakırsak kolluk görevlilerinin toplanma özgürlüğünün güvenli bir şekilde  temin  etmenin  ötesinde  karışıklık  yaratanları  ya  da  katılanları cezalandırıcı bir amaç güttüğü görülmektedir. Polisin zaman zaman yetkisiz veya orantısız güç kullanmasında ısrarcı tavrı işkence ve kötü muamele yasağının sistematik olma unsurunu yerine getirebileceği ihtimalini de göz ardı etmemek gerekir. Kaldı ki diğer yönden bu aşırılık toplantı ve gösterilerde polisin  olayların  herhangi  bir  tarafı  olduğu  sanısını  arttırabilecek  ve vatandaşın kendi güvenlik güçlerine güvenmediği bir ortam yaratabilecektir.                                                  70  Ali GÜNEŞ/Türkiye kararı, para. 43. 71  Gemalmaz, İşkence Yasağı, s. 213., ayrıca bkz.,Soering/Birleşik Krallık, para. 100,  72  Abdullah YAŞA ve Diğerleri/Türkiye kararı  73  Abdullah YAŞA ve Diğerleri/Türkiye kararı, para. 49, 50, 51. 652Ankara Üni. Hukuk Fak. Dergisi, 66 (3) 2017: 627-658                             AİHM Kararlarında Toplantı…  3.3. Usulî İhlal Yine Ali GÜNEŞ/Türkiye kararında AİHM, başvuranın iddialarına ilişkin etkili bir soruşturma yürütülmemesinin de 3. maddeyi  usuli  olarak ihlal ettiği değerlendirmesini yapmıştır. Devletin işkence ve kötü muameleyi soruşturma  yükümlülüğünün  yerine  getirilmemesi  durumu  Türkiye  için alışılageldik  bir  tablodur.  Bu  sorunların  ışığında  cezasızlık,  yetersiz  bir mevzuat kadar, mevzuatla sık sık çelişen uygulamalar aracılığıyla da sistemin bütün unsurlarına nüfuz eden, yerleşik bir zihniyetin ürünü olarak ön plana çıkmaktadır. Devletin yüksek ve kutsal çıkarlarının her koşulda korunması esasına dayanan bu anlayış Strazburg un ihlal kararlarından da önce toplumda açık bir vicdani rahatsızlık yaratmaktadır. Ancak bu genel rahatsızlığa rağmen devletin soruşturma izni vermeye yetkili amirinden soruşturmayı yürütecek savcılara ve hatta kovuşturmayı yapan hâkimlere kadar bu kronik bilinçli ihmali tutum ısrarla sürdürülmektedir. 3.4.  Zor Kullanma Yetkisine İlişkin Sınırın Aşılması Suçu  Peçesi Ulusal hukukta dikkat çeken bir diğer husus işkence suçunu oluşturan davranışlarla kasten yaralama ya da zor kullanmada sınırın aşılması suçunu oluşturan davranışlar arasında kesin bir fark olmaması durumudur. 5237 sayılı Türk Ceza Kanunu nun 256. maddesinde düzenlenmiş olan  Zor Kullanma Yetkisine  İlişkin  Sınırın  Aşılması   suçuna  vücut  verecek  kimi  fiiller, işkencenin önlenmesine dair sözleşmelerde geçen zalimane ve insanlık dışı davranışlar  olabilecektir.  Değinmeye  çalıştığımız  Strazburg  kararlarından ortaya çıkan ilkelerden hareket edecek olursak zor kullanmada sınırın aşılması suçunun işkence suçunu oluşturmasının mümkün olduğu söylenebilecektir. Ancak kanun koyucunun ayrı bir suç tipi öngörerek işkence ve kötü muamele oluşturabilecek kadar ağır olmayan eylemleri bu suç kapsamında görmeye yönelik  bir  düşünce  içinde  olduğu  söylenebilir.  Toplanma  özgürlüğüne yönelik  zor  kullanmada  yetkisizlik  halinde  yapılacak  müdahalenin orantısından söz edilemeyeceğine değinmiştik. Böyle bir suç tipi işkencenin istisnasızlığına aykırı bir şekilde yetkisiz olarak daha az yoğunlukta acı ve ızdırap  verilerek  müdahale  edildiğinde  devreye  girecektir.  Aslında uluslararası eğilimin de açıkça işkence ve kötü muamele saydığı fiiller zor kullanmada sınırın aşılması suçunun varlığıyla adeta peçelenecektir. Böyle bir suç tipi daha önce bahsettiğimiz usuli ihlal sebebi olan cezasızlık sorununun devam etmesine yönelik temel dayanaklardan biri olabilecektir.                                                  74  Ali GÜNEŞ/Türkiye kararı, para. 46 75  Aynı yönde bkz., Atılgan M., Işık S., Cezasızlık Zırhını Aşmak: Türkiye de Güvenlik Güçleri ve Hak İhlalleri, Tesev Yayınları, İstanbul 2011, s.78 653H. Gökçe Zabunoğlu                                              Ankara Üni. Hukuk Fak. Dergisi, 66 (3) 2017: 627-658    SONUÇ İç  hukukta  toplantı  ve  gösteri  yürüyüşü  düzenleme  hakkı  olarak tanımladığımız toplanma ve gösteri yapma özgürlüğünü bu dar anlamından kurtarmak  gerekmektedir.  Nitekim  bu  durumun  aksi,  insanın  doğasında bulunan toplanma güdüsünün ve ifade hürriyetinin bir farklı türü olan bu insani  refleksin  sınırlandırılması  anlamına  gelebilecektir.   Düzenleme  tabiriyle  anılan  özgürlüğün  sadece  organize  bir  şekilde  planlanarak kullanılacağı  anlaşılmaktadır.  Oysa  kendiliğinden  ve  ani  gerçekleşen toplanmaların da bu özgürlük içinde anlaşılması gerekir. Bir  toplantı  veya  gösterinin  güvence  altına  alınan  özgürlüğün kapsamında  düşünülmesi  için  gerçekleştirilen  eylemin  en  azından  asli unsurları tarafından barışçıl tarzda icra edilmesi gerekmektedir. 2911 sayılı Kanun un yapıldığı dönemin korku ve paranoyalarını taşıyan ve bu uğurda güvenlik-özgürlük  ikileminden  güvenlik  safında  yer  alan  bir  anlayışı benimsemesi nedeniyle Strazburg un dayandığı felsefi zemin bakımından ciddi  oranda  çeliştiği  açıktır.  Toplanma  ve  gösteri  yapma  özgürlüğünün kimsenin  ilgisini  çekmeyen  bir  şekilde  yapılması  hakkın  amacıyla bağdaşmayacaktır.  Kötü  belediye  hizmetleri  sebebiyle  suların  kesilmesi, çarpık kentleşmeye karşı -belki de bilinçli siyasi nedenlerle- yeterli derecede önlemler  alınmadığından  sokaklara  giremeyen  itfaiye  araçları  ve  bunun sonucu olarak küçük bir kıvılcımla başlayıp tamamı yanan tarihi yapılar, yine yol,  köprü,  toplu  taşıma  gibi  kamusal  hizmetleri  yeterli  şekilde  yerine getirilmemesi dolayısıyla saatlerce akmayan trafik ve geciken ambulanslar… Bahsedilen  aksaklıkların  normal  karşılandığı  bir  toplumda  sorumluluğun büyük ölçüde amacı bireye hizmet olan devlete ait olduğu açıkken, bir arada yaşama sözleşmesi yapmış olan insanların doğasında bulunan bu özgürlüğün peşinen kamu düzenini bozduğu düşüncesinin kabulü mümkün olmamalıdır. Söz konusu özgürlüğün kimsenin keyfini kaçırmayacak bir şekilde yapılması yerine bir arada yaşamanın komplikasyonlarından biri olarak kabulü daha akılcı olacaktır. AİHM yle uyumlu olarak ifade hürriyetiyle neredeyse aynı karaktere sahip olan bu hakkın sınırlarını geniş yorumlayarak toplanmaların asli  katılımcılarının  büyük  ölçüde  ve  genel  olarak  barışçıl  niteliği kaybetmemiş olma ölçütü esas alınmalıdır. Şiddet çağrısı ve hareketleri içeren, genel olarak barışçıl tutum içermeyen toplumsal olaylarda dahi kolluk güçlerinin güç kullanmasına ilişkin, başta gereklilik  ve  orantılılık  olmak  üzere,  ulusalüstü  insan  hakları  hukuku standartlarına  uygun  davranmaları  gerekmektedir.  Geniş  çaplı  toplumsal olaylarda  toplanma  ve  gösteri  özgürlüğü  karşısında  şaşkınlık  geçiren profesyonel  (!)  devlet  yöneticilerinin  içinde  bulunduğu  telaş  ve  panikle hareket etmesi hiçbir durumda mazur görülemeyecektir. Her toplanma ve 654Ankara Üni. Hukuk Fak. Dergisi, 66 (3) 2017: 627-658                             AİHM Kararlarında Toplantı…  gösteride provokatif eylemcilerin olması durumunun eşyanın tabiatı gereği olduğu  kabulüyle  bu  unsurların  ayıklanması  görevinin  anlaşılması gerekmektedir. Bu nedenle de ideolojik duygularına yenik, taraf haline gelmiş geleneksel  kolluk  zihniyetinin  değiştirilerek  profesyonel  bir  kolluk eğitiminin ciddiye alınması gerekmektedir. Cebir kullanma tekelini elinde bulunduran devletin kolluk görevlilerinin mesleki eğitimi vatanseverlik(!) anlayışından ziyade öfke kontrolü ve soğukkanlılığın sağlanması üzerine kurulmalıdır. Bu eğitimde psikolojik ve fiziki bir donanımın yanında zor kullanma yetkisinin uygulamasına yönelik evrensel insan hakları standartları eğitiminin verilmesi uygulamada yer alan aksaklıkların çözümü noktasında büyük fayda sağlayacaktır. AİHM in  Türkiye  hakkında  verdiği  Oya  ATAMAN,  Ali  GÜNEŞ  ve Abdullah YAŞA kararlarında biber gazı kullanımının normatif ve içtihadi standartları açıkça ifade edilmiştir. İnsan haklarına yönelik daha fazla ihlal yaşanmaması için uluslararası toplumda  kimyasal silah  olma yönü tartışılan biber  gazı  uygulaması  yeniden  masaya  yatırılmalı  ve  bu  yöntemden vazgeçilemeyecekse  kullanımında  Strazburg  içtihatları  ve  diğer  evrensel standartlar benimsenmelidir. 982 Anayasası nın 90. maddesi uyarınca AİHS düzenlemeleri ve bunun açık bir yorumu niteliğinde olan AİHM kararları çağın genel beklentisine cevap vermeyen ulusal düzenlemelerden açıkça üstün kabul edilip ortaya uyuşmazlık  çıkmadan  anılan  özgürlüğün  sınırları  idarelerce  yeniden belirlenmelidir. Bu ön kabulle yasadışı olduğu nitelemesi yapılamayacak bir toplanmaya  devletin  güvenlik  güçlerince  yapılacak  yetkisiz  müdahaleler işkence ve kötü muamele yasağı gibi mutlak olarak korunan bir diğer temel hakkın  ihlaline  neden  olabileceğinin  kabulü  gerekmektedir.  5237  sayılı Kanun da düzenleme altına alınmış olan zor kullanma yetkisinde sınırın aşılması suçunun oluşabilmesi için zor kullanma yetkisinin varlığı ön şartı aranırken AİHM içtihatları ışığında değerlendirme yapılmalıdır. Zor kullanma yetkisinin şeklen var olduğunun kabulü kolluğun esasen işkence veya kötü muamele  oluşturan  eylemlerinin  daha  masum  görünen  bir  suçun  peçesi ardında  kalmasını  sağlayacaktır.  Türk  Ceza  Kanunu nda  zor  kullanma yetkisinde sınırın aşılması ile işkence suçlarının soruşturulma usulleri ile yaptırımları arasındaki fark, birincisinin ikincisinin koruma kalkanı olarak kullanılmasının nedenini ortaya koymaktadır.                                                  76  Ayrıntılı  bilgi  için  bkz.,  http://www.pa.edu.tr/APP_DOCUMENTS/DBAD-3813-4555-96296332FCFD/cms_statik/_dergi/2004/3-4/115-130.pdf 77  Osmanoğlu M. K.,  Uluslararası Belgeler Işığında Polis ve Vatandaş İlişkisi , Gazi Üniversitesi Hukuk Fakültesi Dergisi, Cilt-XVII, Yılı: 2013, Sayı 1-2, s. 1582 655H. Gökçe Zabunoğlu                                              Ankara Üni. Hukuk Fak. Dergisi, 66 (3) 2017: 627-658    Kolluk güçlerinin genel olarak toplumsal olaylara haksız müdahaleleri sonucunda  suç  şüphesi  oluşturan  fiillerinin  yeterince  soruşturulmaması cezasızlık  olgusunun  ortaya  çıkmasına  neden  olmuştur.  Yetkisiz  veya orantısız  ve  ölçüsüz  müdahalelere  karışmış  kolluk  görevlilerinin soruşturmaları sonucunda -neredeyse kural haline gelmiş olan- takipsizlik kararları işkence ve kötü muamele yasağı bakımından usuli ihlallerin ana nedeni  olarak  görülmektedir.  Cezasızlık  olgusunun  ortaya  çıkmasına Türkiye de genel olarak devlet organlarının bireyler karşısındaki üstünlüğü anlayışına  dayanan,  bunun  uzantısı  olarak  da  kamu  görevi  mensupları arasındaki korumacı ve dayanışmacı refleksin sebep olduğu kanaatimizce söylenebilir. Temeldeki asıl sorun, son yarım asırda Türkiye nin esas almak istediği özgürlükçü batılı insan hakları sistemi ile eski bir alışkanlık olarak totaliter devlet  anlayışının  kendi  takdir  ettiği  kamu  düzeninin  sağlanması  için kullandığı sorgulanamaz, üstün ve kutsal yetkilerin oluşturduğu paradokstur. Türkiye de Devletin ve organlarının öncelikle güvence altına alınan hakları gerçekten birer temel hak, insan hakkı olarak değerlendirmesi ve adalet anlayışını buna göre konumlandırması gerekmektedir.                 656Ankara Üni. Hukuk Fak. Dergisi, 66 (3) 2017: 627-658                             AİHM Kararlarında Toplantı…  KAYNAKÇA ALTIPARMAK  Kerem; İşkenceyi  Nasıl  Bilirsiniz?  Türkiye de  Orantısız  Güç Kullanma  Sorunu, Toplum ve Bilim, sayı:115, Birikim Yayınları, İstanbul 2009, s.138 vd. ANAYURT  Ömer;  Türk  Anayasa  Hukukunda  Toplanma  Hürriyeti,  Kazancı Yayınları, İstanbul, 1998 ATALAY Esra;  Türkiye de Toplantı ve Gösteri Yürüyüşleri Özgürlüğü, Dokuz Eylül Üniversitesi Hukuk Fakültesi Döner Sermaye İşletmesi Yayınları, No: 65, İzmir, 1995 ATILGAN Mehmet / IŞIK Serap; Cezasızlık Zırhını Aşmak: Türkiye de Güvenlik Güçleri ve Hak İhlalleri, Tesev Yayınları, İstanbul 2011 AYTAÇ Ahmet Murat;  Kitle ve Siyaset: Kalabalıkların Yönetimi; Doktora Tezi, Ankara 2009 ÇEÇEN Anıl; İnsan Hakları Rehberi, Bilim Yayıncılık, Ankara, 1999 DOĞAN İlyas / KAYA Mehmet; İstanbul Protokolü ve İşkencenin Önlenmesi, Adalet Yayınları, Ankara 2011 DOĞRU Osman / NALBANT Atilla; İnsan Hakları Avrupa Sözleşmesi, Açıklama ve Önemli Kararlar, 2.Cilt, Avrupa Konseyi - T.C. Yargıtay Başkanlığı, 1. Baskı, Ankara, 2013 GEMALMAZ  Mehmet  Semih;  İşkence  Yasağına  İlişkin  Ulusalüstü  Belgeler, İstanbul Barosu Yayını, İstanbul 2002 GEMALMAZ Mehmet Semih; Ulusalüstü İnsan Hakları Hukuku Işığında Avrupa İnsan Hakları Sözleşmesi Analizi (Madde/İşkence Yasağı), Ankara Barosu Yayınları, Ankara 2006 Guidelines  on  FREEDOM  OF  PEACEFUL  ASSEMBLY;  Second  Edition, OSCE/ODIHR, Warsaw/Strasbourg 2010 GÜRAN Sait; İfade Hürriyeti Üzerinde İdarenin Yetkileri, İstanbul Üniversitesi Yayınları, İstanbul 1969 HARRIS, D.J., O BOYLE, M., BATES, E.P., BUCKLEY, C.M.; Avrupa İnsan Hakları Sözleşmesi Hukuku, Avrupa Konseyi, 2013. İŞGÖREN  Ali;  Türk  Hukukunda  Toplantı  ve  Gösteri  Yürüyüşleri,  Seçkin Yayıncılık, Ankara, 2011 KABOĞLU İbrahim Ö. ; Kolektif Özgürlükler, Dicle Üniversitesi Hukuk Fakültesi Yayınları, Diyarbakır 1989 OSMANOĞLU M. Kerem; Biber Gazının İnsan Sağlığı Üzerindeki Etkileri ve Hukuki Statüsü, Selçuk Üniversitesi Hukuk Fakültesi Dergisi, Cilt 19, Sayı 1, Yıl: 2011, s. 65-91. 657H. Gökçe Zabunoğlu                                              Ankara Üni. Hukuk Fak. Dergisi, 66 (3) 2017: 627-658    OSMANOĞLU M. Kerem; Uluslararası Belgeler Işığında Polis ve Vatandaş İlişkisi, Gazi Üniversitesi Hukuk Fakültesi Dergisi, Cilt-XVII, Yılı: 2013, Sayı 1-2 ÖNOK R. Murat; Uluslararası Boyutuyla İşkence Suçu, Seçkin Yayınları, Ankara 2006 TANYAR Ziya Çağa; Avrupa İnsan Hakları Mahkemesi İçtihadında Toplantı ve Gösteri Yürüyüşü Hakkı, AÜHFD, Cilt: 60, Sayı: 3, 2011, s. 593-634. YARSUVAT Duygun; Toplantı ve Gösteri Yürüyüşleri Hürriyeti, İstanbul, 1968  ELEKTRONİK KAYNAKLAR AKTAN Hamdi Yaver; Toplantı ve Gösteri Yürüyüşü ve Özgürlüğü ile İlgili Değişiklikler  ve  AİHM  ve  Yargıtay  Uygulaması,  Türkiye  Barolar  Birliği İHAUM Sempozyum, İnsan Hakları Avrupa Sözleşmesi ve Adli Yargı, Türkiye Barolar  Birliği  Yay.,  Ankara  2004, http://tbbyayinlari.barobirlik.org.tr/TBBBooks/insan-halari-avrupa-sozlesmesive-adli-yargi.pdf ALTIPARMAK  Kerem;   Gezi nin  Hatırlattığı  Hak:  Barışçıl  Toplantı  http://bianet.org/bianet/bianet/148157-gezi-nin-hatirlattigi-hak-bariscil-toplanti FENDOĞLU H. Tahsin;  2001 Anayasa Değişikliği Bağlamında Temel Hak ve Özgürlüklerin  Sınırlanması,  http://www.anayasa.gov.tr/files/pdf/anayasa_yargisi/ anyarg/fendoglu.pdf GÖZLER Kemal; 3 Ekim 2001 Tarihli Anayasa Değişikliği: Bir Abesle İştigal Örneği, http://www.anayasa.gov.tr/files/pdf/anayasa_yargisi/anyarg/gozler.pdf KABOĞLU İbrahim Ö; 2001 Anayasa Değişiklileri: Ulusal-Üstü Etkiden Ulusal Tepkiye, http://www.anayasa.gov.tr/files/pdf/anayasa_yargisi/anyarg/kaboglu.pdf KURŞUN Günal;  101 Soruda Uluslararası Ceza Mahkemesi, İnsan Hakları Gündemi  Derneği,  Ankara  2011,  http://www.iccnow.org/documents/ 101_questions_on_the_ICC_Gunal_Kursun_Sept_2011_BOOK.pdf PÂKOZDY Csaba; The power of state versus freedom of assembly in the light of the case-law of the European Court of Human Rights and the Hungarian jurisprudence, Miskolc Journal of International Law VOLUME 4. (2007) No. 2. pp. 46-53. (http://heinonline.org) http://www.adalet.gov.tr       http://hudoc.echr.coe.int       http://ihami.anadolu.edu.tr http://www.pa.edu.tr  658",
     "Abstract": "As an extension of freedom of thought, meetings, demonstrations, and walks are organized for the public attention to public attention. In democratic countries, these are guaranteed within the freedom of assembly, which is recognized in fundamental rights. State interventions during the exercise of this right is concerned. The state's right to use force and security bureaucracy is regulated by national and international norms. Yet there is no exact standart for what extent the intervention should be. It is often claimed that the police are  empowered  to  use  force  in  Turkey.  The  application  of  notification condition in the form of permission in practice is another question about this right. In this study the limits of the poliçe force s use of force in social events were assessed under the ECHR s judgement.",
     "Metin": "Düşünce özgürlüğünün olmazsa olmaz sonucu, insanların düşündüklerini başkalarının da dikkatini çekmesi istemidir. Bu istemin doğal bir uzantısı olarak kamusal alanda diğerlerini etkilemek için dünyanın demokratik olan veya  olmayan  her  yerinde  toplantı,  gösteri  ve  yürüyüşler  düzenlenir. Demokratik olma iddiasındaki sistemlerce tanınan bu özgürlüğün içeriğine ve sınırlarına yönelik birçok tartışma devam edegelmektedir. Anılan hakkın kullanım sınırları belirlenerek bu sınırları aştığı düşünülen toplumsal olay ve etkinliklere  devlet  müdahalesinin  gerekliliği  ve  yöntemi  sürekli  eleştiri konusu olmuştur.        Devletin  güvenlik  bürokrasisi  ile  toplumsal  olaylara  müdahalesinde kullandığı zor kullanma yetkisi ve tekniği ulusal ve uluslar arası normlar ile düzenlenmiştir. Bu düzenlemelere rağmen birçok ülkede bazı temel hakların kullanımını ya da dokunulmazlığını etkileyen müdahalelerin hangi oran ve ölçüde  olması  gerektiğine  ilişkin  herhangi  bir  uygulama  standardı bulunmamaktadır. Bu durum, yapılacak müdahalelerde kolluk görevlilerinin davranışlarında çeşitli gayelerle keyfilik yaratabilecek ya da organizasyon hatalarına sebep olabilecektir. Günümüzdeki zor kullanma yetkisini tekelinde bulunduran,  kurumsallaşmış  devletin  bulunmadığı  zamanlardaki  keyfi müdahaleleri, kişilerin yaşam hakkını hatta işkence ve kötü muameleye maruz kalmama haklarını ihlal edebilecek riski bünyesinde taşımaktadır. 628Ankara Üni. Hukuk Fak. Dergisi, 66 (3) 2017: 627-658                             AİHM Kararlarında Toplantı…  Bu çalışmada toplumsal olaylarda kolluk kuvvetlerinin zor kullanma yetkisinin sınırları AİHM içtihatları ışığında değerlendirilecektir. Bunun için öncelikle toplumsal olay ve etkinliklere müdahalenin gerekli olup olmadığı hususu toplantı ve gösteri yürüyüşü yapma özgürlüğünün sınırları ile birlikte tespit edilmeye çalışılacaktır.  1. TOPLANMA ÖZGÜRLÜĞÜ İnsanın duygu ve düşüncelerini dış dünyaya aktarma arzusu bireysel ifade  şeklinde  görünebileceği  gibi  ortak  bir  amaç  doğrultusunda  başka insanlarla bir araya gelerek kolektif bir hareket olarak da tezahür edebilir. Sosyal bir varlık önermesiyle bilinen insanın duygu ve düşüncelerini kendisi gibi  düşünenlerle  birlikte  ifade  etme  isteğinin  arkasında  yatan  temel psikolojinin düşüncenin ifade edilmesinde yalnız olmamanın verdiği güven, tatmin ve haz duygularının yanı sıra toplantı ve gösterilerin yapılmasıyla kamuoyunun dikkatinin daha güçlü ve etkili bir şekilde çekme çabasıdır. Neredeyse tüm demokratik toplumlarda teminat altına alınmış olan toplantı ve gösteri  yürüyüşü  hakkının  olağan  kabul  sebebi  de  insanın  doğasında bulunduğu varsayılan toplanma içgüdüsüdür. En popüler toplanma amaç ve konusu genellikle, kişilerin yarattıkları  hizmetkâr  devlet   mekanizmasının  faaliyetleri  ya  da  eylemsizliğine ilişkindir. Her ne kadar toplanma hakkının kamuoyunun dikkatinin çekilmesi amaçlanan  konu  kapsamının  yalnızca  siyasi  sebeplerle  sınırlı  olmaması gerektiğini  savunan   geniş  yorum  taraftarı  görüş 1  tarafımızca  da benimsenmekte ise de ilgili hakka yönelik müdahalelerin en çok göze batanı ve tartışılanı siyasi amaçlarla yapılan toplantı ve gösterilerdir.  Demokratik seçimler dışında siyasi iradeyle doğrudan diyalog yollarının sınırlı  ve  etkisiz  olduğu  düşünüldüğünde  bu  hakkın  kullanımının  önemi yadsınmamalıdır.  Bu  bağlamda  demokrasinin  yalnızca   sandık   ile sağlanamayacağı  gerçeğini  göz  önüne  aldığımızda  demokratik  düzenin belirleyici ölçütlerden birisi de toplanma hakkının ne ölçüde etkin şekilde kullanılabildiği  sorusuna  verilen  cevap  olacaktır.  Hakkın  süjesi  olan topluluklar,  seslendirmeye  çalıştıkları  konuyla  ilgili  güçleri  ve  etkileri dolayıyla  siyasi  iktidarlar  için  her  zaman  potansiyel  anlamda  bir  tehdit olacaklardır.  İşlevselliği  bakımından  eleştirmek  ve  karşı  durmak  olarak bilinen muhalefet partileri yerine doğrudan halktan gelen kitlesel tepkiler yöneten üzerinde şüphesiz daha etkili bir baskı aracı olacaktır.                                                   1    Atalay E., Türkiye de Toplantı ve Gösteri Yürüyüşleri Özgürlüğü, Dokuz Eylül Üniversitesi Hukuk Fakültesi Döner Sermaye İşletmesi Yayınları, No: 65, İzmir, 1995, s. 49 vd. 2   Kaboğlu İ. Ö., Kolektif Özgürlükler, Dicle Üniversitesi Hukuk Fakültesi Yayınları, Diyarbakır 1989, s. 129 629H. Gökçe Zabunoğlu                                              Ankara Üni. Hukuk Fak. Dergisi, 66 (3) 2017: 627-658    Hiçbir  hak  ve  özgürlüğün  sınırsız  bir  şekilde  kullanılması düşünülemeyeceğinden toplantı ve gösteri yürüyüşü hakkı için de kötüye kullanımları  önlemek  ve  kamu  düzenini  sağlamak  amacıyla  sınırlamalar öngörülmesi  kaçınılmaz  olacaktır.  Bu  ikisi  arasında  bir  kesişme  noktası bulmak gerekmektedir. Aksi düşünüldüğünde sınırsız özgürlük ile ortaya çıkacak  kaotik  ortamda  hiçbir  özgürlüğün  teminatı  bulunmayacağından kullanımı da mümkün olamayacaktır. Bunun tam tersinden hareketle, düzenin korunması veya sağlanması uğruna hak ve özgürlüklere yapılacak ölçüsüz müdahaleler durumunda birincisi ikincisinin mezar kazıcısı olmaktan öteye gidemeyecektir.  Ayrıca  toplantı  özgürlüğünü  benzerliği  itibariyle  düşünce özgürlüğünden, dernek özgürlüğünden ve sivil  itaatsizlikten kısaca ayırt etmekte fayda vardır. Zira her hak ve özgürlük için sınırlama sebepleri farklılık  arz  etmektedir.  Şöyle  ki,  toplanma  özgürlüğünün  yapılış  amacı genellikle bir düşünceyi ifade etme amacı taşır. Ancak nadiren de olsa her toplanma  faaliyeti  düşünceyi  ifade  etme  şeklinde  görülmeyebilir.  Ya  da dernek kurma özgürlüğünde kalıcı bir amaç doğrultusunda bir araya gelme söz  konusuyken  toplanma  ve  gösteri  yürüyüşü  özgürlüğünde  geçici  bir birliktelik söz konusudur. Sivil itaatsizlik eylemleri yasal olmayan fakat müsamaha gösterilebilir bir eylem iken toplanma ve gösteri yürüyüşü bir haktır. Ayrıca tek bir kişinin bile gerçekleştirebileceği bu eylem yalnızca kolektif  olarak  kullanılabilen  toplantı  özgürlüğünden  ayrılır.  Toplantı özgürlüğü ile benzerlik gösteren hak ve özgürlüklerin iç içe geçtiği durumlarla karşılaşılabilir. Böyle bir durumda ilk akla gelecek soru, müdahale gerekip gerekmediği değerlendirmesi yapılırken hangi hakkın sınırlama sebebinin göz önünde bulundurulacağıdır. Bu konuda çeşitli görüşler bulunmakla birlikte, her fiilin hangi hak ve özgürlüğün kapsamında olduğunun tespitiyle ona uygun sınırlama sebeplerini belirlemek kanaatimizce rasyonel bir çözüm olarak benimsenebilir. 1.1. Toplanma Özgürlüğünün Sınırlandırılma Amacı İnsanların  kalabalıklar  oluşturarak  bir  araya  gelmesinin  toplantı özgürlüğündeki  amacı  ve  siyasi  iktidarlar  üzerindeki  etkisinin  önemi bilinmekle birlikte kişilerin yalnızlığını, sorumluluk duygusunu ve mantığını yitirerek yönlendirilebilir tehlikeli bir yığını oluşturmuş olmaları ihtimali mümkün görülebilmektedir. Genel olarak gözlemlendiğinde her hangi bir grup içinde iken insanın birey olarak davranmaktan çıkıp o topluluğun bir                                                  3   Anayurt Ö., Türk Anayasa Hukukunda Toplanma Hürriyeti, Kazancı Yayınları, İstanbul, 1998, s. 134  4   Anayurt, s. 134 5   Benzer görüş için bkz., İşgören A., Toplantı ve Gösteri Yürüyüşleri, Seçkin Yayıncılık, Ankara, 2011, s. 62-65 630Ankara Üni. Hukuk Fak. Dergisi, 66 (3) 2017: 627-658                             AİHM Kararlarında Toplantı…  üyesi olarak davrandığı görülmektedir. Kişiler, topluluğu bir araya getiren etkenlerin  etkisiyle  tek  başına  hiçbir  zaman  yapmayacakları  davranışlar topluluk içindeyken gösterebilir. Hatta bazen bu davranışların o kişinin kişilik özelliklerine, örneğin tahsil düzeylerine, terbiye ve ahlak geçmişlerine veya ruhsal özelliklerine taban tabana zıtlık oluşturması mümkün olabilecektir. Başka bir ifadeyle akılcı ve bilinçli bir varlık olduğu kabul edilen bireyin, kitle içinde  akıl  dışı  ve  kolayca  yönlendirilebilir  bir  karakter  kazandığı söylenebilecektir.  Gerçekten  de  gözlemlendiğinde  bireylerin  artık  kolektif  bir  niteliğe bürünmüş olan duygularla hareket ettiğini anlaşılacaktır. Hatta bu güçlü etki sosyal psikolojinin çalışma alanında kimi kalemlerce tespit edildiği gibi  elit  olarak  bilinen  kimseleri  bile  ilkelleştirecek  ve  onların  davranışlarını  bu etkilerden kurtaramadıkları görülecektir. Böyle kaotik ortamlarda topluluk psikolojisinin bu hassasiyetini bilen kişiler, insanoğlunun bu doğal refleksini istismar  etmek  isteyebilirler.  İşte  bu  gibi  nedenlerle  toplantı  ve  gösteri yürüyüşlerinin kamu düzenini bozmaya en elverişli ortamlardan biri olduğu söylenebilir. Dolayısıyla anılan hak ve özgürlük bu ön kabullerle Türkiye de olduğu gibi diğer devletlerce de birtakım sınırlandırmalara tabi tutulmuştur.  Oysa,  insanın  yalnızlıktan  kalabalıklar  içine  girmekle  düşünme kabiliyetini  yitirmiş  bir  hayvan  olarak  değerlendirilmesi  sonucuna  varan klasik sosyal psikoloji anlayışı, içgüdülerinde toplumsallığı barındıran insanı yalnızca çok dar bir sahada, bireysel yaşam alanında mantıklı hareket eden bir canlı olarak kabulü sonucunu çıkarmaktadır. Bu genelleme, kolektif olan birçok  hak  ve  özgürlük  için  katı  bir  sınırlandırma  tehlikesi  barındırma potansiyelini taşımaktadır. Bireyler, demokratik bir düzende sahip oldukları temel hakların ciddi oranlarda sınırlandırılmasına gösterilen gerekçelerden biri olan bu olumsuz psikolojinin kaçınılmaz olmadığını bilmek ve söz konusu tehlikelerle ilgili algı ve farkındalıklarını arttırmak zorundadır. Böyle bir soğukkanlılıkla  kullanılan  toplantı  ve  gösteri  özgürlüğü  kışkırtma  ya  da benzer niyetler içeren davranışlardan açıkça ayrışabilecektir.                                                     6   Aytaç A. M., Kitle ve Siyaset: Kalabalıkların Yönetimi, Doktora Tezi, Ankara 2009, s. 121. Kalabalıklarda bilinç kaybının sebepleri ile ayrıntılı tespitler için bkz. Yarsavut D., Toplantı ve Gösteri Yürüyüşleri Hürriyeti, İstanbul, 1968, s. 43-46. 7   Anayurt, s. 135 8   Kaboğlu, s.130 vd, Anayurt s.134-137. 9   Belçika Anayasası: md. 26, Danimarka Kraliyet Anayasası: md. 79, Federal Almanya Anayasası: md.8/2, İtalya Anayasası: md. 17/3, Hollanda Krallığı Anayasası: md. 9, İspanya Anayasası: md.21, http://www.adalet.gov.tr/duyurular/2011/eylul/anayasalar/anayasalar.htm 631H. Gökçe Zabunoğlu                                              Ankara Üni. Hukuk Fak. Dergisi, 66 (3) 2017: 627-658    1.2. Toplanma Özgürlüğünün Sınırları 1.2.1. Ulusal Düzenlemeler ve Türkiye Uygulaması Türkiye de  1970lerde  yaşanan  kaotik  döneme  sebep  olarak  1961 Anayasasının otorite ve özgürlük ikileminde (şeklen de olsa) özgürlükçü yapısı gösterilmişti. Bu dönemin tekrarlanmaması için haklara yönelik ciddi kısıtlamalar getiren 1982 Anayasasının 13. maddesinde Anayasa tarafından özel sınırlama nedenleriyle birlikte güvence altına alınan tüm haklar için etkili olabilecek nitelikte olan genel sınırlama nedenleri de benimsenmişti. Ulusüstü bir etki ile değişen konjonktür sayesinde özgürlükçü anlayışa doğru yeni bir ivme yaşanmış ve bu etki hak ve özgürlüklerin kullanımlarıyla ilgili yapılacak  değişiklikleri  zorunlu  hale  getirmiştir.  Bu  doğrultuda  2001 Anayasa Değişikliği ile 13. maddenin ilk halinde yer alan genel sınırlama sebepleri  kaldırılmış  ve  her  hak  ancak  hakkın  düzenlendiği  maddelerde düzenlenmiş sebeplerle sınırlanabilir hale getirilmiştir.  Söz konusu değişiklikleri yapan 4709 sayılı Kanun ile yapılan Anayasa değişikliği, 34. maddede güvence altına alınmış olan toplantı ve gösteri yürüyüşü düzenleme hakkında da birtakım değişiklikler yapmıştır. İdarece şehir  düzeninin  bozulmasını  önlemek  amacıyla  gösteri  yürüyüşünün yapılacağı yerin ve güzergâhın tespit edilebileceği, bazı durumlarda toplantı ve gösteri yürüyüşünü yasaklanabileceği veya ertelenebileceği, derneklerin, vakıfların, sendikaların ve kamu kurumu niteliğindeki meslek kuruluşlarının kendi  konu  ve  amaçları  dışında  toplantı  ve  gösteri  yürüyüşü düzenleyemeyeceklerine ilişkin hükümler ilga edilmiştir. Değişiklikten sonra toplantı ve gösteri yürüyüşü hakkının ancak millî güvenlik, kamu düzeni vb sebeplerle  13.  maddedeki  değişikliğe  uygun  olarak  ancak  kanunla sınırlanabileceği  düzenlemesi  getirilmiştir.  Ayrıca  toplantı  ve  gösteri yürüyüşü düzenleme hakkının kullanılmasında uygulanacak şart ve usullerin de kanunda gösterileceği düzenlemesiyle 06.10.1983 tarihli ve 2911 sayılı Toplantı ve Gösteri Yürüyüşleri Kanunu na atıf yapılmıştır. Ancak anılan hakla ilgili yapılan tüm bu değişikliklerin çok daha özgürlükçü bir tablo sunduğunun ileri sürülmesi kanımızca da güçtür. Gerçekten de kaldırılan sınırlama sebeplerinin aynısının ya da benzerlerinin 2911 sayılı Kanunda zaten mevcut olduğu görülecektir. Gözler in değindiği gibi, dernek ve vakıflar                                                  10   Sınırlama Sistemleri  için bkz., Atalay, s. 70-74. 11  Ayrıntı  için  bkz.,  Fendoğlu  H.  T.,  2001  Anayasa  Değişikliği  Bağlamında  Temel  Hak  ve Özgürlüklerin  Sınırlanması, http://www.anayasa.gov.tr/files/pdf/anayasa_yargisi/anyarg/fendoglu.pdf , Ayrıca bkz., Kaboğlu İ. Ö.,  2001  Anayasa  Değişiklileri:  Ulusal-Üstü  Etkiden  Ulusal  Tepkiye, http://www.anayasa.gov.tr/files/pdf/anayasa_yargisi/anyarg/kaboglu.pdf  12  Aynı yönde bkz., Gözler K., 3 Ekim 2001 Tarihli Anayasa Değişikliği: Bir Abesle İştigal Örneği, http://www.anayasa.gov.tr/files/pdf/anayasa_yargisi/anyarg/gozler.pdf  632Ankara Üni. Hukuk Fak. Dergisi, 66 (3) 2017: 627-658                             AİHM Kararlarında Toplantı…   ihtisas  ilkesi   gereği  belirli  amaçları  dışında  faaliyet gösteremeyeceklerinden  ilgili  fıkranın  mülgası  öncekiler  gibi  şekli  bir değişiklikten öteye gitmeyecektir. Hem uluslararası düzenlemelerde hem de ulusal hukukta kabul gören bir gerçek var ki o da toplantı ve gösteri hakkının  silahsız ve saldırısız  bir şekilde gerçekleştirilmesidir. Hem 1982 Anayasası hem de 2911 sayılı Kanun hükümleri   silahsız  ve  saldırısızlık   durumunu  izah  etme  gereği  bile duymamış, söz konusu özgürlüğün korunma  şartını  barışçıl  olması ön koşuluna bağlamıştır. Ayrıca Sözleşme nin 11. maddesi de  Herkes barışçıl olarak  toplanma  (…)  hakkına  sahiptir.   düzenlemesiyle  bu  hakkın kullanımını şiddet içermeyen bir faaliyet olarak tanımıştır. Ancak  barışçıl  terimini anılan hakka her şeyin yolunda olduğu, deyim yerindeyse tozpembe zamanlarda ihtiyaç duyulmadığını göz önünde bulundurarak yorumlamak gerekmektedir. Bu nedenle  barışçıl toplantı ve gösteri  tabiri bir kesim üzerinde öfke uyandıran veya gücendirici bir davranış, hatta geçici olarak üçüncü  kişilerin  faaliyetlerini  engelleyebilecek  nitelikte  geniş yorumlanmalıdır. Ayrıca 1982 Anayasası nda bir ek güvence olarak toplantı ve gösterilerin izne tabi olmayacağı durumu düzenlenmiştir. Ancak maddenin üçüncü fıkrasına göre anılan hakkın kullanılma şekil, şart ve usullerinin kanunla düzenleneceği ifade edilerek ön bildirim rejiminin benimsendiği 2911 sayılı Kanun tarafından bildirim yükümlülüğü getirilmiştir. Her ne kadar buradaki ön bildirim usulünü önleyici sistemlerdeki izin usulünden ayırt etmek  gerekmekte  ise  de  Kanun da  idareye  tanınan  geniş  erteleme  ve yasaklama  yetkisi,  ikisi  arasındaki  farkı  anlamsız  hale  getirebilecektir. Yapılacak bildirim 2911 sayılı Kanun un değişik 10. maddesi gereğince toplantı başlamadan en az kırk sekiz saat önce ve çalışma saatleri içinde mülki idari amirliğe yapılmalıdır.  Eklemek gerekir ki, 1982 Anayasasında ve 2911 sayılı Kanunda toplantı ve gösteri yürüyüşüyle ilgili yalnızca düzenleme hakkı tanınmış, özgürlüğün çerçevesi  planlı  toplantı  ve  gösterilerle  sınırlandırılmıştır.  Başka  açıdan bakıldığında,  spontane  ya  da  aniden  yapılan  barışçıl  toplantı  ve  gösteri yürüyüşleri  ön  bildirim  şartını  gerçekleştirmeyeceğinden  kapsam  dışında kaldığı  görülmektedir.  Gerçekten  de  demokratik  bir  tepki  olarak  bu özgürlüğün kullanımına kamu düzeni ve güvenliği yahut başkalarının hak ve                                                  13  Gözler., s. 4-6. 14  Guidelines on Freedom of Peaceful Assembly, Second Edition, OSCE/ODIHR, Warsaw/Strasbourg 2010, s. 15, para. 1.3; s. 33, para. 26 15  Aynı yönde bkz., Kaboğlu, s. 127-129; Anayurt, s. 95 :Yazar eserinde önceden bildirim rejimini, sonuçları itibariyle liberalizm maskesi takmış izin rejimi olarak tanımlamaktadır.; İşgören, s. 105 16  İlgili maddede 03.08.2002 tarih ve 4771 sayılı Kanun ile yapılan değişiklikten önce, bildirim süresi en az yetmiş iki saat olarak belirlenmişti. 633H. Gökçe Zabunoğlu                                              Ankara Üni. Hukuk Fak. Dergisi, 66 (3) 2017: 627-658    özgürlüklerine halel gelmemesi amacıyla getirilen sınırlamalar her durumda katı  bir  şekilde  uygulanmalı  mıdır?  2911  sayılı  Kanunda  düzenlenen sınırlamalara  rağmen  Yargıtay ın  konuyla  ilgili  bazı  kararlarında  hakkın kapsamı  kanunun  lafzından  farklı  olarak  geniş  bir  şekilde  yorumlandığı görülmektedir. Buna göre: Yargıtay bir kararında,  sanığın, yönetim kurulu üyesi bulunduğu (…) partisi (…) il başkanlığı binası önünde bazı uygulamaları protesto etmek  amacıyla  olay  günü  elli  kişilik  bir  grup  önünde  eleştiri mahiyetindeki kısa bir basın açıklamasından sonra yapılan oturma eylemi sırasında güvenlik güçlerinin uyarısı üzerine, grup içerisinden bazı  kişilerin  sanığın  herhangi  bir  yönlendirmesi  ve  talimatı olmaksızın  bazı  sloganlar  atarak  dağıldıklarının  anlaşılması karşısında,  sanığın  kanıtlanan  eyleminde  atılı  suç  unsurlarının bulunmadığı  gözetilmeyerek  yazılı  şekilde  mahkûmiyetine  karar verilmesi 17nin hukuka aykırı olduğuna hükmetmiştir.  Diğer bir kararda,  11.12.2000 günü (…) İlinde Çevik Kuvvet Şube Müdürlüğü otobüsünün silahla taranması sonucunda iki çevik kuvvet polis  memurunun  şehit  edilmeleri  ve  bu  olayın  diğer  illerde  de emniyet mensuplarınca protesto edilmesi üzerine, sanıkların da olayı protesto etmek amacıyla İzmir ilinde Bozyaka'da bulunan hizmet binasından Konak meydanına kadar suç teşkil etmeyen sloganlar atarak yürüyüp, Konak meydanında şehit polis memurları anısına saygı  duruşunda  bulunarak,  İstiklal  Marşı'nı  okumaları  ve  daha sonra görevlerine dönmeleri biçimindeki güvenlik güçlerine yapılan olaylara karsı seslerini duyurmak amacıyla yaptıkları eylemlerinin içinde bulundukları üzüntü nedeniyle demokratik tepki niteliğinde olduğu  ve  2911  sayılı  Yasada  belirtilen  suçun  unsurlarının oluşmadığı gözetilmeden, sanıkların beraatlari yerine yazılı biçimde mahkûmiyetlerine  karar  verilmesi 18nin  hukuka  aykırı  olduğuna karar vermiştir.  Başka bir kararda ise,  Sağlık Emekçileri Sendikası başkan ve üyeleri olan sanıkların 8 Mart Dünya Kadınlar Gününü kutlamak amacı ile Valilikten izin verilmemesi üzerine Sendika binasından İlhan Koman Parkına kadar trafiği aksatmadan yolun kenarından yürüyerek şiir okuduktan ve bildiri dağıttıktan sonra kendiliklerinden dağılmaları şeklinde  gerçekleşen  eylemlerinin  2911  sayılı  Yasanın  28. maddesinde tanımlanan suçu oluşturmayacağı gözetilmeden, yazılı                                                  17   Yargıtay 8. C.D., 19.9.2006 tarih, Esas No :2005/3245, Karar No : 2006/6775 18   Yargıtay 8. C.D., 7.12.2006 tarih, Esas No : 2006/2438, Karar No : 2006/9022 634Ankara Üni. Hukuk Fak. Dergisi, 66 (3) 2017: 627-658                             AİHM Kararlarında Toplantı…  şekilde  mahkûmiyet  karar  verilmesi, 19nin  bozmayı  gerektirdiği değerlendirmesi yapılmıştır.  Daha yeni tarihli bir kararda ise,  Oluş ve tüm dosya içeriğinden, (…)  Yasa Tasarısını protesto etmek ve sırf demokratik tepki ortaya koymak için  basın  açıklaması  yapmak  üzere  Ankara  Üniversitesi  Cebeci Kampüsünde  toplanan  yaklaşık  100  kişilik  grubun,  ellerinde  suç oluşturmayan  bazı  pankartlar  taşıyarak  marşlar  ve  sloganlar eşliğinde  kaldırım  üzerinden  Kolej  kavşağına  kadar  yürüdüğü, kavşakta ellerindeki pankart ve flamaları açıp Kızılay istikametine yürüyüşe geçtikleri sırada güvenlik güçlerinin grubu barikat içine alıp dağılmaları yönünde ihtarda bulunmasına rağmen makul süre tanıyıp  dağılmalarına  fırsat  vermeden  grubu  gözaltına  almaya başladığı  anlaşılmakla;  sanığa  yüklenen  2911  sayılı  Toplantı  ve Gösteri  Yürüyüşleri  Kanunun  32.  maddesinde  tanımlanan  suçun maddi  ve  manevi  unsurlarının  oluşmadığı  ve  beraatine  karar verilmesi gerektiği gözetilmeden yazılı biçimde mahkûmiyet hükmü kurulması 20nın hukuka aykırı olduğu kanaatine varılmıştır. Görüldüğü gibi toplantı hakkı sadece bildirim şartı yerine getirilmediği için ya da ani yapıldığı için veya düzenleme şartı yerine getirilmediği için sınırlandırılmamaktadır.  Toplantı  hakkının  düzenlenmesine  ilişkin  planlı toplantılar esas alınarak düzenlenmiş olsa da ani yapılan toplantılar toplumsal bir  gerçekliktir.  İnsanın  doğasından  kaynaklı   ani  tepki  ve  toplumsal refleks 22lere dayalı toplantılarda bu hakkın yok sayılması, kendiliğinden ve aniden oluşan toplulukların anayasal korunmadan yararlanamayacağını ileri sürmek hiç de adil olmayacaktır. Hakkın evrensel olarak tanınan kapsamına göre, ani toplantılar barışçıl olduğu müddetçe, spontane toplantılar ise başka bir toplantı ile aynı yer ve zamanda makul bir şekilde yer alması mümkün olmadığı müddetçe sınırlamaya maruz kalmamalıdır. Türkiye nin de taraf olduğu AİHS  in 11. maddesinde toplanma özgürlüğü örgütlenme özgürlüğü ile birlikte düzenlenmiştir. Çalışmamızda maddenin sadece toplantı hakkıyla ilgili yönünü bir de Strazburg kararları ışığında ele alarak inceleyeceğiz.                                                   19  Yargıtay 8. C.D. 11.12.2006 tarih, Esas No: 2006/1660, Karar No: 2006/9142 20  Yargıtay 8. C.D., 9.2.2010 tarih, Esas No: 2007/9352, Karar No: 2010/1550 21  Ayrıntılı bilgi için bkz., Aktan H. Y., Toplantı ve Gösteri Yürüyüşü ve Özgürlüğü ile İlgili Değişiklikler ve AİHM ve Yargıtay Uygulaması, Türkiye Barolar Birliği İHAUM Sempozyum, İnsan Hakları Avrupa Sözleşmesi ve Adli Yargı, Türkiye Barolar Birliği Yay., Ankara 2004, s.531 http://tbbyayinlari.barobirlik.org.tr/TBBBooks/insan-halari-avrupa-sozlesmesi-ve-adli-yargi.pdf  22  Yargıtay ca ilk kez bir kararda bu kavramlara dayanılmıştır: Yargıtay 8. C.D., 27.6.2002 tarih, Esas No: 2002/949, Karar No: 2002/7518 23  Aynı yönde bkz., Aktan, s. 533, İşgören, s. 68-69 24  Guidelines on Freedom of Peaceful Assembly, s. 18, para. 4.2, 4.3 635H. Gökçe Zabunoğlu                                              Ankara Üni. Hukuk Fak. Dergisi, 66 (3) 2017: 627-658    1.2.2. AİHS 11. Madde ve AİHM Uygulamaları Sözleşmenin 11. maddesi barışçıl toplanma özgürlüğünü toplumsal ya da kişisel, hangi amaçlarla kullanılıp kullanılmadığına bakmaksızın temel bir hak olarak korumaktadır. AİHS uygulamalarına göre toplantı hakkı yürüyüş ve gösterilerle birlikte Cissé/Fransa kararında kilisenin uzun süreli işgalinde görüleceği  gibi  oturma  eylemlerini  de  içeren  toplantıları  kapsamaktadır. Toplu yürüyüşlerinin, halka açık toplantıların, protesto gösterilerinin ve kortej halinde yürüyüş şeklinde gösterilerin düzenlenmesinin Avrupa devletlerinin siyasi  tarihlerinde  önemli  bir  yer  tuttuğunu  ve  bu  hakkın  kullanımıyla amaçlanan  bilincin  oluşturulmasının  ciddi  bir  rol  oynadığını  belirtmek gerekmektedir. Belki de bu sebeple bu hakkın kullanımında objektif sınırları belirlemek gibi bir standart arayışında bize en yakın referans AİHS metni ve AİHM uygulamaları olacaktır. AİHM, toplanma özgürlüğü ile amaçlananın genellikle bir düşünce veya talebi  dile  getirmek  olduğundan  toplantıyı  düzenleyenlerin  vermeyi planladıkları mesajın içeriğinin ifade özgürlüğünü düzenleyen 10. madde benzeri bir korumadan yararlanması  gerektiğini belirtmiştir.26 Buna göre Mahkemenin ifade özgürlüğünde benimsediği gibi toplantı ve gösterilerin aktarmak  istediği  düşünceye  veya  talebe  muhalif  olan  kişileri  rahatsız edebilecek  veya  gücendirebilecek  gösterilerin  de  korunması  gerektiği belirtilmiştir.  AİHM  Öllinger/Avusturya  kararında  da  toplanma özgürlüğünün  ifade  özgürlüğü  benzeri  bir  korumadan  yararlandığını benimsemektedir. Bu iki temel hak arasındaki bu dolaylı bağdan hareketle, toplanma  özgürlüğünün  belirli  ölçüde  abartmayı,  hatta  tahrik  etmeyi  de kapsadığı kabul edilmektedir. Gerçekten de profesyonel yönetimlerin farklı ya da daha açık haliyle muhalif fikirlere karşı samimi bir hoşgörü gösterecek zihniyete sahip olabildikleri ölçüde demokrasiden o denli söz edilebilecektir. Bununla birlikte toplantının barışçıl olması şartı yanında herhangi bir biçimsel sınırlama bulunmamaktadır. Başka bir deyişle, barışçıl niyet ve tavırla yapılan toplantı ve gösteriler kanunsuz olsa dahi Strazburg a göre tolere edilebilmelidir. AİHM in bu hususla ilgili en meşhur kararlarından biri olan 2002 tarihli Cissé/Fransa kararında bir kilise binasının işgal edilmesi                                                  25  Harris D.J., O Boyle M.; Bates E..P., Buckley C.M., Avrupa İnsan Hakları Sözleşmesi Hukuku, Avrupa Konseyi, 2013, (Türkçe birinci baskı), s. 532. 26  Öllinger/Avusturya; para. 38, aktaran Doğru O., Nalbant A., İnsan Hakları Avrupa Sözleşmesi, Açıklama ve Önemli Kararlar, 2.Cilt, Avrupa Konseyi - T.C. Yargıtay Başkanlığı, 1. Baskı, Ankara, 2013, s. 430 27   Ärzte für das Leben Platformu/Avusturya, para. 32, çeviren Doğru/Nalbant,  s. 467 28  Öllinger/Avusturya, para. 38 29  Doğru/Nalbant. s. 430 30   Kararın İngilizce metninde  occupation  yani  işgal  tabiri kullanılsa da bu tabirin şiddeti çağrıştırdığı düşüncemizi belirtmiş olalım. 636Ankara Üni. Hukuk Fak. Dergisi, 66 (3) 2017: 627-658                             AİHM Kararlarında Toplantı…  gerçekleşmektedir. Karara konu olayda özetle, Fransa da kalabilmek için gerekli belgelere sahip olmayan iki yüz kadar yabancı, yasadışı göçmenlerin sorunlarına ve göçmenlik statüsü incelemesindeki güçlüğe dikkat çekmek için Paris teki St. Bernard adlı bir kiliseyi iki ay boyunca işgal etmektedir. Ayrıca on kişi de açlık grevine başlamıştır. Nihayet, bir ibadethanenin bu amaçla kullanılmayan bir toplantı sonucu ciddi bir şekilde bozulan sağlık koşullarına ev sahipliği yapması ve kamu düzenin önemli ölçüde bozulmaya başladığı gerekçeleriyle tahliyesine karar verilmiştir. Ertesi gün yetkili makamların emriyle kolluk güçleri tarafından zor kullanılarak toplantıya müdahalede bulunulmuş ve başvurucu dâhil diğer göstericiler hakkında idari gözaltına alma kararı ile sınırdışı etme kararı verilmiş, iki ay hapis cezası verilerek ertelenmiş ve belli bir süre Fransa topraklarına girme yasağı getirilmiştir. Mahkeme 11. madde ihlali dolayısıyla yapılan başvuru neticesinde söz konusu eyleme karşı yapılan müdahaleyle alakalı olarak ihlal kararı verilmemesine rağmen  yapılan  toplantının  barışçıl  olarak  kabul  edilmesi  gerektiğini belirtmektedir. Oya Ataman/Türkiye kararında ise iç hukuka göre açıkça aykırı bir şekilde ön bildirimsiz olarak gerçekleştirilen bir toplantı ve gösteri yürüyüşü söz  konusudur.  Başvurucu  İnsan  Hakları  Derneği nin  bir  üyesi  ve  bir avukattır. Başvurucu bu sıfatla F tipi cezaevlerini protesto etmek için İstanbul Sultanahmet  Parkı nda  yapılacak  basın  açıklamasıyla  son  bulacak  bir yürüyüşe katılmıştır. Gündüz vakti, yaklaşık 40–50 kişiden oluşan ellerinde pankartlarla yürüyüşe geçen bu gruba kolluk güçlerince bildirimsiz gösteri yaptıkları ve kamu düzenini bozdukları gerekçeleriyle dağılma uyarısında bulunulmuştur. Uyarıları dinlemeyen grup yürüyüşe devam etmiştir. Bunun üzerine güvenlik güçlerince  biber gazı  kullanılarak gruba müdahalede bulunulmuş ve aralarında başvurucunun da bulunduğu yaklaşık 39 gösterici gözaltına  alınmışlardır.  Başvurucu  gösteri  yürüyüşünün  ve  sonrasında yapılması  planlanan  basın  açıklamasının  güvenlik  görevlilerinin müdahalesiyle engellenmesinin ifade ve toplantı özgürlüğünü ihlal ettiğini öne  sürmüştür.  Türk  Hükümeti,  yapılan  gösterinin  kamuya  açık  olarak yapıldığından kamu makamlarına gösteri öncesinde gerekli tedbirleri alma imkânını  veren  bildirim  şartının  gerçekleşmediği  ve  bu  usulün   izin rejimi nden farklı olduğu şeklinde savunma yapmıştır. Strazburg daha önce benzer olaylarda olduğu gibi burada da bir gösterinin sadece mevzuata uygun olmamasını barışçıl şekilde toplanma özgürlüğünün kullanılmasına müdahale edilmesini haklı kılmayacağı kanaatini ifade etmiştir. Ayrıca Mahkemece gösterinin trafikte karışıklık yaratması dışında kamu düzeni için herhangi bir tehlike arz ettiğini gösterir bir delil bulunmadığı ve elliye yakın kişinin                                                  31  Oya Ataman/Türkiye  637H. Gökçe Zabunoğlu                                              Ankara Üni. Hukuk Fak. Dergisi, 66 (3) 2017: 627-658    kamuoyunun  dikkatini  güncel  bir  soruna  çekmek  istemiş  olmasının odaklanılması gereken ana unsur olduğu ifade edilmiştir. Daha önce değindiğimiz gibi toplantı ve gösteriler doğası gereği içinde şiddet eğilimli davranışları barındırma riskini yüksek oranda taşımaktadır. Ancak Strazburg, salt bu nedenle kısmen barışçıl olma özelliğini yitirmiş bir toplanmada  özgürlüğün  sınırlandırılması  gerektiğini  kabul  etmemektedir. Ezelin/Fransa davasına konu olayda başvurucu, yargı kararlarını protesto etmek amacıyla düzenlenen bir gösteriye katılmıştır. Bu gösteride yer yer şiddet hareketleri baş göstermiş, kamu binalarının duvarlarına kararları veren hâkimlere yönelik küfürler yazılmıştır. Mesleği avukatlık olan başvurucu hakkında  gösterilere  katıldığı  gerekçesiyle  savcılık  tarafından  baroya şikâyette bulunularak uyarma cezası uygulanması talebinde bulunulmuştur. Baro tarafından yapılan inceleme neticesinde herhangi bir disiplin cezası uygulanmasına gerek görülmemiştir. Ancak bu karara karşı yapılan itiraz neticesinde  mahkemece  başvurucu  hakkında  uyarmadan  daha  ağır  olan kınama cezası verilmiştir. Başvurucunun anılan şiddet eylemleriyle birlikte adliye binası üzerine yazılan tehdit ve hakaret içerikli yazıları yazılması eylemine katıldığına yönelik bir delil bulunmamasına rağmen bu aşırılıkları onaylamadığını  hiçbir  şekilde  göstermediğini  veya  kendisini  bu  cezai eylemlerden soyutlamak için yürüyüş alayını terk etmediği gerekçeleriyle bu karar  verilmiştir.  Başvurucu,  kendisine  verilen  disiplin  cezasının,  ifade özgürlüğüne  ve  toplanma  özgürlüğüne  ağır  bir  müdahale  oluşturduğu gerekçesiyle AİHM e başvuruda bulunmuştur. Yapılan yargılama neticesinde AİHM,   …barışçıl  bir  toplantıda  -mevcut  olayda  yasaklanmamış  bir gösteride- yer alma özgürlüğü öylesine önemlidir ki, ilgili kişinin bizzat kendisi  hadiseler  sırasında  cezalandırılabilir  (reprehensible)  bir  fiil işlemedikçe,  bir  avukatın  bile  bu  özgürlüğü  herhangi  bir  şekilde kısıtlanamaz. 32  diyerek  11.  maddenin  ihlal  edildiğine  karar  vermiştir. Kanımızca anılan kararda toplantı ve gösterinin bildirim usulüne uygun bir şekilde yapılmamış olması varsayımında dahi sonuç değişmemelidir. Buna göre düzenlenen bir toplantının belirli bir süreyle sınırlı olarak kargaşaya yol açması, o toplantıyı barışçıl olmayan bir hale getirmezken, düzenleme amacı kargaşa çıkarmak olan bir toplantı ise 11. madde tarafından korunmayacaktır. Bu iki durum arasındaki farkın belirlenmesi zor da olsa hayati önemde bir zorunluluk oluşturduğu görünmektedir. Bu belirlemenin keyfi bir niyet okuyuculuğuna dönüşmemesi için ise değerlendirmeler her somut olayın özelliklerine göre ayrı ayrı yapılmalıdır. Anlaşıldığı üzere bu                                                  32  Kararın Türkçe çevirisi için bkz., http://ihami.anadolu.edu.tr/aihmgoster.asp?id=263  33  Harris vd., s.533. 638Ankara Üni. Hukuk Fak. Dergisi, 66 (3) 2017: 627-658                             AİHM Kararlarında Toplantı…  ayrımda  esas  alınacak  temel  ölçüt,  şiddet  hareketlerinin  toplantı  ve gösterilerin genel olarak barışçıl karakterini ortadan kaldırıp kaldırmadığı hususudur.  Diğer yandan, AİHM e göre devlet yetkililerinin toplanma özgürlüğünü kullanan  kişileri  barışçıl  olmayan  karşıt  göstericilerin  saldırılarından  da korumak gibi bir pozitif yükümlülüğü mevcuttur. Böyle bir karşıt gösteri durumu dahi bir toplantı veya gösteriyi yasaklamak için tek başına haklı bir sebep teşkil etmeyecektir. Bu yükümlülük 11. madde kapsamında yer alan toplanma  özgürlüğünün  etkili  bir  şekilde  kullanılmasının  güvence  altına alınması için getirilmiştir. United Macedonian Organization Ilinden ve Ivanov/Bulgaristan kararına konu olayda Bulgaristan daki Makedon azınlığın haklarını  korumayı  amaçlayan  bir  dernek  12  Eylül  2002  tarihinde  bir Makedon şaire ait anıta doğru yürüyüşe geçmişler fakat anıtın çevresi 30 kişilik bir grup tarafından çevrildiği için yürüyüşü tamamlayamamışlardır. Bu grup tarafından dernek üyelerine karşı önce küfür, tehdit ve hakaret içerikli sözlü saldırıda bulunulmuş daha sonra ise ellerindeki bayrağa el konulması, posterin yırtılması ve kameranın tahrip edilmesi gibi fiziksel saldırılarda bulunulmuştur. Ayrıca dernek başkanının anıt çevresinde konuşma yapmak istemesi de engellenmiştir. İlerleyen aşamalarda iki gösterici grup arasında gerekli önlemleri alan kolluk güçlerinin anılan olayların meydana gelmesini önlemek  konusunda  yetersiz  kalmıştır.  Strazburg a  göre,  yetkili  devlet makamlarının  dernek  üyelerinin  düzenlemiş  olduğu  toplantı  ve  gösteri yürüyüşünün karşıt görüşlü göstericilerden korunmasında bir ölçüde isteksiz olduğunu  ve  gerekli  önlemleri  alma  konusunda  erken  davranmadığını belirtmiştir.  Bu şartlar altında mahkeme oybirliği ile yetkili makamların hukuka uygun davranan göstericilerin barışçıl bir şekilde gösterilerine devam etmelerini  sağlayacak  makul  ve  uygun  önlemler  almaya  yönelik  pozitif yükümlülüğünü yerine getirmediği gerekçesiyle 11. maddenin ihlal edildiğine karar vermiştir. Öllinger/Avusturya davasında ise bir milletvekili tarafından düzenlenen, Salzburg  mezarlığında  Azizler  Günü nde  yapılması  gereken  küçük  bir toplantı, İkinci Dünya Savaşı nda öldürülen SS askerlerini anmak için bir grup tarafından  düzenlenen  bir  tören  ile  aynı  zamana  rastladığı  için  yerel makamlarca tamamen yasaklanmıştır. Başvurucunun düzenlediği toplantının amacı, SS tarafından işlenen suçları hatırlamak ve SS üyelerince öldürülen Yahudileri anmaktır. Toplantı sessiz biçimde toplantıya gelecek kişilerin giysilerine iliştirilmiş mesajlarla ve herhangi bir slogan atılmaksızın veya                                                  34  Doğru/Nalbant, s. 432 35  Harris vd., s.533. 36  Aktaran bkz., Doğru/Nalbant,  s. 436. 639H. Gökçe Zabunoğlu                                              Ankara Üni. Hukuk Fak. Dergisi, 66 (3) 2017: 627-658    pankart  kullanılmaksızın  gerçekleştirilecektir.  Daha  önce  de  aynı  güne rastlayan törenlerde gruplar arasında öfkeli tartışmalar yaşanmıştır. Burada dikkat çeken toplanma özgürlüğü çerçevesinde karşıt anmayı düzenleyenlerin menfaatleri ile mezarlığa dini inancını açığa vurmak için gelen kişilerin din ve vicdan özgürlüğü arasında denge kurulması konusu gündeme gelmektedir. Karışıklığın önlenmesi için güvenlik önlemlerinin bulunması, bu konuda devletin sahip olduğu geniş takdir alanına rağmen yasağın menfaatler arasında adil bir denge kurmaması ihlal kararı verilmesine neden olmuştur. Strazburg bu  kararında  bir  hakkın  diğerinden  üstün  tutulmasından  ziyade,  iki  hak arasında  uzlaşma  sağlamak  için  çaba  gösterilmesi  gerektiğini  açıkça benimsemektedir. Görüldüğü üzere bu tür bir durumda kolluk güçlerinin alması gereken önlemler, sorun yaratan gruba uyarıda bulunmak ve gerekiyorsa devamında şiddet  uygulayan  kişileri  yakalamak  olacaktır.  Karşıt  görüşlü  kişilerden kaynaklanan düzensizlik tehdidi, toplantı ve gösterilere müdahale edilmesini tek başına haklı kılmaz. Bazen gerçekten de tehdidin etkisiz hale getirilmesi için tek çare yasaklama ve müdahale olabilir. Görüldüğü gibi bu pozitif yükümlülüğün  gerekleri  yetkili  makamlara  bir  hayli  geniş  takdir  yetkisi tanımaktadır. Bu nedenle AİHM, karşıt gösteri ile ilgili önleyici tedbirler almak  yerine  bu  gösteri  nedeniyle  diğer  gösteriye  mutlak  bir  yasak getirilmesine  ilişkin  yetkili  makamlarca  öne  sürülen  gerekçelerin  daha dikkatli bir incelemeye tabi tutulacağını ve son çare olarak yasaklamanın ise  özel bir gerekçelendirme 38 gerektirdiğini ifade etmiştir. Hem  iç  hukukumuzdan  hem  de  AİHM nde  genel  yaklaşımından anlaşılmaktadır ki, toplantı ve gösteri yürüyüşü hakkının sınırıyla ilgili genel geçer ve kapsayıcı bir tanım yapılması mümkün değildir. Her somut olayın özellikleri kendi içinde değerlendirilerek hakkın kapsamı içinde veya dışında bir sonuca ulaşılmalıdır. Konuyla ilgili üzerinde tartışma bulunmayan ya da genel bir ilke olarak kabul edilen husus toplantı ve gösteri yürüyüşünün barışçıl nitelikte olması gerekliliğidir. Saldırısız ve barışçıl olarak kullanılan toplantı  ve  gösteri  yürüyüşü  özgürlüğü  bildirim  ya  da  izin  ön  koşulu sağlanmamış olsa dahi korumadan yararlanmalı, sırf bu sebeple yasadışı hale geldiği  varsayılmamalıdır.  Hatta  bununla  birlikte  toplantı  ve  gösteriler esnasında  içerden  ya  da  dışarıdan  gelebilecek  tehlikelere  karşı  devletin barışçıl hak sahiplerini koruma ödevi bulunmaktadır. Gösterilecek hoşgörü toplanmanın kamusal tartışmaya katkısı ve önemi, verilen süre içerisinde mesajın verilip verilmediği, toplantının devamının başka kişilerin hak ve özgürlüklerine etkisi gibi ölçütler göz önünde bulundurularak belirlenmelidir.                                                  37   Harris vd.,  s.533. 38  Öllinger/Avusturya, para. 44 640Ankara Üni. Hukuk Fak. Dergisi, 66 (3) 2017: 627-658                             AİHM Kararlarında Toplantı…  Ayrıca  AİHM, toplantı ve gösteri yürüyüşü özgürlüğünün kullanımına getirilecek kısıtlamaların kanuni olması gerektiğini belirtmiştir. Buna göre yapılacak müdahalelerin yasayla öngörülebilir olması gerekmektedir. Aslında burada  da  ifade  özgürlüğü  davalarında  uygulanan   kanun  tarafından öngörülmüş  olma   şartıyla  alakalı  genel  prensipler  uygulama  alanı bulmaktadır. Özgürlüğe getirilecek kısıtlamanın kanun tarafından öngörülmüş olması yeterli değildir. Düzenleme anlaşılabilir bir şekilde kaleme alınmış olmalı ve bunu okuyanlara gelecekteki hareketlerini buna göre ayarlama imkânını sağlamalıdır.  Djavit An/Türkiye davasında Kuzey Kıbrıs ta oturan başvurucunun, hattı geçip Güney Kıbrıs ta iki topluluğun ortak düzenlediği bir gösteri yürüyüşüne katılmasının  engellenmesi,  bu  engelleme  hiçbir  kanun  tarafından öngörülmemiş olduğundan Türkiye aleyhine ihlalle sonuçlanmıştır. Kararda, kişiler, ihtiyaç halinde uygun hukuki yardımdan faydalanarak bir olayın kendi şartları içerisinde makul bir derecede hareketinin neticelerini öngörebilmesi gerekir  demektedir.    Görüldüğü  gibi  AİHM  gittikçe  kanun  tarafından öngörülmüş  olma  kriterini  geniş  bir  şekilde  uygulamakta  ve  kısıtlamayı öngören hukuki düzenlemenin anlaşılabilir olmasına önem vermektedir. AİHS in  11.  maddesinin  ikinci  fıkrasına  göre  toplantı  ve  gösteri yürüyüşü hakkı,  demokratik bir toplumda gerekli olma  kriteri gözetilmek şartıyla kamu güvenliğinin korunması, kamu düzeninin sağlanması ve suç işlenmesinin  önlenmesi,  sağlığın  veya  ahlakın  veya  başkalarının  hak  ve özgürlüklerinin korunması amacıyla sınırlamalara tabi tutulabilir. Özgürlüğe getirilen kısıtlamaların hangi hallerde  demokratik toplumda gerekli olma  kriterine  uygun  olacağı  sözleşme  metninden  anlaşılmamaktadır.  İşte  bu kriterin ne şekilde uygulanacağını da AİHM içtihatları ortaya koymuştur.  Strazburg  özgürlüğün  kısıtlanmasının  gerçekten   acil  sosyal  bir ihtiyaca  cevap verip vermediğini ve kısıtlamanın, kısıtlamayla ulaşılmak istenen  amaca  orantılı  olup  olmadığı  sorusuna  cevap  bulacaktır.  Bu orantılılığın kontrolünde AİHM in görevi aslında, göstericilerin fikirlerini toplantı ve gösteri yürüyüşü yoluyla ifade etme hakları ile 11. maddenin ikinci fıkrasında  sayılan  meşru  amaçlar  arasında  bir  dengeleme  kurmaktır. Mahkeme nin genel içtihadına göre kamuya açık alanlarda yapılan her türlü toplantı ve gösteri yürüyüşü şu veya bu şekilde gündelik hayatı ister istemez etkileyecek, mesela şehir trafiği normal olarak işleyemeyecektir. Bunların toplantı ve gösteri yürüyüşü hakkının kullanılmasının birer doğal sonucu                                                  39   Hukuken öngörülebilirlik  ilkesi için bkz., Sunday Times/Birleşik Krallık kararı 40  Djavit An/ Türkiye para. 65, kararın Türkçe çevirisi için bkz., İşgören, s.224 41  Tanyar Z. Ç.,  Avrupa İnsan Hakları Mahkemesi İçtihadında Toplantı ve Gösteri Yürüyüşü Hakkı , AÜHFD, Cilt: 60, Sayı: 3, 2011, s.625 641H. Gökçe Zabunoğlu                                              Ankara Üni. Hukuk Fak. Dergisi, 66 (3) 2017: 627-658    olduğu  söylenebilir.  Otoritelerin  bu  gibi  durumlarda  gerçek  bir  hoşgörü göstermeleri ve toplantı ve gösteri yürüyüşü hakkının özüne dokunmamaları gerekmektedir.  Konuyla ilgili anlatılanların ışığında ihlal kararları çıkmadan AİHM kararlarıyla  benimsenen  ilkelerin  ulusal  mevzuatın  üstünde  göz  önünde bulundurulması gerektiği değerlendirmesi yapılabilir. 1982 Anayasası nda 2004  yılında  gerçekleştirilen  anayasa  reformu  çerçevesinde  değiştirilen 90 ıncı madde  Temel hak ve özgürlüklere ilişkin milletlerarası antlaşmalarla (ulusal)  kanunların  aynı  konuda  farklı  hükümler  içermesi  nedeniyle çıkabilecek uyuşmazlıklarda milletlerarası antlaşma hükümleri esas alınır  hükmünü ifade etmektedir. Bu durumda ana referans olarak AİHS in bir yorumu  olan  AİHM  içtihatlarını  esas  almamız  gerektiği  söylenebilir. Aslında  1982  Anayasası nın  34.  maddesiyle  AİHS in  11.  maddesi düzenlemeleri  arasında  bir  uyumsuzluk  değil,  aksine  örtüşme  olduğu söylenebilir.  Uyumsuzluk,  Türkiye de  toplantı  hakkının  kullanımını düzenleyen  2911  sayılı  yasa  nedeniyle  beliriyor.  Toplanma  hakkının kullanılmasına  şekil, şart ve usul  bakımından pek çok sınırlama getirerek, kamu otoritesine bu araçlar üzerinden çok geniş bir takdir yetkisi tanıyan bu kanun bugün Türkiye'nin uymayı taahhüt ettiği ve kendi yasalarının üzerinde tuttuğu AİHM içtihatlarının önemli ölçüde gerisinde kalmıştır. Strazburg içtihatları ile Türkiye de  12 Eylül  sonrası militer yönetimin bir ürünü olan 2911 sayılı Kanun, farklı paradigmaları temsil ettiğinden hukuken açıkça çatışmaktadır.  Bu  ulusal  ve  uluslararası  mevzuat  arasındaki  çelişki giderilirken Anayasa nın 90. maddesinin esas alınarak AİHM içtihatlarının üstünlüğünü kabul etmek gerekmektedir. Zira her zaman  kusursuz  kararlar verebilme kabiliyetine sahip olmayan Strazburg un konuyla ilgili olarak, Türkiye iç hukukunun aksine, insan haklarına yönelik evrensel olarak kabul görmüş olan anlayışı benimsediğini söyleyebiliriz. 2. MÜDAHALEDE SON ÇARE: ZOR KULLANMA 2.1. Ulusal Mevzuat 2911 sayılı Kanunun 24. maddesi ve bu Kanunun uygulanmasına dair Yönetmelik in 16. maddesi düzenlemelerine göre kolluk güçlerinin yasadışı olan toplumsal olaylara zor kullanarak müdahale etme yetkisi bulunmaktadır. Bu yetkinin kullanımı kolluk tarafından kural olarak ihtarın yapılması ve                                                  42  İbid. 43  Aynı  yönde  bkz.,  Altıparmak  K.,  Gezi nin  Hatırlattığı  Hak:  Barışçıl  Toplantı http://bianet.org/bianet/bianet/148157-gezi-nin-hatirlattigi-hak-bariscil-toplanti  44  Toplantı Ve Gösteri Yürüyüşleri Kanunu nun Uygulanmasına Dair Yönetmelik, Resmi Gazete Tarihi: 08.08.1985 Resmi Gazete Sayısı: 18836 642Ankara Üni. Hukuk Fak. Dergisi, 66 (3) 2017: 627-658                             AİHM Kararlarında Toplantı…  makul  sürenin  tanınması  gibi  bazı  prosedürlerden  sonra  gündeme gelebilecektir.  Toplantı  ve  gösteri  yürüyüşleri  mevzuatında  güvenlik güçlerinin hangi hallerde zor kullanabileceği belirtilmekle birlikte bunun teknik ve yöntemiyle ilgili herhangi bir düzenleme söz konusu değildir. Güvenlik  güçleri  karşılaştıkları  çeşitli  durumlar  karşısında  zor  kullanma yetkisine sahiptirler. Polis Vazife ve Salahiyet Kanunu nun 16. maddesi ifadesiyle  polis, görevini yaparken direnişle karşılaşması halinde, bu direnişi kırmak amacıyla ve kıracak ölçüde zor kullanmaya yetkilidir . PVSK nın  16.  maddesinin  2.  fıkrasında   Zor  kullanma  yetkisi kapsamında, direnmenin mahiyetine ve derecesine göre ve direnenleri etkisiz hale getirecek şekilde kademeli olarak artan nispette bedenî kuvvet, maddî güç ve  kanunî  şartları  gerçekleştiğinde  silah  kullanılabilir.   hükmü düzenlenmiştir. Buna göre kolluk güçlerinin toplumsal olaylara müdahalesi esnasında zor kullanmanın şartları oluştuysa sayıldığı gibi aşamalı bir yol izlenmesi  gerekecektir.  Ayrıca  maddenin  devam  eden  fıkralarında,  bu yetkinin  kullanılması  durumunda  direnmeyi  etkisiz  kılmak  amacıyla kullanacak araç ve gereç ile  zor un derecesinin polisçe takdir edileceği belirtilmiştir. Kanun koyucunun böylesi özel bir takdir yetkisinin kolluğa tanınmasındaki beklentisinin önemli bir düzeyde olduğu çıkarımını yapmak mümkündür.  Toplumsal  olaylarda  müdahale  gerektiren  durumlarda  toplu kuvvet kullanmayı gerektirecek zamanlarda ise zor kullanmanın derecesi ile kullanılacak araç ve gereçler müdahale eden kuvvetin amiri tarafından tayin ve tespit edilir denmiştir. Bu maddeye dayanarak toplu kuvvet kullanmaya yönelik müdahale emri almış bir polisin, eylemin kötü muamele veya işkence gibi suçları oluşturma ihtimaline binaen, 1982 Anayasası nın 137/2 ve buna paralel 5237 sayılı Türk Ceza Kanunu nun 24/3 hükümleri gereği konusu suç teşkil eden emri yerine getirmemesi gerekecektir. Aksi halde emri veren amirin ve zor kullanan polisin sorumluluktan kurtulamayacağı açıktır.  Toplumsal olaylara zor kullanmak suretiyle müdahale edilmesi yetkisi, birey ile devletin karşı karşıya geldiği hassas anlardan biridir. Tam da bu noktada  özgürlük  ve  güvenlik  arasındaki  dengenin  çok  iyi  saptanması gerekmektedir.  Kolluk  güçleri  devletin  pozitif  yükümlülüğü  konusunda değindiğimiz üzere hakkı barışçıl olarak kullanan kişileri,  hasım dinleyici  konumunda bulunan kişilerin eylemlerinden izole etmek yükümü altındadır. Ancak tüm çabalara rağmen toplantı ve gösterilere sızmış bulunan kimseler dolayısıyla kötü niyet, şiddet eğilimi, provokasyon ya da vandallık içeren                                                  45  İşgören, s. 135 46  Güran S., İfade Hürriyeti Üzerinde İdarenin Yetkileri, İstanbul Üniversitesi Yay., İstanbul 1969, s. 314 643H. Gökçe Zabunoğlu                                              Ankara Üni. Hukuk Fak. Dergisi, 66 (3) 2017: 627-658    eylemlere  mani  olunması  kaçınılmaz  duruma  geldiyse  bu  noktada  zor kullanarak  dağıtma  yetkisine  başvurulmalıdır.  AİHMnin  Cissé/Fransa kararında  iki  ay  boyunca  barışçıl  bir  şekilde  sürdürülen  bu  işgalin  zor kullanılarak durdurulması, kilisede sağlık koşullarının risk içerecek düzeyde bozulduğu ve açlık grevinde olanların durumlarının kötüleşmeleri nedeniyle haklı görülebilir demektedir. Zor kullanma yetkisinin geniş takdir yetkisi ve inisiyatif içermesinden dolayı  uygulamadan  dolayı  birçok  sorun  ortaya  çıkması  kaçınılmazdır. Toplumsal  olaylar  sırasında  toplantı  ve  gösteri  özgürlüğünün  sınırları aşıldığında kolluğun zor kullanma yetkisi gündeme gelebilecek ve orantısız güç  kullanımı  dolayısıyla  başka  bir  ihlal  türü  de  ortaya  çıkabilecektir. Güvenlik güçlerinin orantısız güç kullandığı iddiası sıklıkla, yakalama ile toplantı ve gösterilerin dağıtılması sırasında gündeme gelmektedir. Yüzeysel bir yorumla bu tür müdahalelerin insan hakları hukukunda, işkence dışındaki kötü muameleler kapsamında değerlendirildiği yorumu yapılabilir. Tam da bu esnada konuyla ilgili Strazburg içtihatlarına değinmek faydalı olacaktır. 2.2. AİHM in Yaklaşımı AİHM, kolluğun orantısız güç kullandığı iddia edilen birçok davada Sözleşme nin işkence, insanlık dışı ve onur kırıcı muameleyi yasaklayan 3. maddesinin  ihlâl  edildiği  sonucuna  ulaşmıştır.  Mahkemeye  göre,  Özgürlüğünden  mahrum  edilen  bir  kişiye  ilişkin  olarak,  kişinin  kendi davranışı nedeniyle kesin bir zorunluluk olarak başvurulan dışındaki her türlü fiziksel güç kullanımı insan onurunu zedeler ve kural olarak 3. maddede korunan hakkın ihlâline sebep olur. 47 Polisin, yasadışı gösteri yapanları dağıtmak için aşırı güç kullandığı ve başvurucunun bir parmağının kırıldığı, vücudunun çeşitli yerlerinde ekimoz ve  ezilmelerin  oluştuğu  Güler/Türkiye  kararında  Mahkeme,  yasadışı  bir toplantıyı dağıtmanın bu derece yoğun ve şiddetli bir güç kullanımını mazur gösteremeyeceğini  saptamıştır.  Barışçıl  toplanmadan  bahsederken değindiğimiz gibi, bir eylemin yasadışı olması ona mutlaka şiddetle cevap verileceği  anlamına  da  gelmez.  Samüt  Karabulut/Türkiye  davasında, başvurucu  2911  sayılı  Kanun  uyarınca  önceden  bildirimde  bulunmadan yürüyüş  yapan  bir  grup  içerisinde  yer  almıştır.  Grup  polisin  uyarıları sonrasında dağılmış ancak başvurucu ve bir başka gösterici slogan atmaya devam etmiştir. Ancak başvurucunun şiddete başvurduğunu veya fiziksel direnç gösterdiğini ortaya koyan bir delil bulunmamaktadır. AİHM bu şartlar                                                  47  Altıparmak K.,  İşkenceyi Nasıl Bilirsiniz? Türkiye de Orantısız Güç Kullanma Sorunu , Toplum ve Bilim, sayı:115, Birikim Yayınları, İstanbul 2009, s. 138 vd. 48  Güler/Türkiye, para.46. 644Ankara Üni. Hukuk Fak. Dergisi, 66 (3) 2017: 627-658                             AİHM Kararlarında Toplantı…  altında başvurucunun başında yaralanmaya neden olan müdahalenin orantısız olduğuna karar vermiştir. Diğer bir deyişle, kanunsuz olsa bile barışçıl olan bir  toplantıya  fiziksel  müdahalenin  Sözleşme nin  3.  maddesini  ihlâl edebileceği ihtimalinden söz edilebilecektir. Gerçekten de şiddet içermeyen toplumsal  olaylara  karşı  yapılacak  kolluk  müdahaleleri  insan  hakları hukukunca pek de kolay tolere edilemeyecektir. Bu  bağlamda,  Strazburg un  toplanma  özgürlüğünün  sınırlandırılması eylemlerini AİHS 3. madde bakımından ihlal ettiği görüşünde olduğu bazı kararlarından bahsetmeden önce genel olarak  işkence ve kötü muamele  kavramlarına değinmek yerinde olacaktır. Çalışmamızda işkence ve kötü muameleye ilişkin her unsurun tek tek incelenmesi yerine özellikle kolluk görevlilerinin  zor  kullanma  yetkilerinin  kullanılmasında  ortaya  çıkması muhtemel hak ihlalleri yönünden bize yardımcı olacak yönlerine değinmeye çalışacağız. 3. YETKİSİZ MÜDAHALE: İŞKENCE VE KÖTÜ MUAMELE YASAĞI 3.1. İşkence, İnsanlık Dışı veya Aşağılayıcı Muamele ve Ceza 3.1.1. Uluslararası Düzenlemeler Evrensel bir suç olarak kabul edilen işkenceyle ilgili uluslararası ve ulusal hukuktaki tanımlamaların birbiriyle büyük bir farklılık oluşturmadığını belirtmek gerekmektedir. İşkence tanımına yer veren temel uluslar arası belgelerin başında 10 Aralık 1984 tarihli İşkence ve Diğer Zalimane, İnsanlık Dışı  veya  Aşağılayıcı  Muamele  ve  Cezalara  Karşı  Birleşmiş  Milletler Sözleşmesi (İKS) gelmektedir. İKS  nin 1. maddesi işkenceyi:  1.Bu  Sözleşmenin  amaçları  bakımından   işkence   terimi,  bir kimseye kendisinden ya da üçüncü bir kişiden bir bilgi ya da itiraf sağlamak,  kendisinin  ya  da  üçüncü  bir  kişinin  işlediği  ya  da işlediğinden  kuşku  duyulan  bir  eylemden  ötürü  onu cezalandırmak,kendisine ya da üçüncü bir kişiye gözdağı vermek ya da onları zorlamak amacıyla ya da herhangi bir ayrımcılığa dayalı bir nedenle bir resmi görevli ya da resmi sıfatla davranan bir başkası tarafından ya da onun kışkırtması ya da oluru ya da izniyle bilerek maddi ya da manevi ağır acı vermek ya da eziyette bulunmaktır.                                                  49  Samüt Karabulut/Türkiye, para. 43-44 50  Pàkozdy C.,  The power of state versus freedom of assembly in the light of the case-law of the European Court of Human Rights and the Hungarian jurisprudence , Miskolc Journal of International Law VOLUME 4. (2007) No. 2. s. 46. 51  Türkçe çevirisi için bkz., Çeçen A., İnsan Hakları Rehberi, Bilim Yayıncılık, Ankara, 1999, s.195-208 645H. Gökçe Zabunoğlu                                              Ankara Üni. Hukuk Fak. Dergisi, 66 (3) 2017: 627-658    Niteliği gereği ya da salt yasal yaptırımlardan doğan acı ya da eziyet işkence sayılmaz. 2. Bu madde, daha kapsamlı bir uygulamayı içeren ya da içerebilecek olan uluslar arası bir belge ya da ulusal düzenlemeyi zedelemez.  şeklinde tanımlamaktadır.  İKS den daha önce, 9 Aralık 1975 tarihli Herkesin İşkenceye ve Diğer Zalimane  İnsanlık  Dışı  veya  Aşağılayıcı  Muamele  veya  Cezaya  Karşı Korunmasına Dair Bildirge (İKB) de yapıldığını görmekteyiz. İKB nin 1. maddesinin 2. fıkrasında işkencenin bu tür muamele ya da cezaların ağır ve kasıtlı işlenen bir türü olduğu belirtilmektedir. İşkence ve kötü muameleye ilişkin  hemen  hemen  benzer  tanımlar  içeren  uluslararası  düzenlemelerin bulunduğu başlıca diğer belgeler ise Amerikalılararası İşkenceyi Önleme ve Cezalandırma Sözleşmesi, 17 Temmuz 1998 tarihli Roma Uluslararası Ceza Mahkemesi  Statüsü,  İstanbul  Protokolü  olarak  bilinen  İşkence  ve  Diğer Zalimane, İnsanlık Dışı, Aşağılayıcı Muamele veya Cezaların Etkili Biçimde Soruşturulması  ve  Belgelendirilmesi  İçin  Kılavuz dur.  İşkence  yasağı, çalışmada esas alacağımız temel belgelerden biri olan AİHS in 3. maddesinde  Hiç kimse işkenceye veya insanlık dışı ya da aşağılayıcı muamele veya cezaya tabi tutulamaz  şeklinde düzenlenmiştir.  Adı geçen düzenlemelerin neredeyse hiçbirinde  kötü muamele  diye isimlendirdiğimiz  zalimane, insanlık dışı ya da aşağılayıcı muamele ya da ceza  eylemleri ayrı ayrı tanımlanmamıştır. Bununla birlikte işkence ile diğer kötü muamele türleri arasındaki ayrımın da kesin çizgilerini tespit etmek genellikle  zordur.  Bunun  saptanabilmesi  için  işkence  ve  kötü  muamele arasındaki  çeşitli  yapısal  ilişkilerden  birinin  benimsenmesi  gerektiği söylenebilir. Bunlardan birincisi acı ve ızdırabın yoğunluğuna bağlı ilişkidir. Buna göre, bir davranış kademeli olarak aşağılayıcı, insanlık dışı veya işkence olabilir. Bu yaklaşımın ağırlık noktası acı ve ızdırabın yoğunluğudur. Bu yüzden burada işkencenin diğer kötü muamelelerle arasındaki ilişki dikey bir ilişkidir. İkincisi, işkencenin diğer kötü muamele türlerinden başka unsurlar nedeniyle  ayrılmasıdır.  Bu  yaklaşım,  işkenceyi  diğer  kötü  muamele türlerinden araç olduğu mekanizmanın niteliğiyle ayırmaktadır. Buna göre, bir yaşlının bir huzurevinde çektiği acı ve ızdırap ne kadar yüksek olursa olsun verilen acı ve ızdırap, hukuk metninde sayılan özel amaçlardan biri nedeniyle yapılmamışsa, bu kişinin işkence gördüğü söylenemez. Çünkü her iki davranış birbirinden ayrı kategorilerdir ve bu farklılığı belirleyen ölçüt acı ve ızdırabın                                                  52  Türkçe çevirisi için bkz., Gemalmaz M. S., İşkence Yasağına İlişkin Ulusalüstü Belgeler, İstanbul Barosu Yayını, İstanbul 2002, s. 28-30 53  Altıparmak,  İşkenceyi Nasıl Bilirsiniz? , s. 138 vd. 646Ankara Üni. Hukuk Fak. Dergisi, 66 (3) 2017: 627-658                             AİHM Kararlarında Toplantı…  ağırlığı değildir. Üçüncü ölçüt ise, diğer iki ölçütün birlikte dikkate alındığı karma  durumdur.  Buna  göre,  bir  davranışın  işkence  olarak  nitelenip nitelenemeyeceğini saptamak için önce yatay ilişki ölçütü uygulanacak, eğer amacı açısından işkence olması mümkün olmayan bir muamele söz konusu ise  bunun  zalimane,  insanlık  dışı  veya  aşağılayıcı  muamele  olduğu saptanacaktır.  Eğer  diğer  unsurlar  açısından  işkence  olarak  tanımlanma potansiyeli taşıyorsa bu kez dikey ölçüte göre muamelenin işkence sayılacak derecede yoğun olup olmadığına bakılacaktır. Bu üçüncü yaklaşım, işkence dışı kötü muamele türlerini işkence olarak nitelenebilir ve işkence olarak nitelenemez olarak ikiye ayırmayı gerektirecektir. 3.1.2. AİHM Uygulaması AİHM in  de  işkence  kötü  muamele  arasındaki  ayrımı  İKB nin  1. maddesinin  ikinci  fıkrasındaki  anlayışı  benimseyerek  yaptığı  kararları mevcuttur.  Bunun  yanında  birçok  kararında  bu  ayrımın  zor  olduğunu belirterek  farklı  davalarda  uygulanan  muamelenin  mahiyetine,  amacına, şiddet derecesine, olayın özelliğine ve mağdurun kişiliğine göre farklı kararlar vermekte  olduğu  görülmektedir.  Örneğin  Selmouni/Fransa  kararında, geçmişte  işkence  olarak  kabul  edilmeyip  insanlık  dışı  veya  aşağılayıcı muamele olarak nitelendirilen bazı eylemler AİHM e göre gelecekte farklı tanımlanabilecek, işkence olarak değerlendirilebilecektir. Strazburg a göre kişi hak ve özgürlüklerinin korunmasında benimsenmesi gereken standartların oldukça yüksek olması gerekir ve demokratik toplumun temel değerlerinin çiğnenmesi  karşısında  oldukça  sağlam  bir  tavır  sergilenmelidir.  Yine İrlanda/Birleşik Krallık kararında da kötü muamelenin 3. madde kapsamına girebilmesi için asgari düzeyin değerlendirilmesinin olayın niteliğine göre değişeceği belirtilmiştir. Bu asgari düzeyin, olayın bütün şartlarına bağlı olduğu  vurgusu  yapılarak,  kötü  muamelenin  işkence,  insanlık  dışı  veya aşağılayıcı muamele kapsamına girebilmesi için asgari bir yoğunlukta olması gerektiğini  ve  bu  asgari  düzeyin  birçok  şarta  göre  değiştiğini  ifade edilmektedir. İşkence ve kötü muamele eylemlerinin açık bir tanımının bulunmaması ve aralarındaki ayrımın kolay bir biçimde yapılamamasının devletin  ihlallerin  önüne  geçebilmek  için  her  iki  yasak  bakımından  da göstermesi zorunlu olan hassasiyeti değiştirmemektedir. Aksine böyle bir tanım boşluğunun bulunmasının daraltıcı yorumlar yapılarak uygulamada sorunlar yaşanmasının önüne geçeceği düşüncesi de ileri sürülebilecektir.                                                  54  Dikme/Türkiye kararı, para. 93 55  Gemalmaz M. S., Ulusalüstü İnsan Hakları Hukuku Işığında Avrupa İnsan Hakları Sözleşmesi (Madde 3/İşkence Yasağı) Analizi, Ankara Barosu Yayınları, Ankara 2006, s. 446 56  Benzer kararlar için bkz., Veznedaroğlu/Türkiye, Taştan/Türkiye, Uyan/Türkiye, Price/Birleşik Krallık kararları. 57  Doğan İ., Kaya M., İstanbul Protokolü ve İşkencenin Önlenmesi, Adalet Yayınları, Ankara 2011, s. 9 647H. Gökçe Zabunoğlu                                              Ankara Üni. Hukuk Fak. Dergisi, 66 (3) 2017: 627-658    Her ne kadar her somut olayda işkence ve kötü muameleyi birbirinden ayırt etmek zor bile olsa yapılan tanımlardan üzerinde genel olarak uzlaşıldığı kadarıyla işkence ve kötü muamelenin unsurlarını kategorize edebiliriz. Buna göre işkencenin: (1) Fiilin objektif unsuru olan fiziksel ve ruhsal ağır acı ve ızdırapların uygulanması, (2) Fiilin sübjektif unsuru olan kasıt ve belirli bir niyetin olması (3) failin devlet gücüne dayanması şeklinde üç temel unsuru olduğu söylenebilir. Bununla birlikte en azından işkenceye göre acı ve ızdırap oranının daha az olduğu söylenebilecek kötü muamelelerin unsurları ise: (1) Kasti  olarak  önemli  ölçüde  zihinsel  ve  fiziki  acı  ya  da  ızdıraba  maruz bırakmak,  (2)  Bunun  kamu  görevlilerinin  rızası  veya  muvafakati  ile yapılması, (3) Sınıflandırılmamış ya da sınıflandırılması bir çırpıda mümkün olmayan fiiller şeklinde sıralanabilir. Strazburg un oturmuş içtihatlarından anlaşılacağı üzere AİHS 3. madde korumasından yararlanabilmek için davaya konu davranışın en az belli bir düzey ve ağırlıkta olması gerekmekte olduğunu ifade etmekte fayda bulunmaktadır. Bu  asgari eşik  işkence  ve kötü muamelenin ilk unsuru olan acı ve ızdırabın yoğunluğunda belirleyicilerden birisi olarak göz önünde bulundurulur. Hem işkence hem de kötü muamelede aranan  kasıt  unsuru  işkence  ve  kötü  muamelenin  aynı  zamanda  amaç unsurudur. İşkencenin amaç unsurunu genelde ceza soruşturmasıyla ilgili konular  oluşturmaktadır.  Oysa  işkencenin,  iktidarların  kendine  muhalif olanları sindirmenin ve cezalandırmanın bir aracı olarak kullandığı olaylarda gerçek amacın sadece bir ceza muhakemesi aracı olmadığı da bilinmektedir. Buradan  hareketle  belli  bir  siyasi  görüşü,  etnik  veya  dinsel  grubu cezalandırmak amacıyla polisin toplumsal olaylara müdahalesinde aşırı güç kullanması, amaç unsurunun gerçekleştiği öne sürülebilir. Bunun yanında belirtmek gerekmektedir ki, hukuka uygun yaptırımların uygulanmasından doğan, bu yaptırımların doğasında var olan veya geçici biçimde oluşan acı ve ızdırap işkenceyi oluşturmayacaktır. Söz gelimi, Türkiye  uygulamasında  barışçıl  olma  niteliğini  tamamen  kaybetmiş  bir toplantı veya gösteriye kolluğun PVSK gereği orantılı ve ölçülü bir şekilde zor kullanması durumunda böyle bir tartışma söz konusu olamayacaktır. Ancak zor kullanma yetkisinin bulunmadığı veya hukuka aykırı yaptırımların uygulandığı durumlarda aynı şeyi söylemek mümkün değildir. Bu şekilde yetkisiz zor kullanma durumlarında neredeyse evrensel olarak kabul görmüş olan mutlak işkence yasağı devreye girecektir.                                                  58  Doğan/Kaya s. 10 59  Önok R. M., Uluslararası Boyutuyla İşkence Suçu, Seçkin Yayınları, Ankara 2006, s. 175 60  Burgers J. H., Danelius H., ‘tan aktaran Altıparmak,  İşkenceyi Nasıl Bilirdiniz? , s. 138 vd. 61  Altıparmak, Toplum ve Bilim, sayı:115, Birikim Yayınları, İstanbul 2009, s. 138 vd. 62  Nevruz Koç/Türkiye, para. 44, Soner ve Diğerleri/Türkiye, para. 40, Güler/Türkiye, para. 41 648Ankara Üni. Hukuk Fak. Dergisi, 66 (3) 2017: 627-658                             AİHM Kararlarında Toplantı…  Çalışmamızın  başında  toplantı  ve  gösteri  yürüyüşlerinin  provoke edilmeye  müsait  ortamlardan  biri  olduğuna  ve  kolluğun  görevlerinden birisinin de barışçıl toplanmalarda şiddet eğilimli olan kimselere yönelik tedbirler  alınması  gerektiği  konusuna  değinmiştik.  Bu  şekilde  gösteri ortamlarına  sızan  kişilerden  gerçek  hak  sahiplerini  korumak  da  devletin yükümlülüğüdür.  Bu  şekilde  davranan  kışkırtıcı  ya  da  şiddet  eğilimli eylemcilerin  tamamen  kontrol  altına  alındıktan  sonra  örneğin  dövülmesi şüphesiz yetki dışında kalacaktır. Dolayısıyla işlediği fiil ne olursa olsun kontrol  altına  alınmış  bir  kişi  üzerinde  uygulanan  şiddetin  orantısından bahsetmek  mümkün  değildir.  Tam  tersi  bir  bakış  açısıyla  zor  kullanma yetkisinin söz konusu hallerde müdahalenin orantılı mı orantısız mı yapıldığı değerlendirilebilecektir. Yetkide sınırın aşılması halinde ise kötü muamele ortaya çıkacaktır. Oysa bu yetkinin hiç bulunmadığı anlarda yapılan müdahale diğer  bazı  şartların  oluşması  durumunda  işkence  oluşturabilecektir.  Bu düşüncede ana dayanak noktası mutlak yasağın tanındığı bir eylem açısından orantılılık  değerlendirmesinin  söz  konusu  olamayacağı  durumudur.  Bu düşünceye göre tamamen barışçıl bir toplanmada yetkisiz bir müdahalede zor kullanmaya  başvurulduğunda  daha  az  acı  vermeyi  meşru  bir  sebeple açıklamak  mümkün  olmayacaktır.  Dolayısıyla  profesyonel  olarak  eğitim almış olmakla birlikte organize güç kullanabilme araç ve gereçlerine sahip güvenlik  güçlerinin  karşısında,  genel  olarak  barışçıl  olma  özelliğini yitirmemiş bir toplanma ve gösteri eyleminde, bireylerin tamamen kontrol altında olduğunu söylemek kanımızca hatalı görünmemektedir. Böyle bir andan  itibaren  yapılacak  yetkisiz  müdahalelerde  acı  ve  ızdırabın yoğunluğundan artık bahsedilemeyecektir. Zira böyle bir durum uygulanacak şiddetin meşruluğunu baştan kabul etmek olacaktır. Ayrıca,  hem  ulusal  mevzuatın  (TCK  94.  madde),  hem  de  İKS  ve Uluslararası Ceza Mahkemesi nin işkence tanımına göre işkence suçunun işlenmesi için bir resmi mekânda ya da özgürlüğün resmi şekilde kısıtlanmış olması şartı aranmamaktadır. Önemli olan, alıkoyan kişinin alıkonan üzerinde fiziki bir hâkimiyet kurmuş olmasıdır. Bu şartın, kolluk görevlilerinin kişinin karşı  koymasının  polisin  sayı  ve  gücüne  bağlı  olarak  bir  anlam  ifade etmeyeceği durumlarda açıkça gerçekleşebileceği ileri sürülebilecektir.                                                   63  Altıparmak,  İşkenceyi Nasıl Bilirdiniz? ,, s. 138 vd. 64  Kurşun G.,  101 Soruda Uluslararası Ceza Mahkemesi, İnsan Hakları Gündemi Derneği, Ankara 2011, s. 27 65  Altıparmak,  İşkenceyi Nasıl Bilirdiniz? , s. 138 vd. 649H. Gökçe Zabunoğlu                                              Ankara Üni. Hukuk Fak. Dergisi, 66 (3) 2017: 627-658    3.2. Bir  Zor  Kullanma  Yöntemi  Olarak  ‘Biber  Gazı   Kullanımı AİHS 3. Madde İhlali Mi? İç  hukukta  Kanun  tarafından  öngörülen  aşamalı  müdahalede  maddi gücün yöntemine ilişkin PVSK nın 16. maddesinin 3. fıkrasının (b) bendi düzenlemesinde şöyle denmiştir:  Maddî güç; polisin direnen kişilere karşı veya eşya üzerinde bedenî kuvvetin dışında kullandığı kelepçe, cop, basınçlı su, göz yaşartıcı gazlar veya tozlar, fizikî engeller, polis köpekleri ve atları ile sair hizmet araçlarını, ifade eder.   Polisin zor kullanma teknikleri her zaman tartışmalara neden olmuştur. Bunlardan  biber gazı  olarak bilinen göz yaşartıcı gazlar uygulamada yoğun olarak kullanılmaktadır. Biber gazının kullanılma yöntemine ilişkin yasal dayanaklara, içerdiği kimyasallara ya da sağlık üzerindeki etkileri ayrı bir çalışmayı gerektirdiğinden, AİHM in bu tekniğe, ele almaya çalıştığımız işkence  ve  kötü  muamele  yasağı  bakımından,  nasıl  yaklaştığına  kısaca değinmenin faydalı olacağı kanısındayız.  Oya Ataman/Türkiye kararında 22.04.2000 tarihinde F tipi hapishaneleri protesto etmek üzere toplanan başvurucunun da içinde bulunduğu grup biber gazı kullanılmak suretiyle dağıtılmış ve başvurucu da dâhil olmak üzere 39 gösterici göz altına alınmıştır. Başvurucu gösteri yürüyüşünün dağıtılmasında kullanılan biber gazının göz yaşarması ve nefes alıp vermede zorlanma gibi fiziksel rahatsızlıklara yol açmasından dolayı AİHS in 3.maddesinin ihlal edilmiş olduğunu ileri sürmüştür. Strazburg öncelikle biber gazının Avrupa Konseyi  üyesi  bazı  devletlerde  gösterileri  denetim  altında  tutmada  ve denetimden  çıkmaları  halinde  dağıtılmalarında  kullanıldığını  belirtmiştir. Bunun yanı sıra biber gazının Kimyasal Silahlar Sözleşmesi nin Ek inde sayılan  zehirli  kimyasallar  içinde  bulunmadığını  kabul  etmekle  birlikte, kullanılmasının solunum sorunları, bulantı, kusma, göğüs ağrısı, gözlerde ve deride rahatsızlıklara yol açabileceğine işaret etmiştir. Ancak başvurucunun söz konusu gaza maruz kalmasından dolayı ortaya çıkan rahatsızlıklarına ilişkin herhangi bir tıbbi rapor sunmamış olmasından dolayı Mahkeme, 3. maddeye aykırı muamele iddiasını destekleyen delil bulunmadığını ve buna dayanarak da ihlalin bulunmadığına hükmetmiştir.  Daha önce barışçıl toplanmalar (11. madde) bakımından ihlal tespit edilen  kararda  bu  defa  gösteri  yürüyüşlerinin  dağıtılmasında  biber  gazı kullanılmasının işkence ve kötü muamele yasağının ihlali olabileceğinin ilke olarak  kabul  edilmiş  olduğu  tespitini  yapmak  mümkün  görünmektedir.                                                  66   Biber Gazı nın insan sağlığı üzerindeki etkilerine ilişkin bkz., Osmanoğlu K.,  Biber Gazının İnsan Sağlığı Üzerindeki Etkileri ve Hukuki Statüsü , Selçuk Üniversitesi Hukuk Fakültesi Dergisi, Cilt 19, Sayı 1, Yıl: 2011, s. 65-91. 650Ankara Üni. Hukuk Fak. Dergisi, 66 (3) 2017: 627-658                             AİHM Kararlarında Toplantı…  Verilen  kararda  kişinin  katılmış  olduğu  gösteri  yürüyüşünün  biber  gazı kullanılması  suretiyle  dağıtılması  durumunda  3.  maddenin  korumasından yararlanabileceği sonucu açıkça çıkarılabilecektir. Çünkü Strazburg, ihlal tespitinde  bulunulmamasının  gerekçesi  olarak  ispat  konusunu  işaret etmiştir. Mahkemenin başvurucuya biber gazıyla müdahalede bulunulmuş olmasının  işkence  ve  kötü  muamele  yasağı  çerçevesinde  bir  etki oluşturduğunu ispat edecek delilleri ortaya koyamadığı değerlendirmesinin zıt yorumuyla  bunun  ispatı  halinde  biber  gazı  tekniğinin  işkence  ve  kötü muamele  yasağını  ihlal  edebilecek  nitelikte  olabileceği  sonucu çıkarılabilecektir. Ali  Güneş/Türkiye  kararı nda  ise,  başvurucu  28.06.2004  tarihinde İstanbul da gerçekleşen bir NATO toplantısı protestosuna katılmış ve söz konusu protesto eylemi sırasında gözaltına alınmıştır. Başvurucu iki polis memuru tarafından kollarından tutulurken bu memurlardan biri tarafından, yakın mesafeden burnuna ve ağzına sprey sıkılma anını görüntüleyen bir fotoğraf ulusal bir gazetede yayınlanmıştır. Başvurucunun iddialarına göre kendisiyle birlikte diğer göstericiler de biber gazının yanı sıra fiziksel şiddete maruz kalmışlardır. Başvurucu söz konusu olgular çerçevesinde AİHS in 3. maddesince koruma altına alınmış olan işkence ve kötü muamele yasağının ihlal edildiğini ileri sürmüştür. Başvurucunun söz konusu iddiaları gazete fotoğrafının yanı sıra hekim raporlarına da yansımıştır. Gözaltı prosedürü gereği yerine getirilen tıbbi muayenelerle de tespit edilmiştir. Başvurucu maruz kaldığını ileri sürdüğü muameleye karşı Cumhuriyet Başsavcılığı na suç  duyurusunda  bulunmuş  ancak  takipsizlik  kararı  verilmiş  olduğunu öğrenmiştir. AİHM ilk olarak başvurucunun kötü muamele iddialarının polis memurları tarafından gerçekleştirilen biber gazı sıkılması ve fiziksel şiddet uygulanması şeklinde iki ayrı değerlendirmeye tabi tutmuştur. Strazburg, biber gazı kullanılmasına ilişkin olarak Avrupa Konseyi bünyesinde faaliyet gösteren İşkence ve Kötü Muameleyi Önleme Komitesi (CPT) standartlarına göndermede bulunmuş ve  kolluk kuvvetleri tarafından kontrol altına alınmış olan  bireye  karşı  bu  tür  gazların  kullanılmasının  hiçbir  haklı  nedeni olamayacağını  ifade etmiştir. AİHM bu kararında özet olarak yüze karşı hukuki dayanağı olmayan gaz sıkma  eyleminin,  bu  gazın  sağlık  üzerinde  ortaya  çıkardığı  etkiler  ve potansiyel sağlık risklerini dikkate alarak, başvurucuda yoğun fiziksel ve ruhsal acıya yol açtığı ve başvurucuyu küçük düşürecek ve alçaltacak korku, elem ve aşağılanma duygularına neden olduğuna karar vermiştir. Dolayısıyla                                                  67  Gemalmaz, İşkence Yasağı, s. 337-372. 68  Ali GÜNEŞ/Türkiye kararı 69  Ali GÜNEŞ/Türkiye kararı, para. 41. 651H. Gökçe Zabunoğlu                                              Ankara Üni. Hukuk Fak. Dergisi, 66 (3) 2017: 627-658    da  başvurucuya  gaz  sıkılmasının  3.  madde  anlamında  insanlık  dışı  ve aşağılayıcı muamele oluşturduğuna hükmetmiştir. AİHM in konuyla ilgili esas aldığı genel standart  bir cezanın veya muamelenin  insanlık dışı  veya  aşağılayıcı   sayılabilmesi  için,  içerdiği  acı  veya  aşağılanmanın  her halükarda  meşru  bir  cezanın  kaçınılmaz  olarak  doğurduğu  acı  veya aşağılanmanın ötesine geçmesi gerekir 71 görüşündedir. AİHM tarafından konuyla ilgili verilen son karar olan Abdullah YAŞA ve Diğerleri/Türkiye kararı, 14 PKK üyesinin meydana gelen bir silahlı çatışma sonucu ölümü üzerine Diyarbakır da gerçekleşen ve barışçıl nitelikte olmayan toplumsal  eylemlerde  biber  gazı  kapsülünün  kollukça  ateşlenerek  13 yaşındaki  başvurucunun  yüzünde  yaralanmaya  sebep  olmasına  ilişkindir. Karar,  Türkiye de  biber  gazı  tekniğinin  nasıl  kullanıldığına  ilişkin  ciddi tespitler yapmış ve nasıl kullanılması gerektiğine ilişkin ise ilkeler kabul etmiştir.  Mahkeme  kararında  ulusal  mevzuatta  gösteriler  esnasında  göz yaşartıcı bomba kullanımını düzenleyen spesifik hükümler bulunmadığı gibi kullanım  sekline  ilişkin  herhangi  bir  talimatın  da  yer  almadığını gözlemlemektedir. 28 ve 31 Mart 2006 tarihlerinde Diyarbakır da meydana gelen olaylar esnasında iki kişinin göz yaşartıcı bomba atılması sonucu ölümü ve başvuranın da bu nedenle yaralanması olguları dikkate alındığında, polis memurlarının büyük bir özgürlükle hareket ettikleri ve düşüncesizce inisiyatif aldıkları sonucunun çıkarılabileceği düşünülmektedir. Müdahalede bulunan polis memurlarının eğitim alıp, uygun talimatlarla yönlendirilmiş olmaları durumunda, muhtemelen böyle bir olayın gerçekleşmeyeceği değerlendirmesi yapılarak 3. madde dolayısıyla ihlal kararı verilmiştir. Görüldüğü gibi esas sorun polisin toplumsal olaylara müdahalesinde takındığı tavır olarak belirmektedir. Son zamanlarda uluslararası düzeyde biber gazının kimyasal silah olarak kabul edilip edilmemesi tartışmalarını bir tarafa bırakırsak kolluk görevlilerinin toplanma özgürlüğünün güvenli bir şekilde  temin  etmenin  ötesinde  karışıklık  yaratanları  ya  da  katılanları cezalandırıcı bir amaç güttüğü görülmektedir. Polisin zaman zaman yetkisiz veya orantısız güç kullanmasında ısrarcı tavrı işkence ve kötü muamele yasağının sistematik olma unsurunu yerine getirebileceği ihtimalini de göz ardı etmemek gerekir. Kaldı ki diğer yönden bu aşırılık toplantı ve gösterilerde polisin  olayların  herhangi  bir  tarafı  olduğu  sanısını  arttırabilecek  ve vatandaşın kendi güvenlik güçlerine güvenmediği bir ortam yaratabilecektir.                                                  70  Ali GÜNEŞ/Türkiye kararı, para. 43. 71  Gemalmaz, İşkence Yasağı, s. 213., ayrıca bkz.,Soering/Birleşik Krallık, para. 100,  72  Abdullah YAŞA ve Diğerleri/Türkiye kararı  73  Abdullah YAŞA ve Diğerleri/Türkiye kararı, para. 49, 50, 51. 652Ankara Üni. Hukuk Fak. Dergisi, 66 (3) 2017: 627-658                             AİHM Kararlarında Toplantı…  3.3. Usulî İhlal Yine Ali GÜNEŞ/Türkiye kararında AİHM, başvuranın iddialarına ilişkin etkili bir soruşturma yürütülmemesinin de 3. maddeyi  usuli  olarak ihlal ettiği değerlendirmesini yapmıştır. Devletin işkence ve kötü muameleyi soruşturma  yükümlülüğünün  yerine  getirilmemesi  durumu  Türkiye  için alışılageldik  bir  tablodur.  Bu  sorunların  ışığında  cezasızlık,  yetersiz  bir mevzuat kadar, mevzuatla sık sık çelişen uygulamalar aracılığıyla da sistemin bütün unsurlarına nüfuz eden, yerleşik bir zihniyetin ürünü olarak ön plana çıkmaktadır. Devletin yüksek ve kutsal çıkarlarının her koşulda korunması esasına dayanan bu anlayış Strazburg un ihlal kararlarından da önce toplumda açık bir vicdani rahatsızlık yaratmaktadır. Ancak bu genel rahatsızlığa rağmen devletin soruşturma izni vermeye yetkili amirinden soruşturmayı yürütecek savcılara ve hatta kovuşturmayı yapan hâkimlere kadar bu kronik bilinçli ihmali tutum ısrarla sürdürülmektedir. 3.4.  Zor Kullanma Yetkisine İlişkin Sınırın Aşılması Suçu  Peçesi Ulusal hukukta dikkat çeken bir diğer husus işkence suçunu oluşturan davranışlarla kasten yaralama ya da zor kullanmada sınırın aşılması suçunu oluşturan davranışlar arasında kesin bir fark olmaması durumudur. 5237 sayılı Türk Ceza Kanunu nun 256. maddesinde düzenlenmiş olan  Zor Kullanma Yetkisine  İlişkin  Sınırın  Aşılması   suçuna  vücut  verecek  kimi  fiiller, işkencenin önlenmesine dair sözleşmelerde geçen zalimane ve insanlık dışı davranışlar  olabilecektir.  Değinmeye  çalıştığımız  Strazburg  kararlarından ortaya çıkan ilkelerden hareket edecek olursak zor kullanmada sınırın aşılması suçunun işkence suçunu oluşturmasının mümkün olduğu söylenebilecektir. Ancak kanun koyucunun ayrı bir suç tipi öngörerek işkence ve kötü muamele oluşturabilecek kadar ağır olmayan eylemleri bu suç kapsamında görmeye yönelik  bir  düşünce  içinde  olduğu  söylenebilir.  Toplanma  özgürlüğüne yönelik  zor  kullanmada  yetkisizlik  halinde  yapılacak  müdahalenin orantısından söz edilemeyeceğine değinmiştik. Böyle bir suç tipi işkencenin istisnasızlığına aykırı bir şekilde yetkisiz olarak daha az yoğunlukta acı ve ızdırap  verilerek  müdahale  edildiğinde  devreye  girecektir.  Aslında uluslararası eğilimin de açıkça işkence ve kötü muamele saydığı fiiller zor kullanmada sınırın aşılması suçunun varlığıyla adeta peçelenecektir. Böyle bir suç tipi daha önce bahsettiğimiz usuli ihlal sebebi olan cezasızlık sorununun devam etmesine yönelik temel dayanaklardan biri olabilecektir.                                                  74  Ali GÜNEŞ/Türkiye kararı, para. 46 75  Aynı yönde bkz., Atılgan M., Işık S., Cezasızlık Zırhını Aşmak: Türkiye de Güvenlik Güçleri ve Hak İhlalleri, Tesev Yayınları, İstanbul 2011, s.78 653H. Gökçe Zabunoğlu                                              Ankara Üni. Hukuk Fak. Dergisi, 66 (3) 2017: 627-658    SONUÇ İç  hukukta  toplantı  ve  gösteri  yürüyüşü  düzenleme  hakkı  olarak tanımladığımız toplanma ve gösteri yapma özgürlüğünü bu dar anlamından kurtarmak  gerekmektedir.  Nitekim  bu  durumun  aksi,  insanın  doğasında bulunan toplanma güdüsünün ve ifade hürriyetinin bir farklı türü olan bu insani  refleksin  sınırlandırılması  anlamına  gelebilecektir.   Düzenleme  tabiriyle  anılan  özgürlüğün  sadece  organize  bir  şekilde  planlanarak kullanılacağı  anlaşılmaktadır.  Oysa  kendiliğinden  ve  ani  gerçekleşen toplanmaların da bu özgürlük içinde anlaşılması gerekir. Bir  toplantı  veya  gösterinin  güvence  altına  alınan  özgürlüğün kapsamında  düşünülmesi  için  gerçekleştirilen  eylemin  en  azından  asli unsurları tarafından barışçıl tarzda icra edilmesi gerekmektedir. 2911 sayılı Kanun un yapıldığı dönemin korku ve paranoyalarını taşıyan ve bu uğurda güvenlik-özgürlük  ikileminden  güvenlik  safında  yer  alan  bir  anlayışı benimsemesi nedeniyle Strazburg un dayandığı felsefi zemin bakımından ciddi  oranda  çeliştiği  açıktır.  Toplanma  ve  gösteri  yapma  özgürlüğünün kimsenin  ilgisini  çekmeyen  bir  şekilde  yapılması  hakkın  amacıyla bağdaşmayacaktır.  Kötü  belediye  hizmetleri  sebebiyle  suların  kesilmesi, çarpık kentleşmeye karşı -belki de bilinçli siyasi nedenlerle- yeterli derecede önlemler  alınmadığından  sokaklara  giremeyen  itfaiye  araçları  ve  bunun sonucu olarak küçük bir kıvılcımla başlayıp tamamı yanan tarihi yapılar, yine yol,  köprü,  toplu  taşıma  gibi  kamusal  hizmetleri  yeterli  şekilde  yerine getirilmemesi dolayısıyla saatlerce akmayan trafik ve geciken ambulanslar… Bahsedilen  aksaklıkların  normal  karşılandığı  bir  toplumda  sorumluluğun büyük ölçüde amacı bireye hizmet olan devlete ait olduğu açıkken, bir arada yaşama sözleşmesi yapmış olan insanların doğasında bulunan bu özgürlüğün peşinen kamu düzenini bozduğu düşüncesinin kabulü mümkün olmamalıdır. Söz konusu özgürlüğün kimsenin keyfini kaçırmayacak bir şekilde yapılması yerine bir arada yaşamanın komplikasyonlarından biri olarak kabulü daha akılcı olacaktır. AİHM yle uyumlu olarak ifade hürriyetiyle neredeyse aynı karaktere sahip olan bu hakkın sınırlarını geniş yorumlayarak toplanmaların asli  katılımcılarının  büyük  ölçüde  ve  genel  olarak  barışçıl  niteliği kaybetmemiş olma ölçütü esas alınmalıdır. Şiddet çağrısı ve hareketleri içeren, genel olarak barışçıl tutum içermeyen toplumsal olaylarda dahi kolluk güçlerinin güç kullanmasına ilişkin, başta gereklilik  ve  orantılılık  olmak  üzere,  ulusalüstü  insan  hakları  hukuku standartlarına  uygun  davranmaları  gerekmektedir.  Geniş  çaplı  toplumsal olaylarda  toplanma  ve  gösteri  özgürlüğü  karşısında  şaşkınlık  geçiren profesyonel  (!)  devlet  yöneticilerinin  içinde  bulunduğu  telaş  ve  panikle hareket etmesi hiçbir durumda mazur görülemeyecektir. Her toplanma ve 654Ankara Üni. Hukuk Fak. Dergisi, 66 (3) 2017: 627-658                             AİHM Kararlarında Toplantı…  gösteride provokatif eylemcilerin olması durumunun eşyanın tabiatı gereği olduğu  kabulüyle  bu  unsurların  ayıklanması  görevinin  anlaşılması gerekmektedir. Bu nedenle de ideolojik duygularına yenik, taraf haline gelmiş geleneksel  kolluk  zihniyetinin  değiştirilerek  profesyonel  bir  kolluk eğitiminin ciddiye alınması gerekmektedir. Cebir kullanma tekelini elinde bulunduran devletin kolluk görevlilerinin mesleki eğitimi vatanseverlik(!) anlayışından ziyade öfke kontrolü ve soğukkanlılığın sağlanması üzerine kurulmalıdır. Bu eğitimde psikolojik ve fiziki bir donanımın yanında zor kullanma yetkisinin uygulamasına yönelik evrensel insan hakları standartları eğitiminin verilmesi uygulamada yer alan aksaklıkların çözümü noktasında büyük fayda sağlayacaktır. AİHM in  Türkiye  hakkında  verdiği  Oya  ATAMAN,  Ali  GÜNEŞ  ve Abdullah YAŞA kararlarında biber gazı kullanımının normatif ve içtihadi standartları açıkça ifade edilmiştir. İnsan haklarına yönelik daha fazla ihlal yaşanmaması için uluslararası toplumda  kimyasal silah  olma yönü tartışılan biber  gazı  uygulaması  yeniden  masaya  yatırılmalı  ve  bu  yöntemden vazgeçilemeyecekse  kullanımında  Strazburg  içtihatları  ve  diğer  evrensel standartlar benimsenmelidir. 982 Anayasası nın 90. maddesi uyarınca AİHS düzenlemeleri ve bunun açık bir yorumu niteliğinde olan AİHM kararları çağın genel beklentisine cevap vermeyen ulusal düzenlemelerden açıkça üstün kabul edilip ortaya uyuşmazlık  çıkmadan  anılan  özgürlüğün  sınırları  idarelerce  yeniden belirlenmelidir. Bu ön kabulle yasadışı olduğu nitelemesi yapılamayacak bir toplanmaya  devletin  güvenlik  güçlerince  yapılacak  yetkisiz  müdahaleler işkence ve kötü muamele yasağı gibi mutlak olarak korunan bir diğer temel hakkın  ihlaline  neden  olabileceğinin  kabulü  gerekmektedir.  5237  sayılı Kanun da düzenleme altına alınmış olan zor kullanma yetkisinde sınırın aşılması suçunun oluşabilmesi için zor kullanma yetkisinin varlığı ön şartı aranırken AİHM içtihatları ışığında değerlendirme yapılmalıdır. Zor kullanma yetkisinin şeklen var olduğunun kabulü kolluğun esasen işkence veya kötü muamele  oluşturan  eylemlerinin  daha  masum  görünen  bir  suçun  peçesi ardında  kalmasını  sağlayacaktır.  Türk  Ceza  Kanunu nda  zor  kullanma yetkisinde sınırın aşılması ile işkence suçlarının soruşturulma usulleri ile yaptırımları arasındaki fark, birincisinin ikincisinin koruma kalkanı olarak kullanılmasının nedenini ortaya koymaktadır.                                                  76  Ayrıntılı  bilgi  için  bkz.,  http://www.pa.edu.tr/APP_DOCUMENTS/DBAD-3813-4555-96296332FCFD/cms_statik/_dergi/2004/3-4/115-130.pdf 77  Osmanoğlu M. K.,  Uluslararası Belgeler Işığında Polis ve Vatandaş İlişkisi , Gazi Üniversitesi Hukuk Fakültesi Dergisi, Cilt-XVII, Yılı: 2013, Sayı 1-2, s. 1582 655H. Gökçe Zabunoğlu                                              Ankara Üni. Hukuk Fak. Dergisi, 66 (3) 2017: 627-658    Kolluk güçlerinin genel olarak toplumsal olaylara haksız müdahaleleri sonucunda  suç  şüphesi  oluşturan  fiillerinin  yeterince  soruşturulmaması cezasızlık  olgusunun  ortaya  çıkmasına  neden  olmuştur.  Yetkisiz  veya orantısız  ve  ölçüsüz  müdahalelere  karışmış  kolluk  görevlilerinin soruşturmaları sonucunda -neredeyse kural haline gelmiş olan- takipsizlik kararları işkence ve kötü muamele yasağı bakımından usuli ihlallerin ana nedeni  olarak  görülmektedir.  Cezasızlık  olgusunun  ortaya  çıkmasına Türkiye de genel olarak devlet organlarının bireyler karşısındaki üstünlüğü anlayışına  dayanan,  bunun  uzantısı  olarak  da  kamu  görevi  mensupları arasındaki korumacı ve dayanışmacı refleksin sebep olduğu kanaatimizce söylenebilir. Temeldeki asıl sorun, son yarım asırda Türkiye nin esas almak istediği özgürlükçü batılı insan hakları sistemi ile eski bir alışkanlık olarak totaliter devlet  anlayışının  kendi  takdir  ettiği  kamu  düzeninin  sağlanması  için kullandığı sorgulanamaz, üstün ve kutsal yetkilerin oluşturduğu paradokstur. Türkiye de Devletin ve organlarının öncelikle güvence altına alınan hakları gerçekten birer temel hak, insan hakkı olarak değerlendirmesi ve adalet anlayışını buna göre konumlandırması gerekmektedir.                 656Ankara Üni. Hukuk Fak. Dergisi, 66 (3) 2017: 627-658                             AİHM Kararlarında Toplantı…",
     "Kaynakça": "ALTIPARMAK  Kerem; İşkenceyi  Nasıl  Bilirsiniz?  Türkiye de  Orantısız  Güç Kullanma  Sorunu, Toplum ve Bilim, sayı:115, Birikim Yayınları, İstanbul 2009, s.138 vd. ANAYURT  Ömer;  Türk  Anayasa  Hukukunda  Toplanma  Hürriyeti,  Kazancı Yayınları, İstanbul, 1998 ATALAY Esra;  Türkiye de Toplantı ve Gösteri Yürüyüşleri Özgürlüğü, Dokuz Eylül Üniversitesi Hukuk Fakültesi Döner Sermaye İşletmesi Yayınları, No: 65, İzmir, 1995 ATILGAN Mehmet / IŞIK Serap; Cezasızlık Zırhını Aşmak: Türkiye de Güvenlik Güçleri ve Hak İhlalleri, Tesev Yayınları, İstanbul 2011 AYTAÇ Ahmet Murat;  Kitle ve Siyaset: Kalabalıkların Yönetimi; Doktora Tezi, Ankara 2009 ÇEÇEN Anıl; İnsan Hakları Rehberi, Bilim Yayıncılık, Ankara, 1999 DOĞAN İlyas / KAYA Mehmet; İstanbul Protokolü ve İşkencenin Önlenmesi, Adalet Yayınları, Ankara 2011 DOĞRU Osman / NALBANT Atilla; İnsan Hakları Avrupa Sözleşmesi, Açıklama ve Önemli Kararlar, 2.Cilt, Avrupa Konseyi - T.C. Yargıtay Başkanlığı, 1. Baskı, Ankara, 2013 GEMALMAZ  Mehmet  Semih;  İşkence  Yasağına  İlişkin  Ulusalüstü  Belgeler, İstanbul Barosu Yayını, İstanbul 2002 GEMALMAZ Mehmet Semih; Ulusalüstü İnsan Hakları Hukuku Işığında Avrupa İnsan Hakları Sözleşmesi Analizi (Madde3/İşkence Yasağı), Ankara Barosu Yayınları, Ankara 2006 Guidelines  on  FREEDOM  OF  PEACEFUL  ASSEMBLY;  Second  Edition, OSCE/ODIHR, Warsaw/Strasbourg 2010 GÜRAN Sait; İfade Hürriyeti Üzerinde İdarenin Yetkileri, İstanbul Üniversitesi Yayınları,"
}