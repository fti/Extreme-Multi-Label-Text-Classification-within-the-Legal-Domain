{
     "Tip": "Makale",
     "Dergi İsmi": "",
     "Üniversite İsmi": "Ankara Üniversitesi",
     "Gün": "",
     "Ay": "",
     "Yıl": "2017",
     "Cilt": "66",
     "Sayı": "2",
     "Başlık": "YENİ DÜZENLEMELER ÇERÇEVESİNDE MESLEK EDİNİLMİŞ ÖDÜNÇ (GEÇİCİ) İŞ İLİŞKİSİ",
     "Title": "Temporary Agency Work according to New Legislation",
     "Yazar İsmi": [
          "Dr. Orhan Ersun CİVAN"
     ],
     "Danışman İsmi": "",
     "Anahtar Kelimeler": [
          "Meslek edinilmiş ödünç iş ilişkisi",
          "özel istihdam bürosu",
          "ödünç işçi",
          "işçi sağlama sözleşmesi",
          "eşit işlem borcu"
     ],
     "Keywords": [
          "Temporary agency work",
          "private employment agency",
          "temporary worker",
          "temporary employee supply agreement",
          "liability of equal"
     ],
     "Özet": "Meslek edinilmiş ödünç iş ilişkisi hukukumuzda ilk defa 6715 sayılı yasa ile İş Kanunu ve Türkiye İş Kurumu Kanununda yapılan değişikliklerle yasal bir  temele  kavuşturulmuştur.  Ancak  6715  sayılı  yasa  ile  değiştirilen  İş Kanunun 7. maddesi ele alındığında oldukça karmaşık bir düzenlemeyle karşılaşılmaktadır. Meslek edinilmiş ödünç iş ilişkisi üç taraflı bir hukuki ilişki niteliğini taşımakta olup, özel istihdam bürosu ile ödünç işçi arasında iş sözleşmesi, özel istihdam bürosu ile ödünç alan işveren arasında işçi sağlama sözleşmesi kurulmaktadır. Ayrıca ödünç alan işveren ile ödünç işçi arasında ise iş sözleşmesi benzeri bir hukuki ilişkinin var olduğu kabul edilmektedir. Bu  kapsamda  taraflar  arasındaki  hukuki  ilişkilerin  ele  alınması,  meslek edinilmiş ödünç iş ilişkisinin kurulabilmesi için öngörülen temel koşulların değerlendirilmesi,  bireysel  ve  toplu  iş  hukuku  açısından  doğan sonuçlar üzerinde durulması isabetli olacaktır. Özellikle eşit işlem borcunun meslek edinilmiş ödünç iş ilişkisinde ne şekilde uygulama alanı bulacağının tespit edilmesi uygulama ve ödünç işçilerin haklarının korunması açısından önem kazanmaktadır.",
     "Abstract": "Temporary agency work was legislated for the first time in our law system with law no.6715 amending Labour Law and Turkish Employment Agency Law. However, we encounter quite complicated legal regulation, when the art. 7 of Labour Law amended by Law no.6715 is examined. Temporary agency work is a three party legal relationship. Related legal relationship consists an employment contract which is concluded between private employment agency and temporary employee, a temporary employee supply agreement which is concluded between private employment agency and employer who wishes to temporarily employ a worker and finally a legal relationship  like  an  employment  contract  which s  existence  is  accepted between employer who wishes to temporarily employ a worker and temporary worker. Within this scope it would be beneficial that legal relationships concluding between the parties of temporary agency work are clarified, the specific circumstances provided for the establishment of temporary agency work are evaluated and the results from the viewpoint of individual labour law also collective labour law are explained. Especially the implementation of liability of equal treatment becomes important with regard to protect rights of temporary workers also the practice of temporary agency work.",
     "Metin": "Günümüzün en önemli toplumsal sorunlarından biri işsizliktir. Tüm dünya  ülkelerinin  ekonomik,  sosyal,  psikolojik  ve  kültürel  yapılarındaki gelişmişlik  düzeyi,  işsizlik  olgusunun  azaltılabilmesindeki  başarı  ile ölçülmektedir. Dolayısıyla sosyal devletin ve Anayasanın 49. maddesi gereği çağdaş iş hukuku sadece çalışanları korumakla yetinemez, aynı zamanda işsizlerin de korunması, onlara istihdam olanakları yaratılması iş hukukunun başlıca  görevleri  arasında  yer  almaktadır.  İş  mevzuatında  esnekleşme, istihdam sorununa belirli ölçüde katkıda bulunabilecek olup, esnekliğin bir ürünü olan ödünç iş ilişkisi ve onun uygulamada en yaygın türü niteliğini taşıyan  ‘meslek  edinilmiş  ödünç  (geçici)  iş  ilişkisi nin  incelenmesi, ülkemizdeki son gelişmeler de dikkate alındığında isabetli olacaktır. Zira  1  Buluttekin, 33. 2  Süzek, 4. Bs., 839.  312Ankara Üni. Hukuk Fak. Dergisi, 66 (2) 2017: 311-397                                     Ödünç (Geçici) İş İlişkisi meslek  edinilmiş  ödünç  iş  ilişkisi  birçok  defa  ülkemizde  yasal  bir düzenlemeye kavuşturulmaya çalışılmıştır.  İlk olarak 4857 sayılı İş Kanununun mecliste kabul edilmesinden önce hazırlanan tasarı metninin 93. maddesinde bu yönde bir hükme yer verilmiştir. Ancak o dönem ilgili madde yasalaşamamıştır. Daha sonra 26.06.2009 tarihli ve 5920 sayılı ‘İş Kanunu, İşsizlik Sigortası Kanunu ve Sosyal Sigortalar ve Genel  Sağlık  Sigortası  Kanununda  Değişiklik  Yapılmasına  Dair  Kanun  vasıtasıyla, 4857 sayılı İş Kanununun geçici (ödünç) iş ilişkisini düzenleyen 7.  maddesinden  sonra  gelmek  üzere  mesleki  anlamda  geçici  (ödünç)  iş ilişkisini düzenleyen 7/A maddesi eklenmiştir. Bu madde de özellikle işçi sendika ve konfederasyonlarından gelen tepkiler üzerine veto edilmiştir. Son olarak da 18.01.2010 tarihinde ‘Amme Alacaklarının Tahsil Usulü Hakkında Kanun ile Bazı Kanunlarda Değişiklik Yapılmasına Dair Kanun Tasarısı nın sekizinci  maddesinde  meslek  edinilmiş  ödünç  iş  ilişkisine  dair  bir düzenlemeye, yapılan bir takım değişikliklerle yeniden yer verilmiştir. Ancak ilgili  tasarı  yasalaşmadan  hükümet  tarafından  geri  çekilmiştir.  Bununla birlikte meslek edinilmiş ödünç iş ilişkisi asıl işveren-alt işveren ilişkisiyle de ilişkili olup, 10.09.2014 tarihli 6552 sayılı kanununun 10. ve 11. maddeleriyle Kamu  İhale  Kanununda  değişiklikler  yapılmıştır.  6552  sayılı  yasanın belirtilen hükümleriyle kamu kurumları lehine meslek edinilmiş ödünç iş ilişkisinin  kurulmasının  önünün  açılmasının  amaçlandığı  söylenebilir. Bununla birlikte söz konusu hükümlerde 4857 sayılı İş Kanunu md.2/VII hükmüne atıf yapılarak işletmenin ve işin gereği ile teknolojik nedenlerle uzmanlık  gerektiren  işler  ölçütünün  gözetilerek  hizmet  alımının gerçekleştirileceğinin vurgulanması karşısında kamuda ne düzeyde meslek edinilmiş  ödünç  iş  ilişkisinin  yasal  dayanağa  kavuşturulduğu  tartışmaya açıktır.  Meslek  edinilmiş  ödünç  iş  ilişkisinin  yasalaşmasını  engellemeye yönelik işçi kesiminin gösterdiği dirence rağmen, 06.05.2016 tarihinde kabul edilen 6715 sayılı kanunun 1. maddesiyle 4857 sayılı İş Kanununun meslek edinilmemiş ödünç iş ilişkisini düzenleyen 7. maddesi değiştirilerek, meslek edinilmiş ödünç iş ilişkisi düzenlenmiştir. Ayrıca özel istihdam büroları eliyle meslek  edinilmiş  ödünç  iş  ilişkisi  faaliyetinin  ne  şekilde  yürütüleceği, koşulları,  tarafların  hak  ve  yükümlülüklerini  açıklayan  hükümlere,  İş Kanununun değişik 7. maddesine uygun olarak 11 Ekim 2016 tarih ve 29854 sayılı Resmi Gazetede yayınlanarak yürürlüğe giren Özel İstihdam Büroları Yönetmeliğinde yer verilmiştir.   3  Söz konusu Özel İstihdam Büroları Yönetmeliği incelendiğinde, 6715 sayılı kanunda yer alan ifadelerin kendi içerisinde gruplandırılarak aynen tekrarlandığı, açıklanmaya muhtaç kalan kısımların halen aydınlatılmadığı belirlenmektedir. Mevcut haliyle Özel İstihdam 313Orhan Ersun Civan                                                 Ankara Üni. Hukuk Fak. Dergisi, 66 (2) 2017: 311-397   Avrupa piyasa ekonomilerinde, meslek edinilmiş  ödünç iş ilişkisine dayalı çalışma, ekonomik durgunluk sonucunda ortaya çıkan işsizliğe bir çare olarak  görülmektedir.  Genellikle  meslek  edinilmiş  ödünç  iş  ilişkisi  tüm tarafların lehine yorumlanmaktadır. Söz konusu hukuki kurum, ödünç alan işverene örneğin iş yoğunluğunun artığı dönemlerde yeni bir işçi istihdam etmeksizin ortaya çıkan iş gücü ihtiyacını karşılama imkan vermekte olup, işyerinde çalışan ödünç işçinin ücretinin ödenmesinin takibi, sosyal sigorta ve vergi işlemleri gibi ortaya çıkan bürokratik işlerle uğraşma zorunluluğunu da ortadan kaldırmaktadır. Ödünç veren işveren de sağladığı olanaklar karşısında ödünç işçiyi normalde ödünç alan işveren istihdam etseydi ödeyeceği ücretten daha yüksek bir ücrete ödünç alan işverene gönderebilmektedir, zira işçinin ücretinin üzerine maliyetler ve kar payı da eklenmektedir. Ödünç işçiye ise işgücü piyasasına giriş imkanı tanımakta olup, deneyim kazanması sağlanarak işçinin  istihdam  edilebilirliğinin  artmasına  katkıda  bulunulmaktadır.  Bu bakımdan meslek edinilmiş ödünç iş ilişkisi, özellikle iş gücü piyasasında daralmanın yaşandığı dönemlerde iş gücü piyasasının rahatlamasına da olanak vermektedir.  Yalnızca vasıfsız işçiler değil, vasıflı (kalifiye) işçiler de bu yolla  istihdam  edilebilmektedir 6 .  Özel  İstihdam  Büroları  Uluslararası Konfederasyonunun (CIETT) 2014-2015 yılı verilerine göre özel istihdam büroları yıllık ortalama 71,9 milyon kişinin iş gücü piyasasına erişmesine yardımcı olmaktadır ki, bu kişilerden 67,2 milyonu meslek edinilmiş ödünç iş ilişkisi kapsamında iş gücü piyasasına dahil olmaktadır. Dünya çapında tüm çalışanlara oranla meslek edinilmiş ödünç iş ilişkisi çerçevesinde istihdam edilen işçi oranının %1,6 ya, Avrupa da bu oranının %1,8 e, Amerika Birleşik Devletlerinde ise %2,2 ye denk geldiği tespit edilmektedir. Avrupa düzeyinde özel istihdam bürolarının 1 milyona yakın iş imkanının yaratılmasına katkıda bulunduğu belirtilmektedir. Almanya örneği ele alındığında ise, Federal İş ve İşçi Bulma Kurumu istatistiklerinden 2015 yılı itibariyle ödünç işçi sayısının 951.000 civarında olduğu, bu sayının tüm çalışan işçilerin yaklaşık olarak %3 ünü oluşturduğu, Mayıs 2015-Nisan 2016 döneminde 1.973.000 kişinin iş gücü piyasasına  giriş yaptığı, her  beş  kişiden  birinin,  diğer bir  ifadeyle 377.000 kişinin meslek edinilmiş ödünç iş ilişkisi sayesinde iş gücü piyasasına  Büroları  Yönetmeliği,  uygulamada  yaşanacak  sorunlara  çözüm  sunacak  bir  yapıda görünmemektedir.   4  Dütz-Thüsing, §8, Rn.344.  5  Kock, BeckOK ArbR, AÜG §1, Rn.10.  6  Doğan Yenisey, 134.  7  http://www.ciett.org/economicreport6/annemarie.html, 14.09.2016.    http://www.eurociett.eu/index.php?id=167, 14.09.2016.  314Ankara Üni. Hukuk Fak. Dergisi, 66 (2) 2017: 311-397                                     Ödünç (Geçici) İş İlişkisi eriştiği görülmektedir. Fakat hemen belirtilmesi gereklidir ki; istatistikler meslek edinilmiş ödünç iş ilişkisinin iş gücü piyasasına genelde olumlu etki yaptığına işaret etmekteyse de, meslek edinilmiş ödünç iş ilişkisiyle ilgili tartışmalar  sadece  ülkemizde  değil,  yurtdışında  da  yoğun  bir  şekilde yaşanmaktadır.  Meslek edinilmiş ödünç iş ilişkisinden beklenen fayda yukarıdaki şekilde özetlenebilir. Bununla birlikte 6715 sayılı yasa ile meslek edinilmiş ödünç iş ilişkisiyle ilgili yapılan düzenlemelerin yukarıda sayılan faydaları ne ölçüde sağlamaya elverişli olduğu değerlendirilmelidir. Nitekim özel istihdam bürosu aracılığıyla istihdamın tipik istihdam biçiminin yerini almasını engelleyecek, ödünç  verilen  işçilerin  haklarının  azami  korumasını  sağlayacak  bir düzenleme, beklenen faydaları sunabilecektir. Diğer bir deyişle getirilen düzenleme, bir yandan ödünç işçilerin sosyal açıdan korunmasını güvence altına alırken, diğer yandan da işletmelerin duyduğu esneklik ihtiyaçlarını karşılamalarına olanak vermelidir. Muhtemel kötüye kullanımların önüne geçilmeli, böylece meslek edinilmiş ödünç iş ilişkisinin iş gücü piyasasının gelişimine  ve  uzun  vadede  iş  gücü  piyasasının  istikrarlı  bir  yapıya kavuşmasına katkıda bulunacağı bir düzenlemeye ulaşılmalıdır.  6715 sayılı yasa ile değiştirilen İş Kanunun 7. maddesi ele alındığında oldukça karmaşık bir düzenlemeyle karşılaşılmaktadır. Mümkün olduğu kadar sistematik bir şekilde konunun ele alınabilmesi açısından meslek edinilmiş ödünç iş ilişkisinin içerdiği hukuki ilişkilerin öncelikle ele alınarak ortaya konması, meslek edinilmiş ödünç iş ilişkisinin kurulabilmesi için öngörülen temel koşulların değerlendirilmesi ve daha sonra bireysel ve toplu iş hukuku açısından doğan sonuçların üzerinde durulması isabetli olacaktır.  2. MESLEK EDİNİLMİŞ ÖDÜNÇ İŞ İLİŞKİSİNİN TARAFLARI ARASINDAKİ HUKUKİ İLİŞKİLER Meslek edinilmiş ödünç iş ilişkisinde işçi, ücretli olarak işçi vermeyi meslek edinmiş bir işveren tarafından yalnızca başkasına ödünç verilmek üzere işe alınmaktadır. Özel istihdam bürosu, bu amaçla işe aldığı işçilerini  8  https://statistik.arbeitsagentur.de/Statischer-Content/Arbeitsmarktberichte/BranchenBerufe/generische-Publikationen/Arbeitsmarkt-Deutschland-Zeitarbeit-AktuelleEntwicklung.pdf, 14.09.2016.  9  Uşen, 1. 10  Doğan Yenisey, 138-139.  11  Kock, BeckOK ArbR, AÜG §1, Rn.9. 12  Hromadka-Maschmann,  §6,  Rn.5.  Serin,  1062.  Junker,  §2,  Rn.116.  Brox-RüthersHenssler, Rn.74. Ödünç iş ilişkisi, kazanç amacı güdülerek devamlılık arz eden bir organizasyon  içerisinde  gerçekleştirilmekteyse,  mesleki  faaliyet  olarak  yürütüldüğü 315Orhan Ersun Civan                                                 Ankara Üni. Hukuk Fak. Dergisi, 66 (2) 2017: 311-397   kendi  yanında  çalıştırmamakta,  gereksinimi  olan  işverenlere  ödünç vermektedir. Birçok durumda ödünç veren işverenin o işçiyi çalıştırabileceği, mal  veya  hizmet  üretimi  yapılan  kendine  ait  bir  işyeri  dahi  mevcut bulunmamaktadır. Dolayısıyla ödünç veren işverenler genellikle bir ofiste faaliyette bulunmakta, hukuki anlamda olmasa da fiili anlamda adeta bir iş aracılığı fonksiyonunu yerine getirmektedirler.  Yukarıdaki şekilde tanımlanabilen meslek edinilmiş ödünç iş ilişkisinde üç ayrı hukuksal örgü ve dolayısıyla üç kişi bir arada bulunur. Ödünç işçi ile özel istihdam bürosu arasında iş sözleşmesi bağıtlamakta olup, ödünç alan işverenle  de  özel  istihdam  bürosu  arasında  işçi  sağlama  sözleşmesi kurulmaktadır. Ödünç alan işverenle ödünç işçi arasında ise iş sözleşmesi benzeri bir hukuki ilişki kurulmaktadır.  a) Özel istihdam bürosu ile ödünç işçi arasındaki hukuki ilişki  İş Kanununun meslek edinilmiş ödünç iş ilişkisinin düzenlendiği 7. maddesinin  11.  fıkrası  ve  Özel  İstihdam  Büroları  Yönetmeliği  md.6/1 uyarınca, geçici (ödünç) iş ilişkisinde özel istihdam bürosu işveren olarak kabul edilmiştir. Türkiye İş Kurumu Kanunu md.19/II de de,  Özel istihdam bürosu işçisine ilişkin 20/6/2012 tarihli ve 6331 sayılı İş Sağlığı ve Güvenliği Kanunu, 31/5/2006 tarihli ve 5510 sayılı Sosyal Sigortalar ve Genel Sağlık Sigortası Kanunu ile 4447 sayılı Kanundan doğan yükümlülükler, 4857 sayılı Kanunun  7  nci  maddesi  saklı  kalmak  kaydıyla,  özel  istihdam  bürosu tarafından yerine getirilir  ifadesine yer verilerek, özel istihdam bürosunun işveren  sıfatını  ve  işveren  yükümlülüklerini  taşıdığı  bir  kez  daha vurgulanmıştır.   sonucuna varılmalıdır. Burada ayrıca kurulan ödünç iş ilişkilerinden fiilen kâr elde edilip edilmediği önem taşımaz, dikkat edilmesi gereken husus kazanç elde etme amacının bulunup bulunmadığıdır (Akyiğit, 45-46).  13  Süzek, 11.Bs., 875-876. Odaman, 25. Serin, 1062. Engin, 119. Meslek edinilmiş ödünç iş ilişkisi, asıl işveren-alt işveren kavramıyla sık sık karıştırılmaktadır. Ancak işçinin kimin emir ve talimatı altında çalıştığı noktasından hareket edilerek, ilgili hukuki ilişkiler arasında ayrım yapmak mümkündür. Asıl işveren-alt işveren ilişkisinde işçi işverenince üçüncü kişiden üstlenilen işte, iş sözleşmesi ile bağlı olduğu işvereninin emir ve talimatı altında çalışmaktadır. Meslek edinilmiş ödünç iş ilişkisinde ise işçi ödünç alan işverene ait işyerinde ödünç alan işverenin emir ve talimatı altında iş görme edimini yerine getirir (Süzek, 305. Kabakcı, Hizmet Alım Sözleşmeleri, 88. Alpagut, Geçici İş İlişkisi, 572-573). 14  Arslanoğlu, 56. Başmanav, 141-142.  15  Özel istihdam bürosunun işveren olduğunun İş Kanununda vurgulanmasından sonra ayrıca Türkiye  İş  Kurumu  Kanununda  bu  yönde  bir  düzenleme  yapılmasına  gerek bulunmamaktadır. Zira özel istihdam bürosunun işveren sıfatıyla ilgili bütün yükümlülükleri niteliğine uygun düştüğü ölçüde üstleneceği açıktır (Doğan Yenisey, 149).  316Ankara Üni. Hukuk Fak. Dergisi, 66 (2) 2017: 311-397                                     Ödünç (Geçici) İş İlişkisi İş Kanununun 7. maddesinin 11. fıkrasında ayrıca özel istihdam bürosu ile işçi arasında iş sözleşmesi yapılacağı ve iş sözleşmesi açısından yazılı şekil koşulunun getirildiği anlaşılmaktadır. Zira ilgili hükümde,  Özel istihdam bürosu aracılığıyla geçici iş ilişkisi, geçici işçi ile iş sözleşmesi, geçici işçi çalıştıran işveren ile geçici işçi sağlama sözleşmesi yapmak suretiyle yazılı olarak kurulur  ifadesi geçmektedir. ‘Yazılı  ibaresinin hem iş sözleşmesini hem de işçi sağlama sözleşmesini nitelendirdiği söylenebilir. Kaldı ki ödünç işçi ile yapılacak iş sözleşmesinin yazılı yapılması, ödünç işçinin korunmasına da hizmet edecektir. Yazılılık koşulunu geçerlilik koşulu olarak anlamak gerekmektedir. Türk Borçlar Kanunu md.12/2 uyarınca sözleşmeler açısından öngörülen yazılılık koşulu geçerlilik koşuludur.  Uygulamada  ödünç  işçi  ile  özel  istihdam  bürosu  arasında  ‘çerçeve sözleşme  veya ‘çerçeve iş sözleşmesi  adı altında ödünç işçinin nasıl, hangi branşta ve ne zaman çalışabileceği hususunda genel ama bağlayıcı olmayan bilgiler içeren bir sözleşmenin de imzalandığı hallerle karşılaşılabilmektedir. Çerçeve sözleşmenin kurulmasından sonra özel istihdam bürosu, ödünç iş ilişkisi kurmak isteyen işverenle işçi sağlama sözleşmesi kurma aşamasına geldiği takdirde, işçinin halen çalışma istediğinin devamı ve kabulüyle birlikte ödünç  işçiyle  geçici  istihdam  bürosu  arasındaki  çerçeve  sözleşme hükümlerine uygun bir iş sözleşmesi bağıtlanabilmektedir. Anılan çerçeve sözleşme işçiye, özel istihdam bürosunun bulduğu ödünç işçi çalıştırmak isteyen işveren yanında çalışma konusunda ne bir hak vermekte ne de bu konuda  bir  borç  yüklemektedir 18 .  Bu  kapsamda  çerçeve  sözleşme,  iş sözleşmesi niteliğini taşımadığından 4857 sayılı İş Kanununun 7. maddesinin 11. fıkrasında öngörülen yazılı şekil şartına tabi değildir. Özel istihdam bürosu ile işçi arasında bir çerçeve sözleşme yapılmak zorunluluğu olmadığı gibi, yapılan çerçeve sözleşme ile iş ilişkisi de kurulmamaktadır. Ancak çerçeve sözleşme yapıldıktan sonra ödünç işçinin niteliklerine uygun bir iş bulunduğu ve ödünç işçi ile özel istihdam bürosu arasında iş sözleşmesinin kurulması aşamasına gelindiğinde İş Kanunu md.7 de öngörülen yazılı şekil koşulu devreye girecektir. Değinilen hususlar dışında yapılacak iş sözleşmesinin içeriği  yahut  türü  ile  ilgili  başka  özel  hükümlere  İş  Kanununda rastlanmamaktadır.  4857 sayılı İş Kanununda başka özel hükümlerin yer almaması taraflar arasında yapılacak olan iş sözleşmesinin türü tartışmalarını da beraberinde getirmektedir. Yapılacak iş sözleşmesinin belirli süreli mi yoksa belirsiz süreli  16  Doğan Yenisey, 148.  17  Süzek, 312.  18  Serin, 1068. Uşen, 24, Akyiğit, Ödünç İş, 90.  317Orhan Ersun Civan                                                 Ankara Üni. Hukuk Fak. Dergisi, 66 (2) 2017: 311-397   mi olacağı, diğer bir ifadeyle sadece ödünç süresiyle sınırlı olarak ödünç işçiyle iş sözleşmesi bağıtlanıp bağıtlanamayacağı konusu ele alınmalıdır. Zira meslek edinilmiş ödünç iş ilişkisi ile ilgili yasa çalışmaları esnasında da kanunun bu yönde özel bir düzenleme içermemesi eleştiri konusu olmuştur. Yasa tasarısını inceleyen komisyon tarafından hazırlanan raporda yer alan muhalefet şerhinde de belirtildiği üzere iş sözleşmesinin içereceği hükümler, asgari yükümlülükler tasarıda düzenlenmediği gibi, işçinin boşta geçirdiği süreler için ücretini nasıl alacağı, hangi asgari ölçütlerin korunacağı, işçinin çalışma koşulları tanımlanmamıştır. Halbuki daha önceki yasa tasarılarında bu husus dikkate alınmış olup, özel hükümlere yer verilmişti. 4857 sayılı İş Kanununun ön tasarısında meslek edinilmiş ödünç iş ilişkisi 93. maddede düzenlenmiş olup, ön tasarı metninin ‘d  bendinde  … ödünç veren işveren belirsiz süreli iş sözleşmesine göre çalıştırdığı işçinin sözleşmesini ödünç verme süresinin sona ermesinden itibaren üç ay içinde süreli fesih yolu ile sona erdiremez. Belirli veya belirsiz süreli iş sözleşmesi ile çalışan işçi ödünç iş ilişkisi uyarınca başka işverene verilmediği sürece işyerinde çalıştırılmasa dahi asgari ücretten az olmamak üzere ücretinin yarısı kadar bir ücrete hak kazanır  ifadelerine yer verilmiştir. 26.06.2009 tarihinde kabul edilen ancak veto  edilen  kanun  ve  18.01.2010  tarihli  kanun  tasarıları  ise  aynı  yönde düzenlemeler içermektedir. Her iki düzenleme ile de İş Kanununa meslek edinilmiş ödünç iş ilişkisini düzenleyen md.7/A eklenmek istenmiştir. Veto edilen kanun ile 2010 tarihli kanun tasarısı arasındaki temel fark, 2010 tarihli kanun tasarısında eşit işlem borcuna da yer verilmiş olmasıdır. Veto edilen kanun ile getirilmek istenen md.7/A nın beşinci fıkrasında, 2010 tarihli kanun tasarısı  ile  getirilmesi  hedeflenen  md.7/A nın  altıncı  fıkrasında,   Özel istihdam bürolarının bu faaliyet için istihdam edecekleri işçilerle yapacakları belirli süreli iş sözleşmeleri, esaslı nedene dayalı zincirleme iş sözleşmesi niteliğini taşır  hükmüne yer verilmiştir. Değinilen düzenlemelerin isabetli olup olmadığı tartışmaya açıksa da, en azından yapılacak iş sözleşmesinin türü ile ilgili bir fikir vermektedirler.   6715 sayılı kanunla İş Kanunumuzda yer alan düzenlemede ise daha önceki kanun tasarılarının aksine iş sözleşmesinin türüne işaret eden özel bir hüküm  bulunmadığından,  genel  hükümlerin  uygulama  alanı  bulacağı söylenebilir. Diğer bir deyişle, somut olayın ve kurulacak ödünç iş ilişkisinin özelliğine göre iş sözleşmesinin belirli veya belirsiz süreli olması, tam gün yahut kısmi süreli, çağrı üzerine çalışma, evde çalışma ya da mevsimlik iş sözleşmesi şeklinde kurulabilmesi mümkün olabilecektir. Burada asıl ele  19  https://www.tbmm.gov.tr/sirasayi/donem/yil/ss.pdf, 30.08.2016.  20  Alpagut, 365. Odaman, 81. 318Ankara Üni. Hukuk Fak. Dergisi, 66 (2) 2017: 311-397                                     Ödünç (Geçici) İş İlişkisi almak istediğimiz konu özel istihdam bürosu ile ödünç işçi arasındaki iş sözleşmesinin belirli süreli olarak kurulup kurulamayacağıdır. İş  hukukunda  iş  sözleşmelerinin  belirsiz  süreli  olması  asıl,  diğer sözleşme türlerinin de istisna olması önemli bir ilke olarak benimsenmiştir. Bu kapsamda belirli süreli iş sözleşmelerinin işverenler tarafından işçilerin yasal haklarını engellemek amacıyla kötüye kullanılması ihtimalinin önüne geçilmek  üzere,  İş  Kanunu  md.11 de  belirli  süreli  iş  sözleşmesinin kurulmasının yasada belirtilen objektif koşullara bağlandığı görülmektedir. İki taraflı bir iş ilişkisinde objektif nedenin varlığını ve belirli süreli iş sözleşmesinin yapılıp yapılamayacağını belirlemek daha kolaydır. Bununla birlikte üç taraflı bir hukuki ilişki niteliğini taşıyan meslek edinilmiş ödünç iş ilişkisinde ödünç alan işverenin işyerinde ortaya çıkan ve belirli süreli iş sözleşmesi yapmaya olanak sağlayan objektif nedenlere dayanılarak özel istihdam bürosu ile ödünç işçi arasında belirli süreli iş sözleşmesi kurulup kurulmayacağı hususu önemli bir soru olarak karşımıza çıkmaktadır.  Değinilen sorun ile ilgili olarak Alman Hukukundaki yorumlardan da hareket etmek mümkündür. Almanya daki Meslek Edinilmiş Ödünç İş İlişkisi Hakkındaki Yasanın (Gesetz zur Regelung der Arbeitnehmerüberlassung - AÜG) 9. maddesinde 23.12.2002 yılında yapılan değişiklikle senkronizasyon yasağı, diğer bir deyişle sadece ödünç müddetiyle sınırlı olarak ödünç işçi ile iş sözleşmesi bağıtlanamayacağı yönündeki düzenleme kaldırılmıştır. Bu tarihten sonra ödünç işçi ile özel istihdam bürosu arasında kurulacak olan iş sözleşmesinin  Kısmi  Süreli  ve  Belirli  Süreli  İş  Sözleşmelerine  Yönelik Yasanın (Gesetz über Teilzeitarbeit und befristete Arbeitsverträge) genel hükümlerine  tabi  olacağı  kabul  edilmektedir.  Görüldüğü  üzere  Alman hukukundaki mevcut durum ile Türk hukukundaki durum aynı yöndedir. Her iki hukuk sisteminde de iş sözleşmesinin türünü özel olarak düzenleyen açık bir düzenleme yer almamakta olup, genel hükümlere başvurulmaktadır.   21  Güzel, 19. 22  Reiserer-Christ, MAH Arbeitsrecht, §66, Rn.51.  23  Bissels, Arbeitsrecht Handbuch, 6. Teil, D. Arbeitnehmerüberlassungsrecht, Rn.53. Wank, ErfK AÜG §3, Rn.10.   24  Alman hukukunda belirli süreli iş sözleşmesi kurmaya olanak sağlayan nedenler ve belirli süreli iş sözleşmesinin kurulabileceği haller, Kısmi Süreli ve Belirli Süreli İş Sözleşmelerine Yönelik Yasanın (TzBfG) 14. maddesinde düzenlenmiştir. İfade edilmelidir ki Alman hukukundaki  haller,  Türk  hukukundaki  nedenlere  kıyasla  daha  geniştir.  Örneğin  iş sözleşmesinin herhangi bir objektif neden aranmaksızın iki yıla kadar belirli süreli olarak kurulması ve bu süre içerisinde üç kez yenilenebilmesi mümkündür (Alpagut, 365). Ayrıca işçiden kaynaklanan nedenler de, iş sözleşmesinin belirli süreli olarak kurulabilmesine olanak sağlamaktadır.  319Orhan Ersun Civan                                                 Ankara Üni. Hukuk Fak. Dergisi, 66 (2) 2017: 311-397   Alman hukukunda iş sözleşmesinin türünün belirlenmesindeki temel hareket  noktası  meslek  edinilmiş  ödünç  iş  ilişkisine  yönelik  getirilen düzenlemenin temel amacı olup, söz konusu amaç özel istihdam bürosunun ödünç  işçiyi  başka  ödünç  alan  işverenler  yanında  görevlendiremediği dönemlerde maruz kalacağı işletme riskini ödünç işçiye devredemeyeceği düşüncesidir.  Diğer  bir  deyişle  işletme  riskine  özel  istihdam  bürosunun katlanması gerekliliğidir. Dolayısıyla belirli süreli iş sözleşmesi yapılabilmesi için aranan objektif nedenlerin varlığı, özel istihdam bürosu ile ödünç işçi arasındaki ilişki açısından aranmalıdır. Bu bakımdan ödünç alan işverenin geçici işçi istihdamı doğrultusunda ortaya çıkan ihtiyacı, özel istihdam bürosu ile ödünç işçi arasında belirli süreli iş sözleşmesinin yapılması bakımından objektif  neden  olarak  kabul  edilmemektedir 25 .  Kanaatimizce  Alman hukukunda bu yorum, hukukumuz açısından da geçerlidir. Diğer bir deyişle özel istihdam bürosu açısından geçerli objektif bir neden ortaya çıkmadığı sürece, ödünç işçi ile yapılacak iş sözleşmesi belirsiz süreli iş sözleşmesi olabilecektir. Özel istihdam bürosunun ödünç süresi sona erdikten sonra ödünç işçiyi başka bir yerde görevlendirip görevlendiremeyeceği hususundaki belirsizlik, iş sözleşmesinin belirli süreli yapılmasına olanak sağlayan objektif neden  olarak  görülemez.  Dolayısıyla,  ödünç  süresiyle  sınırlı  olarak  iş sözleşmesi  kural  olarak  yapılamamalıdır.  Aslında  6715  sayılı  kanunla değişik İş Kanununun 7. maddesindeki bir hükümden de işçilerin kural olarak belirsiz süreli iş sözleşmesiyle istihdam edileceğinin öngörüldüğü sonucuna ulaşmak mümkündür.  İş Kanunu md.7/11 in son iki cümlesi uyarınca,  Geçici işçi ile yapılacak iş  sözleşmesinde,  işçinin  ne  kadar  süre  içerisinde  işe  çağrılmazsa  haklı nedenle iş sözleşmesini feshedebileceği belirtilir. Bu süre üç ayı geçemez . Söz konusu hüküm ne kanun tasarısında ne komisyonun kabul ettiği metinde yer almaktadır. Söz konusu hüküm, Genel Kurulda verilen önerge sonucu kanun metnine dahil edilmiştir. İlk bakışta işçinin lehine bir hükümmüş gibi görünmekteyse  de,  tam  olarak  hangi  hususunun  hedeflendiği anlaşılamamaktadır.  Ancak  işçinin  ödünç  verilmediği  dönemlerde  de  iş sözleşmesinin devam edeceği öngörülerek, işçiye haklı nedenle fesih imkanı tanındığından ötürü, işçi ile özel istihdam bürosu arasında bağıtlanan iş sözleşmesinin belirsiz süreli iş sözleşmesi olarak algılandığı söylenebilir. Öğretide,  değinilen  hükümle  işçinin  geçici  işverenin  işyerinde  iş  görme edimini yerine getirmek üzere uzun süre bekletilmesinin önüne geçildiği ifade  25  Reiserer-Christ, MAH Arbeitsrecht, §66, Rn.51.  26  Bissels, Arbeitsrecht Handbuch, 6. Teil, D. Arbeitnehmerüberlassungsrecht, Rn.57. 27  Civan, 584.  320Ankara Üni. Hukuk Fak. Dergisi, 66 (2) 2017: 311-397                                     Ödünç (Geçici) İş İlişkisi edilmektedir. Diğer bir deyişle ödünç işçi, son ödünç iş ilişkisinin sona ermesinden itibaren üç ay geçmesine rağmen halen özel istihdam bürosunca işe çağrılmazsa iş sözleşmesini haklı nedenle feshedip, en az bir yıllık kıdem koşulu da mevcutsa kıdem tazminatını talep edebilecektir.  Bununla  birlikte  yeri  gelmişken  belirtilmelidir  ki,  ilgili  hüküm kanaatimizce  çelişkilidir.  Şöyle  ki;  ödünç  işçinin  iş  sözleşmesi  ödünç verilmediği  dönemlerde  devam  edecekse,  kural  olarak  işçiye  ödünç verilmediği dönem için de özel istihdam bürosu tarafından ücret ödenmeye devam edilmelidir. Zira işçi iş görme edimini yerine getirmeye hazırken, özel istihdam bürosu tarafından iş görme edimi kabul edilmemekte, daha doğru bir ifadeyle yeni bir ödünç alan işverene yönlendirilmemektedir. Hukuki açıdan işçinin ödünç verilmediği dönemlerde iş sözleşmesinin askıya alındığı iddiası da doğru olmayacağından, ödünç işçiye ödünç verilmediği dönemler için de ücreti ödenmelidir. Aksi takdirde işveren temerrüdünün varlığından hareketle ödünç işçi yine de ödünç verilmediği dönemler için özel istihdam bürosundan ücret talebinde bulunabilecektir. Nitekim özel istihdam bürosu işçiyi ödünç vermediği  dönemlere  ilişkin  işletme  riskini  ödünç  işçinin  üzerine yıkamayacağından,  ödünç  işçi  tarafından  sunulan  iş  görme  ediminden yararlanamasa  dahi  karşılığını  ödemelidir.  Yasal  mevzuatımızda  daha önceki tasarılarda olduğu gibi işçiye ödünç verilmediği dönemlerde örneğin asgari  ücretin  yarısının  ödeneceği  yönünde  bir  düzenlemeye  de  yer verilmediğinden, ödünç verilmeyen dönemler için işçiye asgari ücretten az olmamak üzere iş sözleşmesinde belirlenen ücretin ödenmesi gerekmektedir. Bu durumda ödünç işçiye, ödünç verilmediği dönemler için de ücretinin ödenmesine devam edilmesi gerektiğinden, ödünç işçinin çalışmaksızın ücrete hak kazandığı bir yerde haklı nedenle iş sözleşmesini feshetme imkanından yararlanması hayatın olağan akışına uygun düşmeyecektir. Bu itibarla işçiye haklı nedenle fesih imkanı tanınmasından ziyade, İş Kanunu ön tasarısının 93. maddesinde düzenlenen metinde olduğu gibi, özel istihdam bürosunun ödünç  28  Süzek, 312. Çelik-Caniklioğlu-Canbolat, 173.  29  Nitekim iş sözleşmesinin işverenden kaynaklı bir nedenle askıya alınabilmesi için ifayı kabul imkansızlığının ortaya çıkması, işverenin kusursuz olması, ifa zamanının esaslı olmaması ve ifayı  kabul  imkansızlığının  geçici  bir  nitelik  taşıması  gerekmektedir.  Özel  istihdam bürosunun, yeni bir ödünç alan işveren temin etmemesi ifayı kabul imkansızlığı olarak görülemez. İş sözleşmesinin askıya alınması ve koşulları hakkında ayrıntılı bilgi için bkz.; Süzek, 530-534. Süzek, Askı, 45 vd.   30  Motz, BeckOK ArbR, AÜG §11, Rn.16. Öğretide ödünç verilmediği dönemlerde işçiye sınırlı da olsa bir gelir güvencesinin sağlanmasının önemi üzerinde durularak, ödünç verilmediği  dönemler  için  de  işçiye  ücret  ödeneceği  doğrultusunda  Kanunda  bir düzenlemenin yapılması gerekliliğine işaret edilmektedir (Çelik-Caniklioğlu-Canbolat, 173).   321Orhan Ersun Civan                                                 Ankara Üni. Hukuk Fak. Dergisi, 66 (2) 2017: 311-397   işçilerin iş sözleşmesini ödünç verme süresinin sona ermesinden itibaren üç ay içinde yahut belirlenecek farklı bir süre içerisinde süreli fesih yolu ile sona erdiremeyeceği yönünde bir düzenlemeye yer verilmesi daha isabetli olurdu.  Hemen belirtelim ki ödünç işçi ile özel istihdam bürosu arasındaki sözleşme kural olarak belirsiz süreli iş sözleşmesi şeklinde bağıtlanmalıysa da, aynı zamanda kısmi süreli olarak da kurulabilir. Bu çerçevede ödünç işçi ile  belirsiz  süreli  çağrı  üzerine  çalışma  sözleşmesi  kurulabilmesi  de olanaklıdır. İş Kanunu md.14/2 ye göre  Hafta, ay veya yıl gibi bir zaman dilimi içinde işçinin ne kadar süreyle çalışacağını taraflar belirlemedikleri takdirde,  haftalık  çalışma  süresi  yirmi  saat  kararlaştırılmış  sayılır.  Çağrı üzerine  çalıştırılmak  için  belirlenen  sürede  işçi  çalıştırılsın  veya çalıştırılmasın ücrete hak kazanır . Söz konusu hüküm tamamlayıcı bir nitelik taşıdığından,  işçinin  haftalık  çalışma  süresinin  iş  sözleşmesinde  sıfıra indirilerek  ya  da  1-2  saat  gibi  oldukça  kısa  süreler  belirlenerek,  gelir güvencesinin ortadan kaldırılabileceği endişeleriyle karşılaşılabilir. Bununla birlikte tip iş sözleşmelerinde bu yönde hükümlere yer verilecek olursa, Türk Borçlar Kanunu md.20-25 de genel işlem koşulları için öngörülen denetimler, özellikle içerik denetimi devreye girecektir. İçerik denetimi kapsamında esas alınan ölçütlerden biri de kanuni düzenlemenin temel düşüncesinden sapılıp sapılmadığıdır. Kanuni düzenlemenin temel ölçütlerinden sapma söz konusu ise, kanuni düzenlemeden farklı bir hüküm getiren sözleşme kaydı geçersiz sayılacaktır. Çağrı üzerine çalışmaya ilişkin düzenleme içeren İK md.14, bu istihdam  biçimine  göre  çalışan  işçileri  koruma,  onlara  asgari  bir  gelir güvencesi sağlama yönünde bir değer yargısı içermektedir. Dolayısıyla bu hüküm hiçbir zaman işverene keyfi davranabilmesine, işçiyi asgari bir gelir güvencesinden mahrum bırakabilmesine ve işçinin kişilik değerlerinin ihlal edilmesine olanak sağlayacak şekilde yorumlanamaz. Bu itibarla çağrı üzerine çalışma sözleşmelerinde çalışma sürelerini belirleme yetkisini kısmen veya tamamen işverene bırakan sözleşme kayıtları, dürüstlük kurallarına aykırı olarak işçinin durumunu aleyhine ağırlaştırdığından geçersiz sayılmalıdır. Bu yöndeki yorum, çağrı üzerine çalışma sözleşmesi nedeniyle işçinin ödünç verilmediği dönemlerde ücret güvencesinden yoksun kalacağı endişelerini ortadan kaldırabilecektir.  Özel istihdam bürosu ile ödünç işçi arasında bağıtlanan iş sözleşmesi kural olarak belirsiz süreli iş sözleşmesi olarak benimsenmeliyse de, bazı durumlarda belirli süreli iş sözleşmesinin yapılabileceği ve objektif nedenin  31  Motz, BeckOK ArbR, AÜG §11, Rn.16b. 32  Alp, 364. Şen, 176.  33  Civan, Değişiklik Kayıtları, 815.  322Ankara Üni. Hukuk Fak. Dergisi, 66 (2) 2017: 311-397                                     Ödünç (Geçici) İş İlişkisi var olduğu kabul edilebilir. Ancak bu durum ödünç işçi talebinin gerekçesinin, talep edilen sektörde sadece belirli bir dönem için ortaya çıkan geçici işçi ihtiyacının doğması haline dayandırılabilir. Diğer bir deyişle sadece ödünç alan işveren açısından değil, ödünç işçinin çalıştırılacağı sektör göz önüne alındığında  belirli  süreli  istihdamın  esas  alındığı  hallerde,  özel  istihdam bürosu ile ödünç işçi arasında belirli süreli iş sözleşmesi kurulabileceği kabul edilebilir ki, bu durum İş Kanunu md.11 anlamında objektif neden olarak görülebilecektir. Örneğin İş Kanunu md.7/2-b. bendi uyarınca mevsimlik tarım işlerinde meslek edinilmiş ödünç iş ilişkisi kurulabilecektir. Mevsimlik tarım işleri niteliği gereği yılın belirli dönemlerinde yerine getirilebilmektedir. Bu itibarla mevsimlik tarım işinde ödünç işçi istihdam edilecekse, ilgili mevsim dönemiyle sınırlı olarak ödünç işçiyle belirli süreli iş sözleşmesi kurulması kabul edilebilir.   Özel istihdam bürosuyla ödünç işçi arasında iş sözleşmesinin belirli süreli iş sözleşmesi şeklinde yapılmasına olanak sağlanan yukarıdaki örnekte olduğu gibi objektif bir neden bulunmaksızın belirli süreli iş sözleşmesi kurulmuşsa, bu takdirde iş sözleşmesinin aslında en başından itibaren belirsiz süreli olduğunun benimsenmesi yerinde olacaktır. Nitekim Alman Federal Mahkemesi de bir kararında belirli süreli iş sözleşmesinin kurulmasına olanak veren objektif nedenler mevcut değilse, ödünç alan işveren ile ödünç işçi arasında iş sözleşmesi kurulduğu sonucuna ulaşılamayacağını, ödünç işçi ile özel istihdam bürosu arasında belirsiz süreli bir iş sözleşmesinin kurulduğuna karar verilmesi gerektiğine hükmetmiştir.  Hukukumuzdaki mevcut düzenlemeler çerçevesinde yukarıda da ifade edildiği  üzere  kanaatimizce  özel  istihdam  bürolarının  ödünç  vermek istedikleri işçileri esas olarak belirsiz süreli iş sözleşmeleriyle istihdam etmesi gerektiği sonucuna ulaşılmaktadır. Bununla birlikte meslek edinilmiş ödünç iş ilişkisinin düzenlendiği İş Kanunu md.7 de yapılacak değişiklikle sadece ödünç süresiyle sınırlı olarak belirli süreli iş sözleşmesi kurulabilmesinin önü  34  Bissels, Arbeitsrecht Handbuch, 6. Teil, D. Arbeitnehmerüberlassungsrecht, Rn.57. Her ne kadar mevsimlik tarım işleri gibi istisnai hallerde ödünç işçi ile belirli süreli iş sözleşmesi bağıtlanabileceğini  kabul  etmekteysek  de,  hukukumuzda  mevsimlik  tarım  işleri  gibi mevsimlik işlerde her yıl zincirleme mevsimlik iş sözleşmeleri yapılması halinde taraflar arasında tek bir belirsiz süreli iş sözleşmesinin bulunduğu, mevsim sonunda sözleşmenin sona ermeyip gelecek mevsime kadar askıda kaldığı kabul edilmektedir (Bu yöndeki görüşler ve yargı uygulaması hakkında daha fazla bilgi için bkz.; Süzek, 282-283. Yücel, 79 vd.). Aynı yorum, meslek edinilmiş ödünç iş ilişkisi kapsamında kurulan mevsimlik tarım iş sözleşmeleri açısından da geçerliliğini koruyacaktır.  35  Civan, 584.   36  BAG, 04.12.2013, NZA 2014, 426.  323Orhan Ersun Civan                                                 Ankara Üni. Hukuk Fak. Dergisi, 66 (2) 2017: 311-397   açılabilir yahut öğretide ileri sürülecek görüşler çerçevesinde ödünç işçilerin ödünç  süresiyle  sınırlı  belirli  süreli  iş  sözleşmeleriyle  istihdam edilebilecekleri yönünde bir uygulama gelişebilir. Ancak bu yönde bir yasa değişikliği yapılacaksa veya bu doğrultuda bir uygulama gelişecekse, mutlaka ödünç işçileri koruyan ilave düzenlemelere ihtiyaç duyulacaktır. Örneğin Fransa da ödünç işçiler özel istihdam büroları tarafından belirli süreli iş sözleşmeleriyle istihdam edilebilmektedir. Ancak Fransa da, ödünç işçilerin ödünç  verilmediği  dönemlerde  ücret  kayıplarını  telafi  edebilmek  için ‘geçicilik  tazminatı   olarak  nitelendirilebilecek  özel  bir  tazminat öngörülmüştür. Söz konusu tazminat ödünç işçinin ödünç müddetince aldığı toplam  brüt  ücretinin  %10 una  eşit  olup,  hukuki  olarak  ücret  niteliğini taşımaktadır.  Geçicilik  tazminatının  miktarı  sözleşmelerle  veya  toplu  iş sözleşmeleriyle daha yüksek bir şekilde belirlenebilmektedir. Brüt ücrete eklenen bu ödeme ödünç işçiye her ödünç süresinin sonunda yapılmalıdır. Ancak  geçicilik  tazminatının  hangi  hallerde  ödünç  işçiye  ödenmeyeceği konuları da ayrıca belirlenmiştir. Bu bakımdan mevsimlik işlerde, ödünç işçinin iş sözleşmesini kendi iradesiyle sona erdirmesinde, iş sözleşmesinin ödünç işçinin ağır kusuru sebebiyle feshedilmiş olmasında, ödünç süresi sona erdikten sonra ödünç alan işverenle ödünç işçinin belirsiz süreli bir iş ilişkisine girmesi halinde, ‘geçicilik tazminatı na yönelik hüküm uygulanmayacaktır. Fransız hukukundakine benzer bir düzenlemenin getirilmesi, bir ölçüde de olsa belirli süreli iş sözleşmesi ile çalışan ödünç işçilere, ödünç süresinin sona ermesiyle işsiz kaldıkları dönem bakımından öngörülebilirlik ve güvence sağlayabilecektir.  Bununla  birlikte  başka  bir  yolla  da  ödünç  işçilerin  belirli  süreli  iş sözleşmesi  ile  istihdam  edilebilecekleri  öngörüldüğü  takdirde  güvence sağlanabilir. İşsizlik Sigortası Kanununda yapılacak değişiklikle ödünç işçiler açısından işsizlik ödeneğine hak kazanma koşullarının hafifletilerek, ödünç süresinin sona ermesi nedeniyle işsiz kaldıkları dönemde belirli bir süre için gelir güvencesi getirilmesi düşünülebilir. Örneğin İşsizlik Sigortası Kanununa göre iş sözleşmesi öngörülen çeşitli nedenlerle sona eren bir işçinin işsizlik ödeneğine hak kazanabilmesi için, iş sözleşmesinin sona ermesinden önceki üç yıl içinde en az 600 gün ve işten ayrılmadan önceki son 120 gün sigortalı adına işsizlik sigortası primi ödenmiş olması gerekmektedir. İşten ayrılmadan önceki son 120 gün kesintisiz bir şekilde işçilerin çalışarak adlarına işsizlik sigortası primi ödenmesi koşulu, işsizlik sigortasından yararlanma olanağını büyük ölçüde engellemektedir. Daimi olarak çalışan işçilerin dahi işsizlik  37  Odaman, 316-320. 38  Tuncay-Ekmekçi, 634.   324Ankara Üni. Hukuk Fak. Dergisi, 66 (2) 2017: 311-397                                     Ödünç (Geçici) İş İlişkisi sigortasından  yararlanmasını  büyük  ölçüde  engelleyen  işten  ayrılmadan önceki son 120 gün kesintisiz bir şekilde işsizlik sigortası primi ödenmiş olma koşulunu,  belirli  süreli  iş  sözleşmesiyle  istihdam  edilen  ödünç  işçilerin sağlaması ise çok daha güç olacaktır. Bu itibarla özel istihdam büroları tarafından  ödünç  işçilerin  belirli  süreli  iş  sözleşmeleriyle  istihdam edilebilecekleri kabul edilirse, ilk etapta işten ayrılmadan önceki son 120 gün kesintisiz bir şekilde işsizlik sigortası primi ödeme koşulunun ödünç işçilere uygulanmayacağının kabul edilmesi isabetli olabilecektir.  b) Özel istihdam bürosu ile ödünç alan işveren arasındaki hukuki ilişki İş Kanununun 7. maddesinin 11. fıkrası gereği meslek edinilmiş ödünç iş ilişkisinin kurulabilmesi için özel istihdam bürosu ile ödünç alan işveren arasında  işçi  sağlama  sözleşmesinin  bağıtlanacağı  öngörülmüştür.  İşçi sağlama sözleşmesi aynı zamanda yazılı şekil koşuluna da bağlanmıştır. Yazılı şekil koşuluna aykırılık halinde işçi sağlama sözleşmesi Türk Borçlar Kanununun 12. maddesi gereği en başından itibaren geçersiz sayılmalıdır.     İşçi  sağlama  sözleşmesiyle  özel  istihdam  bürosu  kendisine  iş sözleşmesiyle bağlı ve işe hazır olan işçisini kararlaştırılan süre zarfında çalışmak üzere ödünç alan işverene vermeyi taahhüt etmektedir. Buna karşılık ödünç alan işveren de ücret ödemeyi üstlenmektedir. Diğer bir deyişle içi sağlama sözleşmesi, bazı işveren haklarını ve/veya bu hakların kullanım yetkisini devreden ve ödünç alan işverene de özel istihdam bürosu yanında bir takım borçlar yükleyen bir nitelik taşımaktadır. Bu bakımdan tarafları arasında sürekli ve karşılıklı bir borç ilişkisi doğuran işçi sağlama sözleşmesi,  hukuki  niteliği  açısından  kanunda  düzenlenen  sözleşme tiplerinden herhangi birine girmemektedir. Kanuni sözleşme tiplerinden herhangi  birine  uymadığı  için  işçi  sağlama  sözleşmesi  öğretide  kendine özgü(sui generis) bir sözleşme olarak nitelendirilmektedir.  İşçi sağlama sözleşmesi ile özel istihdam bürosu ödünç vereceği işçinin seçimi ile ilgili olarak ortalama bir işçinin devri konusunda sorumluluk altına girmektedir.  Başka  bir  ifadeyle  özel  istihdam  bürosu,  işçi  sağlama sözleşmesinde  kararlaştırılan  veya  mesleki  açıdan  bulunması  zorunlu niteliklere haiz bir işçiyi ödünç vermek suretiyle sözleşmeden doğan asıl yükümlülüğünü ifa etmiş olacaktır. Mesleki niteliğin tespit edilmesinde de,  39  Akıntürk Türkmen, 143.  40  Odaman, 94. 41  Akyiğit, 119.  42  Akıntürk Türkmen, 143.  43  Akıntürk Türkmen, 143. Hendrickx, 59. Dütz-Thüsing, §8, Rn.343. 325Orhan Ersun Civan                                                 Ankara Üni. Hukuk Fak. Dergisi, 66 (2) 2017: 311-397   her meslek gurubu için o meslek grubunda çalışan işçinin sahip olduğu ortalama özellik göz önüne alınmalıdır. Öğretide bu niteliği itibariyle özel istihdam  bürosunun  borcunun  cins  (nevi)  borcu  niteliğini  taşıdığı belirtilmektedir. Özel istihdam bürosu belirli bir işçiyi değil, kendisinden talep edilen ortalama bir işçiyi ödünç alan işverene gönderme borcu altında olduğundan,  aksi  işçi  sağlama  sözleşmesinde  kararlaştırılmadığı  yahut dürüstlük kuralına aykırılık oluşturmadığı müddetçe özel istihdam bürosu ödünç alan işveren yanında görevlendirdiği işçisini her zaman için geri çağırıp başka bir yerde görevlendirebilir. Ayrıca özel istihdam bürosu, hastalık, yıllık izin yahut başka bir nedenle iş görme edimini yerine getiremeyen ödünç işçinin yerine istenilen özelliklere sahip başka bir işçi gönderebilir. Bununla birlikte  işçi  sağlama  sözleşmesinde  belirli  bir  işçinin  verilebileceği  de kararlaştırılabilir. Böyle bir durumda özel istihdam bürosu herhangi bir işçiyi vermek suretiyle değil yalnızca ismen belirlenen işçiyi ödünç vermek suretiyle üstlenmiş olduğu taahhüdü yerine getirebilecektir. Dolayısıyla özel istihdam bürosu,  ödünç  alan  işverene  karşı  bir  işin  yerine  getirilmesini  bizzat üstlenmemekte, sadece ödünç alan işverenin giderilmesi yönünde ihtiyacı bulunduğu iş için uygun bir işçiyi ödünç verme sorumluluğu altına girmekte olup, özel istihdam bürosunun ödünç işçinin iş görme edimini kötü ifasından dolayı bir sorumluluğu bulunmamaktadır. Nitekim İş Kanunumuzun 6715 sayılı  yasayla  değişik  7.  maddesinin  14.  fıkrasında  bu  durum  açıkça düzenlenerek, ödünç işçinin işyerine ve işe ilişkin olmak kaydıyla kusuru ile neden olduğu zarardan, ödünç alan işverene karşı sorumlu olduğu hüküm altına alınmıştır. Bununla birlikte özel istihdam bürosu, ödünç işçinin işçi sağlama sözleşmesinde kararlaştırılan zamanda ve yerde ödünç alan işverenin yanında çalışacağını taahhüt ettiğinden, ödünç işçinin belirlenen zamanda işe başlamaması  halinde  geçici  istihdam  bürosunun  sorumluluğu doğabilecektir. Bu bağlamda ödünç işçinin işçi sağlama sözleşmesinde kararlaştırılan yer ve zamanda ödünç alan işverenin yanında iş görme edimini sunması, özel istihdam bürosunun asıl borcu olup, buna aykırılık özel istihdam bürosunu  akde  aykırı  davranmış  duruma  düşürecek  ve  temerrüdüne  yol açacaktır.  Ayrıca  özel  istihdam  bürosunun  dürüstlük  kuralı  çerçevesinde  44  Akıntürk Türkmen, 143.  45  Akıntürk Türkmen, 143. Akyiğit, 183. Kock, BeckOK ArbR, AÜG §1, Rn.6. Motz, BeckOK ArbR, AÜG §12, Rn.15. 46  Motz, BeckOK ArbR, AÜG §12, Rn.15. Dütz-Thüsing, §8, Rn.343.  47  Akyiğit, 97.  48  Akıntürk Türkmen, 143. Akyiğit, 97-98. Kock, BeckOK ArbR, AÜG §1, Rn.6. DützThüsing, §8, Rn.343. 49  Akıntürk Türkmen, 143-144.  326Ankara Üni. Hukuk Fak. Dergisi, 66 (2) 2017: 311-397                                     Ödünç (Geçici) İş İlişkisi (TMK. md.2) bir meslek grubunda ortalama özelliklere sahip bir işçi seçme yükümlülüğü  bulunmakla  birlikte,  buna  uygun  davranmamasından  ötürü işçinin  kötü  ifası  ortaya  çıkıyorsa,  özel  istihdam  bürosunun  işçi  seçimi nedeniyle sorumluluğuna gidilebilecektir.   İşçi sağlama sözleşmesi karşılıklı iki tarafa borç yükleyen bir sözleşme olduğundan, özel istihdam bürosunun işçisini geçici bir süre için ödünç verme borcu karşısında, ödünç alan işverenin ücret ödeme borcu ile ödünç işçiyi işyerine zamanında alma ve sunduğu iş görme edimini uygun bir şekilde kabul etme borcu da bulunmaktadır. Ödünç alan işverenin bu borçlara aykırı davranışı  sözleşmeye  aykırılık  oluşturacağından,  ödünç  alan  işverenin sorumluluğu söz konusu olabilecektir. Örneğin ödünç alan işveren belirli bir dönem açısından doğan ücret ödeme borcunu yerine getirmeyecek olursa, özel istihdam bürosu ödünç alan işveren yanında görevlendirdiği işçisini geri çekebilecek olup, Türk Borçlar Kanunu md.125 gereği ödünç alan işverenden tazminat da talep edebilecektir.  İşçi sağlama sözleşmesinin içeriğine ilişkin olarak İş Kanununun 7. maddesinin  11.  fıkrası  ile  Özel  İstihdam  Büroları  Yönetmeliğinin  6. maddesinde  özel  düzenlemelere  yer  verilmiştir.  Buna  göre  mutlaka  işçi sağlama sözleşmesinde sözleşmenin başlangıç ve bitiş tarihi, işin niteliği, özel istihdam bürosunun hizmet bedeli, varsa geçici işçi çalıştıran işverenin ve özel istihdam bürosunun özel yükümlülüklerine yer verilmelidir. Ayrıca ödünç işçinin, Türkiye İş Kurumundan veya başka bir özel istihdam bürosundan hizmet almasını ya da iş görme edimini yerine getirdikten sonra ödünç alan işveren veya farklı bir işverenin işyerinde çalışmasını engelleyen hükümler konulamayacaktır.  Kanaatimizce  işçi  sağlama  sözleşmesinde  bulunması gerektiği belirtilen unsurlar yeterli olmadığı gibi çok da açık değillerdir. Örneğin işin niteliğinin işçi sağlama sözleşmesinde belirtilmesi gerektiği belirtilmişse de, bu hususla neyin kastedildiği tam olarak anlaşılamamaktadır. İşin  niteliği  ibaresinin  kapsamına,  meslek  edinilmiş  ödünç  iş  ilişkisine başvurulma nedeninin, hangi pozisyon için ödünç işçi talep edildiğinin ve ödünç işçinin vasfının açıklanması hususlarının girdiği yönünde bir yorum yapılması isabetli olacaktır. Özellikle meslek edinilmiş ödünç iş ilişkisine  50  Akyiğit, 181-183. Kock, BeckOK ArbR, AÜG §1, Rn.6. Motz, BeckOK ArbR, AÜG §12, Rn.16.  51  Akıntürk Türkmen, 144.  52  Ödünç alan işverenin sorumluluğu ile ilgili daha fazla bilgi için bkz.; Akyiğit, 179-180.  53  Motz, BeckOK ArbR, AÜG §12, Rn.20. 327Orhan Ersun Civan                                                 Ankara Üni. Hukuk Fak. Dergisi, 66 (2) 2017: 311-397   başvurma  nedeninin  belirtilmesi  bu  ilişkinin  kötüye  kullanılıp kullanılmadığının tespiti açısından faydalı olacaktır.  Yine  de  kanunda  yer  alan  işçi  sağlama  sözleşmesinde  bulunması gerektiği ifade edilen hususlar, yetersiz kalmaktadır. Zira 26.06.2009 tarihli ve 5920 sayılı ‘İş Kanunu, İşsizlik Sigortası Kanunu ve Sosyal Sigortalar ve Genel  Sağlık  Sigortası  Kanununda  Değişiklik  Yapılmasına  Dair  Kanun  vasıtasıyla 4857 sayılı İş Kanununun geçici (ödünç) iş ilişkisini düzenleyen 7. maddesinden sonra gelmek üzere mesleki anlamda geçici (ödünç) iş ilişkisini düzenleyen 7/A maddesinin temel veto gerekçesini, ödünç işçiler açısından eşit işlem borcunun düzenlenmemesi hususu oluşturmuştur. 6715 sayılı kanun ile İş Kanununun değiştirilen 7. maddesinin 10. fıkrasında eşit işlem borcu düzenlenmiş ve ödünç işçinin, ödünç alan işveren yanındaki çalışma süresince temel çalışma koşullarının aynı işveren tarafından aynı iş için doğrudan istihdamı  halinde  sağlanacak  koşulların  altında olmayacağı  ifadesine  yer verilmiştir.  Bununla  birlikte  ödünç  işçinin  ödünç  alan  işveren  işyerinde çalıştığı dönem için temel çalışma koşullarının nasıl belirleneceğine ilişkin olarak ne özel istihdam bürosuna bir araştırma yükümlülüğü, ne de ödünç alan işverene bir bilgi verme yükümlülüğü getirilmiştir. Olması gereken hukuk bakımından ödünç işçinin ödünç alan işveren yanında çalışacağı süre için uygulanacak temel çalışma koşullarının mutlaka işçi sağlama sözleşmesinde yer alacağı hususu kanunen hüküm altına alınmalıydı. Nitekim bu husus Almanya daki  Meslek  Edinilmiş  Ödünç  İş  İlişkisi  Hakkındaki  Yasa md.12/I de  açıkça  düzenlenmiştir.  Alman  hukukundaki  ilgili  düzenleme uyarınca işçi sağlama sözleşmesinde ücret dahil ödünç alan işveren işyerinde emsal iş ve emsal işçi için geçerli olan temel çalışma koşulları yer almalıdır. Ödünç alan işveren işyerinde ödünç dönemi esnasında ödünç konusu iş ile ilgili emsal işçi çalışmamaktaysa, ödünç alan işverenin ödünç işçiyi ödünç dönemi için doğrudan kendisi istihdam etseydi sağlayacağı temel çalışma koşullarını bildirmesi hususunun yeterli olacağı kabul edilmektedir. Ödünç alan  işveren  işyerinde  ödünç  döneminde  geçerli  olan  temel  çalışma koşullarının işçi sağlama sözleşmesinde yer alacağı yönündeki bir ifadenin kanuna eklenmesi, eşit işlem borcunun uygulanmasını ve dolayısıyla ödünç işçinin korunmasını güvence altına alacaktır.  İşçi  sağlama  sözleşmesinin  içeriğinde  yer  verilmesinin  zorunlu  bir unsuru olarak kanunda belirtilmesinin isabetli olacağı diğer bir hususta, özel istihdam bürosunun meslek edinilmiş ödünç iş ilişkisi kurma yetkisine dair bilgilerdir. 6715 sayılı kanunla, özel istihdam bürolarına meslek edinilmiş  54  Motz, BeckOK ArbR, AÜG §12, Rn.8.  328Ankara Üni. Hukuk Fak. Dergisi, 66 (2) 2017: 311-397                                     Ödünç (Geçici) İş İlişkisi ödünç iş ilişkisi kurma yetkisinin verilebilmesi için özel koşullar getirilmiştir. Bu özel koşullar, Türkiye İş Kurumu Kanunu md.17/3 de düzenlenmiştir. Örneğin bir özel istihdam bürosuna meslek edinilmiş ödünç iş ilişkisi kurma yetkisinin verilebilmesi için, ilgili büro tarafından Türkiye İş Kurumuna başvuru tarihinde brüt asgari ücretin iki yüz katına denk gelen miktarda teminat  verilmesi  gerekmektedir.  Türkiye  İş  Kurumu  tarafından  meslek edinilmiş ödünç iş ilişkisi kurma yetkisinin verilmesi halinde, verilen izin üç yıl için geçerli olacaktır. İzin süresinin sona erme tarihinden en az onbeş gün önce talepte bulunulması ve izin verilmesinde aranılan şartların mevcut olması durumunda üçer yıllık sürelerle verilen izin yenilenebilecektir (md.17/5). Görüldüğü  üzere  Türkiye  İş  Kurumu  tarafından  iş  aracılığında  bulunma yetkisi  ile  meslek  edinilmiş  ödünç  iş  ilişkisi  kurma  yetkisi  ayrı  ayrı verilmektedir. Bir özel istihdam bürosuna iş aracılığında bulunma yetkisinin verilmiş olması, meslek edinilmiş ödünç iş ilişkisi kurma yetkisi verildiği anlamına gelmemektedir. Ancak meslek edinilmiş ödünç iş ilişkisi kurma yetkisinin alınabilmesi için iş aracılığında bulunma yetkisinin alınması bir önkoşul olarak karşımıza çıkmaktadır. Zira meslek edinilmiş ödünç iş ilişkisi kurma yetkisi almak için kural olarak özel istihdam bürosunun, izin için Türkiye İş Kurumuna başvuru tarihinden önce iki yıl süreyle kesintisiz olarak iş aracılığı faaliyetinde bulunması gerekmektedir. Ancak yatırılacak teminat miktarının artırılması durumunda yetki için başvuru tarihinden önce altı ay süresinde  kesintisiz  olarak  faaliyette  bulunulması  da  yeterli  görülmüştür (md.17/3-4).  Türkiye  İş Kurumu  Kanunu  md.18/2 de  ise hangi  hallerde  bir  özel istihdam bürosuna verilen meslek edinilmiş ödünç iş ilişkisi kurma yetkisinin iptal edilebileceği düzenlenmiştir. Örneğin yazılı sözleşme şartına uyulmadığı (md.18/2-d) veya kayıt dışı işçi çalıştırıldığının tespit edildiği (md.18/2-g) hallerde  belirli  bir  dönem  içerisinde  kanunda  belirlenen  ihlal  sayısına ulaşıldığı durumlarda, meslek edinilmiş ödünç iş ilişkisi kurma yetkisi iptal edilebilecektir. Meslek edinilmiş ödünç iş ilişkisi kurma yetkisinin iptali halinde  daha  önce  kurulmuş  işçi  sağlama  sözleşmelerinin  ve  iş sözleşmelerinin  bu  durumdan  ne  şekilde  etkileneceği  de  kanunda düzenlenmiştir. Türkiye İş Kurumu Kanunu md.18/4 e ve Özel İstihdam Büroları Yönetmeliği md.28/3-5 e göre,  Geçici iş ilişkisi kurma yetkisinin iptali hâlinde; bu Kanun kapsamında yapılmış ve devam eden sözleşmelerin uygulanmasına, sözleşmede belirtilen süreler tamamlanıncaya kadar devam edilir. Ancak, özel istihdam bürosu bu dönem içerisinde geçici iş ilişkisi kurma veya geçici işçi sağlama sözleşmesini uzatma yetkisini kullanamaz. Herhangi bir nedenle özel istihdam bürosunun kapanması hâlinde ise geçici işçi çalıştıran işverene bu durumun tebliğ edilmesi ile geçici iş ilişkisi sona 329Orhan Ersun Civan                                                 Ankara Üni. Hukuk Fak. Dergisi, 66 (2) 2017: 311-397   erer. İş ilişkisinin devam etmesi durumunda, geçici işçi çalıştıran işverenle işçi arasında  iş  sözleşmesi  kurulmuş  olur.  Geçici  işçinin  iş  ilişkisinden kaynaklanan alacakları, 17 nci maddenin üçüncü fıkrasının (b) bendine göre (yönetmelikte 14. maddenin 1. fıkrasının ‘b  bendine göre) alınan teminattan Kurumca öncelikli olarak ödenir . Ayrıca Türkiye İş Kurumu Kanununda meslek edinilmiş ödünç iş ilişkisi kurma yetkisi olmaksızın veya yetkisi iptal edilmesine rağmen bu faaliyeti yerine getiren özel istihdam bürolarına elli bin Türk Lirası, fiilin tekrarı halinde yüz bin Türk Lirası, bu kapsamda hizmet alan işverenlere ise yirmi bin Türk Lirası idari para cezası uygulanacağı öngörülmüştür (md.20/1-b).   Değinildiği üzere meslek edinilmiş ödünç iş ilişkisi kurma yetkisinin verilebilmesi  ve  bu  yetkinin  devam  etmesine  yönelik  ağır  koşullar getirilmiştir. Meslek edinilmiş ödünç iş ilişkisi kurma yetkisinin iptal halleri, iptalden daha önce kurulan hukuki ilişkilerin ne şekilde etkileneceği hüküm altına alınmıştır. Hatta idari para cezası dahi öngörülmüştür. Ancak özel istihdam bürosu ile ödünç alan işveren arasında bağıtlanacak işçi sağlama sözleşmesinde özel istihdam bürosunun meslek edinilmiş ödünç iş ilişkisi kurma yetkisine dair bilgilerin zorunlu olarak yer alması gerektiği, İş Kanunu md.7/11 de düzenlenmemiştir. Gerçi Özel İstihdam Büroları Yönetmeliğinde,  Kurum tarafından verilen izin belgeleri, iş arayanlardan ücret alınmayacağı ve menfaat temin edilemeyeceği ifadesi ve ilgili il müdürlüğünün adres ve telefonlarının  yer  aldığı  bilgiler  özel  istihdam  bürolarında  herkesin görebileceği bir yere asılır. Özel istihdam bürolarının internet ana sayfalarında da Kurum tarafından belirlenen şekilde bu bilgilere yer verilir  (md.16/1) hükmü yer almaktadır. Bununla birlikte meslek edinilmiş ödünç iş ilişkisinin kötüye kullanım olasılığının yüksekliği göz önüne alındığında, her bir işçi sağlama sözleşmesinde ilgili özel istihdam bürosunun meslek edinilmiş ödünç iş  ilişkisi  kurma  yetkisi  ile  ilgili  bilgilerin  güncellenerek  tekrarlanması zorunluluğunun kanunla getirilmesi daha uygun olacaktır. Alman hukukunda özel istihdam bürolarının meslek edinilmiş ödünç iş ilişkisi kurma yetkisinin kontrolüne ayrı bir önem verilmiştir. Almanya daki Meslek Edinilmiş Ödünç İş İlişkisi Hakkındaki Yasanın 10. maddesi gereği özel istihdam bürosu meslek edinilmiş ödünç iş ilişkisi kurarken kanunun 1. maddesinde öngörülen izne sahip değilse yahut sahip olduğu yetki daha sonra iptal edilmişse, gerek işçi sağlama sözleşmesi gerek ödünç işçiyle özel istihdam bürosu arasında kurulan iş sözleşmesinin geçersiz hale geldiği ve ödünç işçinin korunması amacıyla ödünç işçi ile ödünç alan işveren arasında bir iş sözleşmesinin 330Ankara Üni. Hukuk Fak. Dergisi, 66 (2) 2017: 311-397                                     Ödünç (Geçici) İş İlişkisi kurulduğu  kabul  edilmektedir 55 .  Getirilen  kanuni  düzenlemenin  amacı doğrultusunda ödünç işçi ile ödünç alan işveren arasındaki iş sözleşmesinin ödünç alan işveren yanında çalışmaya başladığı andan itibaren kurulduğu varsayılmaktadır. Zira bu doğrultuda bir yaptırımın getirilmesiyle ödünç alan işverenin özel istihdam bürosunun meslek edinilmiş ödünç iş ilişkisi kurma yetkisini özenli bir şekilde incelemesi ve meslek edinilmiş ödünç iş ilişkisinin en  başından  itibaren  hukuka  uygun  bir  şekilde  kurulmasının  sağlanması hedeflenmiştir. Diğer bir deyişle ödünç alan işverene kontrol yükümlülüğü getirilerek, dolaylı olarak ödünç işçinin korunması güvence altına alınmaya çalışılmıştır.  Hukukumuzda  değinildiği  üzere  özel  istihdam  bürosunun  meslek edinilmiş ödünç iş ilişkisi kurma yetkisinin iptali halinde, daha önce kurulan hukuki ilişkilerin ne yönde etkileneceği düzenlenmiştir. Meslek edinilmiş ödünç  iş  ilişkisi  kurma  yetkisinin  iptali  durumunda  Türkiye  İş  Kurumu Kanunu md.18/4 uyarınca işçi sağlama sözleşmesi süresinin sonuna kadar devam edecektir. Ancak sürenin sona ermesine rağmen işçinin ödünç alan işveren yanında çalışmaya devam etmesi halinde, ödünç alan işverenle ödünç işçi arasında iş sözleşmesi kurulduğu kabul edilmiştir. İş sözleşmesinin hangi tarihten itibaren kurulduğu ifade edilmemişse de, aynı maddede geçen  Geçici işçinin  iş  ilişkisinden  kaynaklanan  alacakları,  17  nci  maddenin  üçüncü fıkrasının  (b)  bendine  göre  alınan  teminattan  Kurumca  öncelikli  olarak ödenir   ifadesi  yol  gösterici  bir  nitelik  taşımaktadır.  İlgili  hükmün yorumundan  ödünç  alan  işverenle  ödünç  işçi  arasında  sözleşmenin  işçi sağlama sözleşmesinin sona ermesinden sonra kurulmuş sayılacağı sonucuna ulaşmak olasıdır. Bu durum ödünç işçinin kıdeminin parçalanmasına yol açabilecek  olup,  korunmasına  hizmet  etmemektedir.  Bu  itibarla  Alman hukukunda olduğu gibi ödünç işçinin ödünç alan işveren yanında çalışmaya başladığı  andan  itibaren  iş  sözleşmesinin  kurulduğunun  kanunda  açıkça düzenlenmesi,  bu  konuda  ortaya  çıkabilecek  çekinceleri  ve  tartışmaları engelleyecek  ve  ödünç  işçinin  korunmasına  da  hizmet  edecektir. Ayrıca kanunda meslek edinilmiş ödünç iş ilişkisi kurulduktan sonra mesleki faaliyet olarak  ödünç  iş  ilişkisinde  bulunma  yetkisinin  iptali  haline  uygulanacak yaptırım hüküm altına alınmıştır. Özel istihdam bürosu hiç yetki almaksızın meslek edinilmiş ödünç iş ilişkisi kurmaktaysa yahut yetkisi iptal edildikten sonra  meslek  edinilmiş  ödünç  iş  ilişkisi  kurmaya  devam  etmekteyse  55  Kock, BeckOK ArbR, AÜG §9, Rn.5, 9. Rolfs, AÜG, Vorbem., Rn. 2, AÜG, §1, Rn.14. Junker, §2, Rn.117. Dütz-Thüsing, §8, Rn.340.  Brox-Rüthers-Henssler, Rn.76. Alpagut, Geçici İş İlişkisi, 580.  56  Motz, BeckOK ArbR, AÜG §10, Rn.1, 7. 331Orhan Ersun Civan                                                 Ankara Üni. Hukuk Fak. Dergisi, 66 (2) 2017: 311-397   uygulanacak yaptırım düzenlenmemiştir. Kanaatimizce bu gibi hallerde işçi sağlama sözleşmesinin süresinin sonuna kadar devam edeceğini öngörmek, işçi sağlama sözleşmesinin bitiminden sonra ödünç işçinin ödünç alan işveren yanında çalışmaya devam etmesi halinde, ödünç alan işverenle ödünç işçi arasında iş sözleşmesi kurulduğunu kabul etmek fazla iyiniyetli bir yorum niteliğini taşıyacaktır. Gerekli izni yokken özel istihdam bürosunun meslek edinilmiş  ödünç  iş  ilişkisi  kurması  halinde,  ileride  daha  ayrıntılı  olarak değinileceği üzere hukuka aykırı bir şekilde kurulmuş meslek edinilmiş ödünç iş ilişkisinin tabi olacağı hukuki yaptırımın uygulanması isabetli olacaktır. Diğer bir deyişle, bu gibi durumlarda Türkiye İş Kurumu Kanunu md.20/1-b. bendi uyarınca hem özel istihdam bürosuna hem ödünç alan işverene idari para cezası uygulanacaksa da, ayrıca hukuki yaptırım olarak meslek edinilmiş ödünç iş ilişkisi kapsamında kurulan işçi sağlama sözleşmesi ve iş sözleşmesi geçersiz sayılmalı, ödünç işçi ise en başından itibaren ödünç alan işverenin işçisi gibi kabul edilmelidir.    İşçi  sağlama  sözleşmesi,  ödünç  süresinin  sona  ermesi,  sözleşmenin feshedilmesi  yahut  ikale  sözleşmesiyle  sona  erebilecektir.  Ödünç  işçinin ölümü  kural  olarak  işçi  sağlama  sözleşmesinin  sona  ermesine  yol açmayacaktır. Zira özel istihdam bürosunun işçi sağlama sözleşmesinden doğan borcu bir cins borcudur. Ödünç işçinin hayatını kaybettiği hallerde başka bir ödünç işçinin ödünç alan işveren yanında görevlendirilmesi suretiyle işçi sağlama sözleşmesinden doğan temel borç ifa edilebilecektir. Bununla birlikte somut belirli bir işçinin ödünç alan işverene devredilmesi öngörülmüş ve  devirden  sonra  işçi  hayatını  kaybetmişse,  bu  takdirde  işçi  sağlama sözleşmesi de sona ermelidir.  İşçi  sağlama  sözleşmesinin  uygulanmasından  dolayı  ortaya  çıkan uyuşmazlıklarda  genel  mahkemeler  görevli  ve  yetkili  olacaklardır.  İşçi sağlama  sözleşmesi  iş  sözleşmesi  niteliğini  taşımadığından,  iş mahkemelerinin görevli ve yetkili olması düşünülemez.  c) Ödünç işçi ile ödünç alan işveren arasındaki hukuki ilişki Ödünç  alan  işveren  ile  ödünç  işçi  arasında  iş  sözleşmesi  meydana gelmez.  İş  Kanunu  md.7 nin  lafzından  da  hukuka  uygun  bir  şekilde kurulmuş meslek edinilmiş ödünç iş ilişkisi sonucu ödünç işçi ile ödünç alan işveren arasında iş sözleşmesi kurulmadığı sonucuna varılmaktadır. Nitekim  57  3, e, aa.  58  Motz, BeckOK ArbR, AÜG §12, Rn.22, 25. 59  Motz, BeckOK ArbR, AÜG §12, Rn.26. 60  Dütz-Thüsing, §8, Rn.342. Kock, BeckOK ArbR, AÜG §1, Rn.7. 332Ankara Üni. Hukuk Fak. Dergisi, 66 (2) 2017: 311-397                                     Ödünç (Geçici) İş İlişkisi kanuna  göre  özel  istihdam  bürosunun  bir  işverenle  geçici  işçi  sağlama sözleşmesi yaparak bir işçisini geçici olarak bu işverene devrettiği ifadesi (md.7/2), geçici iş ilişkisinde işverenin özel istihdam bürosu olduğunun kabul edilmesi (md.7/11), ödünç süresinin bitiminden sonra ödünç işçinin ödünç alan işveren işyerinde çalışmaya devam etmesi halinde ödünç işçi ile ödünç alan işveren arasında işçi sağlama sözleşmesinin sona erme tarihinden itibaren belirsiz  süreli  iş  sözleşmesinin  kurulduğunun  benimsenmesi  (md.7/13), meslek edinilmiş ödünç iş ilişkisi esnasında ödünç işçi ile ödünç alan işveren arasında iş sözleşmesinin kurulmadığını göstermektedir.    Bununla birlikte ödünç işçi çalışması sırasında ödünç alan işverenin işyeri düzenine, tıpkı o işyerinde çalışan diğer işçiler gibi dâhil olmakta, ödünç alan işverene karşı sadakat borcu ve itaat borcu bulunmaktadır. Ödünç işçinin söz konusu yükümlülüklerine karşılık ödünç alan işverenin de yönetim hakkı, işçiyi  gözetme  borcu,  temel  istihdam  ve  çalışma  koşullarını  uygulama yükümlülüğü (eşit davranma borcu) gibi borçları ve yükümlülükleri ortaya çıkmaktadır. Dolayısıyla ödünç alan işveren ile ödünç işçi arasındaki bu ilişki adeta bir iş ilişkisi gibidir, zira iş hukukundan doğan birçok hak ve yükümlülük iki taraf açısından geçerli olup, sözleşmeden kaynaklanan bir görünüm arz etmektedir. Ödünç işçi ile ödünç alan işveren arasında meslek edinilmiş ödünç iş ilişkisi nedeniyle doğan bu hukuki ilişki dolaylı olarak işçi sağlama sözleşmesi ve özel istihdam bürosu ile ödünç işçi arasında bağıtlanan iş sözleşmesi vasıtasıyla düzenlenmekte olup, ‘iş sözleşmesi benzeri bir hukuki ilişki  olarak adlandırılabilir. Bu şekilde bir ilişkinin varlığının kabul edilmiş olması ödünç işçinin, işi gereği gibi ifa etmemesi veya ödünç alan işverenin  gözetme  borcunu  yerine  getirmemesi  durumlarında sorumluluklarının doğumuna yol açmaktadır. Ödünç işçi ile ödünç alan işveren arasında iş sözleşmesi benzeri bir hukuki ilişkinin var olduğunun kabulünün diğer bir sonucu da, ödünç işçi ile ödünç alan işveren arasında meydana  gelebilecek  ihtilafların  çözüm  yeri  olarak  karşımıza  iş mahkemelerinin çıkmasıdır.  İş  Kanununun  7.  maddesinde  de  ödünç  işçi  ile  ödünç  alan  işveren arasında iş sözleşmesi benzeri bir hukuki ilişki kurulduğunun kabul edildiğine dair düzenlemelere rastlanmaktadır. Ödünç alan işverenin ödünç işçiye talimat  61  Süzek, 315. Akıntürk Türkmen, 144. Odaman, 89. Junker, §2, Rn.116. 62  Odaman, 89. Arslanoğlu, 57. 63  Kock, BeckOK ArbR, AÜG §1, Rn.7. 64  Odaman, 91. Akyiğit, Çeşitli Hukuk Sistemleri, 3.  65  Akyiğit, 123.  66  Kock, BeckOK ArbR, AÜG §1, Rn.7.  333Orhan Ersun Civan                                                 Ankara Üni. Hukuk Fak. Dergisi, 66 (2) 2017: 311-397   verme yetkisinin kabul edilmesi (md.7/9-a), ödünç işçinin işyerine ve işe ilişkin kusuruyla neden olduğu zarardan, ödünç alan işverene karşı sorumlu olduğunun  ifade  edilmesi  (md.7/14),  ödünç  işçi  ile  ödünç  alan  işveren arasında  iş  sözleşmesi  benzeri  bir  ilişkinin  var  olduğunun  kanunen  de benimsendiğine işaret etmektedir.  3.  MESLEK  EDİNİLMİŞ  ÖDÜNÇ  İŞ  İLİŞKİSİNİN KURULMASININ  KOŞULLARI,  ÖNGÖRÜLEN  YASAKLAR  VE SINIRLAMALAR  İş Kanununun 6715 sayılı yasa ile değişik 7. maddesi incelendiğinde meslek  edinilmiş  ödünç  iş  ilişkisinin  kurulabilmesi  açısından  başvuru nedenleri olarak nitelendirebileceğimiz toplam yedi duruma yer verildiği görülmektedir.  Ancak  sadece  başvuru  nedenlerinin  düzenlenmesiyle yetinilmemiş olup, bazı başvuru nedenleri kapsamında süre sınırına da yer verilmiştir. Bu şekilde hem başvuru nedenlerinin düzenlenmesi hem süre sınırı  öngörülmesi,  meslek  edinilmiş  ödünç  iş  ilişkinin  geçici  olarak kurulmasını güvence altına alma amacına dayanmaktadır. Nitekim yasanın gerekçesi uyarınca da,  Geçici iş ilişkisinin ancak Kanunda sayılan hallerde kurulabileceği  hüküm  altına  alınmıştır.  Bu  sınırlamanın  amacı,  geçici  iş ilişkisinin  istismarının  önlenmesi  ve  işgücü  piyasasının  işleyişinin bozulmamasını temin ederek işverenin geçici iş ilişkisini ancak işletmenin geçici ihtiyaçlarını karşılamak için kullanılmasını güvence altına almaktır. Böylelikle,  sürekli  nitelikte  olan  işler  için  zorunlu  haller  dışında  geçici çalışmanın kullanılması engellenmiştir . Aynı zamanda İş Kanunu md.7 nin çeşitli  hükümlerinde  meslek  edinilmiş  ödünç  iş  ilişkisinin  geçici  işgücü ihtiyacını karşılamak amacıyla kurulacağı vurgulandığı gibi, İş Kanununun 7. maddesi dahi ‘geçici iş ilişkisi  başlığını taşımaktadır. Bu durum kanunun meslek edinilmiş ödünç iş ilişkisinin, geçici niteliğini ön plana çıkardığının göstergesidir. Kanunda ayrıca başvuru nedenleri ve süre sınırının yanı sıra, bazı sektörlerde meslek edinilmiş ödünç iş ilişkisi kurulması yasaklanmış, işyerlerinde  istihdam  edilebilecek  ödünç  işçi  sayısına  ve  ödünç  işçilerin görevlendirilebilmelerine ilişkin asgari bir sürenin geçmesine dair sınırlar öngörülmüştür. Söz konusu hususların ayrı başlıklar altında ele alınması isabetli olacaktır.  a) Meslek edinilmiş ödünç iş ilişkisine başvuru nedenleri ve süre sınırları  Kanun  koyucu  tarafından  meslek  edinilmiş  ödünç  iş  ilişkisinin kurulmasında sadece süre sınırı ile yetinilmemiştir. Zira ödünç iş ilişkisinin azami bir süre ile sınırlanması başlı başına kötüye kullanmanın önlenmesinde 334Ankara Üni. Hukuk Fak. Dergisi, 66 (2) 2017: 311-397                                     Ödünç (Geçici) İş İlişkisi gerçek bir engel oluşturmayacaktır. Bununla birlikte İş Kanununun 7. maddesi  incelendiği  tüm  başvuru  nedenleri  açısından  süre  sınırı  da getirilmediği  görülmektedir.  Bu  kapsamda  başvuru  nedenleri,  süre  sınırı bulunan haller ve süre sınırı bulunmayan haller olmak üzere ikiye ayrılarak ele alınmıştır.  aa) Süre sınırı bulunmayan haller  İş Kanununun 7. maddesinin 2. fıkrası uyarınca, İş Kanununun 13. maddesinin beşinci fıkrası ile 74. maddesinde belirtilen hâllerde, işçinin askerlik hizmeti hâlinde ve iş sözleşmesinin askıda kaldığı diğer hâllerde, mevsimlik  tarım  işlerinde  ve  ev  hizmetlerinde  herhangi  bir  süre bulunmaksızın meslek edinilmiş ödünç iş ilişkisi kurulabilecektir. Ancak burada akla gelen ilk konu süre sınırı getirilmediğinden, yıllarca bir işçinin ödünç  işçi  sıfatıyla  ödünç  alan  işverenin  işyerinde  çalıştırılıp çalıştırılamayacağıdır. Her ne kadar kanunda bir süre sınırı öngörülmemişse de, kurulan ilişki meslek edinilmiş ödünç iş ilişkisi olup, söz konusu hukuki kurum  niteliği  gereği  bünyesinde  geçiciliği  barındırmaktadır.  Dolayısıyla kanunda süre sınırı öngörülmeyen haller açısından ödünç işçinin ödünç alan işverenin işyerine gönderilirken, hedeflenenin ödünç alan işveren işyerindeki daimi işçilerin yerini alması olup olmadığı mutlaka temel bir denetim kriteri olarak göz önüne alınmalıdır. Diğer bir ifadeyle ödünç işçi, ödünç alan işverenin işyerinde daimi nitelikteki görevleri yürütüyor ve sonuç olarak daimi işçilerin yerine ikame ediliyorsa, geçicilikten söz edilemeyecektir. Bu kapsamda ödünç işçinin, ödünç alan işveren işyerindeki daimi işçinin yerini aldığı tespit edilebildiği ölçüde artık kurulan hukuki ilişki meslek edinilmiş ödünç iş ilişkisi olarak değil, personel leasing olarak görülmelidir. Personel leasing de  işçiler,  özel  istihdam  büroları  tarafından  müşteri  işletmelerin işgücü ihtiyacının karşılanması için belirsiz süreli olarak müşteri işletmelere sağlanmaktadır. Bu nedenle işveren sıfatını taşıyan özel istihdam büroları, işçilerin seçimi, eğitimi, yönetimi, ücretlerin, vergilerin ve sosyal güvenlik primlerinin ödenmesi ile toplu iş sözleşmesi akdetme sorumluluklarını da üstlenmektedirler.  İşçiler,  özel  istihdam  bürolarınca  istihdam  edilmesine rağmen üçüncü kişi işveren konumunda bulunan müşterinin işyerinde iş görme  edimlerini yerine getirdiklerinden üçlü bir hukuki ilişki  meydana gelmektedir. Personel leasingde seçilen ve istihdam edilen işçiler, düzenli, tam  zamanlı  ve  sürekli  bir  şekilde  müşteri  işletmenin  işyerinde  67  Kabakcı, 92.  68  Ferbeck-Elert-Kaiser-Cichon,  Praxishandbuch,  Teil  3,  Kapitel  3, Arbeitnehmerüberlassung, Rn.13.  69  Blanpain, 4. Carlson, 689.  335Orhan Ersun Civan                                                 Ankara Üni. Hukuk Fak. Dergisi, 66 (2) 2017: 311-397   çalışmaktadır. Ancak hukukumuzda meslek edinilmiş ödünç iş ilişkisi henüz yasal düzenlemeye kavuşturulmuş olup, personel leasing ile ilgili özel bir düzenleme  mevcut  bulunmamaktadır.  Bu  itibarla  İş  Kanununun  7. maddesinde süre sınırı öngörülmeyen örneğin ev hizmetleri başvuru nedenine dayanılarak ödünç işçinin devamlı olarak aynı ödünç alan işveren yanında görevlendirildiği tespit edilebildiği durumlarda gerçek hukuki ilişki personel leasing olarak kabul edilmelidir. Ancak personel leasing ilişkisi hüküm ve sonuçlarını doğuracak hukuki altyapıya sahip olmadığından iş aracılığının gerçekleştiği kabul edilerek ödünç işçinin en başından itibaren ödünç alan işverenin işçisi sayılması, işçilerin korunmasına hizmet edecektir. Yapılan bu açıklamadan  sonra  süre  sınırı  öngörülmeyen  her  bir  başvuru  nedeninin değerlendirilmesi yerinde olacaktır.  İş Kanunu md.7/2-a. bendi gereği İş Kanununun 13. maddesinin beşinci fıkrası ile 74. maddesinde belirtilen hâllerde, işçinin askerlik hizmeti hâlinde ve iş sözleşmesinin askıda kaldığı diğer hâllerde meslek edinilmiş ödünç iş ilişkisi kurulabilecektir. İş Kanununun 13. maddesinin beşinci fıkrası ile 74. maddesi analık izni ile analık haline özgü kısmi süreli çalışmaya yönelik düzenlemeler içermektedir. Gerek İş Kanununun 13. maddesi, gerek 74. maddesi,  29.01.2016  tarihinde  6663  sayılı  yasayla  önemli  değişikliklere uğramıştır. Örneğin İş Kanununun 13. maddesinin 5. fıkrası kapsamında her ikisi de çalışan ebeveynlerden birine çocukları mecburi ilköğretim çağına gelinceye  kadar  kısmi  süreli  çalışma  imkanı  tanınmıştır.  Ayrıca  ilgili düzenlemeden anlaşıldığı üzere kısmi süreli çalışmaya başlayan işçinin tam zamanlı  çalışmaya  başlaması  durumunda  yerine  işe  alınan  işçinin  iş sözleşmesi kendiliğinden sona erecektir. Görüldüğü üzere kanun koyucu, işçinin kısmi zamanlı çalışmaya geçmesi halinde geriye kalan süre için başka bir işçinin belirli süreli iş sözleşmesiyle istihdam edilebileceğini öngörmüş olup,  bu  durumu  objektif  neden  olarak  nitelendirmiştir.  Ancak  kanunda düzenlenen bu halde belirli süreli iş sözleşmesinin yapılmasındaki en önemli sıkıntı, işçinin tekrar tam zamanlı çalışmaya ne zaman döneceğinin, diğer bir deyişle  belirli  süreli  iş  sözleşmesinin  ne  zaman  sona  ereceğinin öngörülememesinden  kaynaklanmaktadır.  Değinilen  hususun  uygulamada sıkıntıya yol açabileceği söylenebilir. Belirtilen bu sorun, kısmi süreli çalışma nedeniyle ortaya çıkan işgücü ihtiyacının meslek edinilmiş ödünç iş ilişkisi kurularak ödünç işçiyle karşılanması halinde yaşanmayacaktır. Ödünç  70  Carlson, 689. Başterzi-Şuğle, 86.  71  Kısmi süreli çalışmayı tercih eden işçinin tam süreli çalışmaya dönüş yapması ve yerine belirli süreli iş sözleşmesi ile istihdam edilen işçinin durumu ile ilgili ayrıntılı bilgi için bkz.; Şahin, 43-44.  336Ankara Üni. Hukuk Fak. Dergisi, 66 (2) 2017: 311-397                                     Ödünç (Geçici) İş İlişkisi işçi,  kısmi  süreli  çalışma  talebinde  bulunan  işçi  geri  dönünceye  kadar çalışacak, kısmi süreli çalışan daimi işçinin tam süreli çalışmaya geçmesi halinde  ödünç  işçinin  belirsiz  süreli  iş  sözleşmesi  esasına  dayandığını düşündüğümüz  iş  sözleşmesi  varlığını  devam  ettirecektir.  Ödünç  işçinin ödünç verilmediği dönemlerde de ücrete hak kazanacağını düşündüğümüzden belirli süreli iş sözleşmesi kurulması durumunda ortaya çıkabilecek hukuki ve sosyolojik sorunlar ortaya çıkmayacaktır.  İş  Kanunu  md.7/2-a da  meslek  edinilmiş  ödünç  iş  ilişkisinin kurulabileceği  haller  arasında  işçinin  askerlik  hizmetine  gitmesi ve  iş sözleşmesinin askıya alındığı diğer durumlar da sayılmıştır. İş sözleşmesinin askıya  alındığı  diğer  durumların  kapsamına  yasanın  gerekçesinde  de belirtildiği üzere işçinin yıllık iznini kullandığı, hastalanması nedeniyle iş görme edimini yerine getiremediği dönemler de girmekte olup, ayrıca işçinin gözaltına alındığı veya tutuklandığı, ücretli ve ücretsiz izne ayrıldığı tüm durumlar,  meslek  edinilmiş  ödünç  iş  ilişkisinin  kurulmasına  olanak tanıyacaktır. Daimi işçinin iş görme edimini yerine getirememesi nedeniyle geçici iş gücü ihtiyacının ortaya çıktığı bu gibi durumlar belirli bir olgunun ortaya  çıkması  hali  niteliğini  taşıdığından  belirli  süreli  iş  sözleşmesi kurulmasına  imkan  vermektedir 73 .  Belirli  süreli  iş  sözleşmesinin kurulabileceği  hallerde  meslek  edinilmiş  ödünç  iş  ilişkisinin  de kurulabileceğinin kabulü yerindedir.      İş Kanunu md.7/2-b. bendine göre mevsimlik tarım işlerinde de meslek edinilmiş ödünç iş ilişkisi kurulabilecektir. Mevsimlik işlerin tamamı değil, yalnızca mevsimlik tarım işleriyle ilgili sınırlı bir düzenlemeye yer verilmiştir. Mevsimlik tarım işlerinde kayıt dışı çalışma ne yazık ki ülkemizde oldukça yaygındır. Türkiye İstatistik Kurumunun verilerine göre 2015 yılında tarımda kayıt dışı çalışma oranı tahminen %81,2 düzeyindedir. Bu itibarla kayıt dışı çalışmanın çok yaygın olduğu bu sektörde özel istihdam büroları belirli ölçüde işçilerin kayıt altına alınmasına hizmet edebileceğinden, meslek edinilmiş  72  Yasada işçinin askerlik hizmetine gitmesi ile kastedilen husus, işçinin iş sözleşmesinin askerlik sebebiyle askıya alındığı haller şeklinde anlaşılmalıdır. Diğer bir ifadeyle askerlik hizmetini yapmak üzere iş sözleşmesini fesheden işçinin askerlik hizmeti sırasında o işçinin yerine  çalıştırılmak  üzere  meslek  edinilmiş  ödünç  iş  ilişkisi  kapsamında  ödünç  işçi çalıştırılabileceği kabul edilemez (Çelik-Caniklioğlu-Canbolat, 175). Aksi takdirde bu yöndeki kabul, yasanın iş sözleşmesinin askıya alındığı durumlarda işyerinde geçici bir süre için çalışamayan işçilerin yerine ödünç işçi çalıştırılabilmesine olanak sağlamaya yönelik yaklaşımıyla çelişecektir.  73  Doğan Yenisey, 153.  74  http://www.tuik.gov.tr/PreTablo.do?alt_id=1007, 02.09.2016.  75  Doğan Yenisey, 155.  337Orhan Ersun Civan                                                 Ankara Üni. Hukuk Fak. Dergisi, 66 (2) 2017: 311-397   ödünç iş ilişkisinin kurulması açısından mevsimlik tarım işlerinin başvuru nedeni olarak düzenlenmesi isabetli kabul edilebilir.  İş Kanunu md.7/2-c. bendi uyarınca ev hizmetlerinde de herhangi bir süre sınırı  olmaksızın  meslek  edinilmiş  ödünç  iş  ilişkisi  kapsamında  işçi çalıştırılabilecektir. Ev hizmetlerinin görülmesinde de ödünç alan işverenlerin genellikle  profesyonel  bir  üretim  organizasyonuna  sahip  olmadığı öngörülebileceğinden, bu alanda çalışanların özel istihdam bürosu aracılığıyla istihdam  edilmesi,  bu  kişilerin  kayıt  altına  alınması  açısından  faydalı görülebilir.  Ev  hizmetleri,  evin  gündelik  işleyişine  ilişkin  faaliyetler  olarak tanımlanabilir. Dolayısıyla ev hizmetlerinde çalışanlar, evin sahibi ya da kiracısı için iş görme edimlerini yerine getirmektedir. Ev hizmetlerinde çalışanlar, gerek hizmetçi, aşçı, şoför, çocuk bakıcısı gibi bedeni çalışmayı gerektiren gerek özel hastabakıcı, özel sekreter, özel ders verenler gibi fikri çalışmaya dayanan işleri yerine getiren kişiler olabilir. Yasanın gerekçesinde de ev hizmetleri kapsamında temizlik işleri, hasta, yaşlı ve çocuk bakım hizmetleri gibi faaliyetler sayılmıştır.  Meslek  edinilmiş  ödünç  iş  ilişkisinin  kurulabilmesi  ile  ilgili  olarak başvuru nedenleri arasında gösterilen gerek mevsimlik tarım işleri gerek ev hizmetleri açısından önemli bir sorun ise 50 den az işçi çalıştıran tarım işyerleri  veya  ev  hizmetlerinin  İş  Kanununun  kapsamı  dışında  tutulmuş olmasından  kaynaklanabilir.  Zira  meslek  edinilmiş  ödünç  iş  ilişkisi  İş Kanununda düzenlendiğinden, kural olarak kanunda getirilen güvencelerden de ancak İş Kanunu kapsamındaki işçiler yararlanabilecektir. İş Kanununun kapsamı dışında kalan mevsimlik tarım işçileri ile ev hizmetlerinde çalışan  76  Doğan Yenisey, 154.  77  Süzek, 237. 78  Domestic Workers, https://www.labour.gov.on.ca/ english/es/pubs/factsheets/ fs_domestics. php, 02.09.2016. 79  Karadeniz, 178. 80  Öğretide bir görüşe göre ev hizmetlerinin kapsamına evde yapılan her türlü iş girmemektedir. Bu  nedenle  örneğin  evde  hastabakıcılık  faaliyeti,  ev  hizmetlerinden  sayılmaz (Mollamahmutoğlu, 229). Yargıtay da çeşitli kararlarında, evde hasta bakan hemşirenin ve çocuk eğiticisinin İş Kanununun kapsamına girdiğine ve dolayısıyla söz konusu kişilerin ev hizmeti yapmadığına işaret etmiştir (YHD, 02.09.2014, 17890/22670, YHD, 05.06.2014, 15697/18318,  www.kazanci.com,  27.10.2016).  Öğretideki  görüşler  ve  Yargıtay kararlarından hareketle meslek edinilmiş ödünç iş ilişkisinin kurulacağı halin daha açık bir şekilde kaleme alınması gerektiği ve evde yürütülen tüm bakım hizmetleri açısından meslek edinilmiş ödünç iş ilişkisinin kurulmasının mümkün görülmesi ifade edilmelidir (Doğan Yenisey, 154).  338Ankara Üni. Hukuk Fak. Dergisi, 66 (2) 2017: 311-397                                     Ödünç (Geçici) İş İlişkisi işçilerin ne ölçüde İş Kanununun 7. maddesinde düzenlenen güvencelerden yararlanacağı  ayrı bir  tartışma  konusu  olarak  karşımıza  çıkmaktadır.  Bu nedenle  söz  konusu  sorunun  ortaya  çıkmasını  engellemek  üzere  Alman hukukunda olduğu gibi meslek edinilmiş ödünç iş ilişkisinin, özel istihdam bürolarının izin alma süreci, bireysel ve toplu iş hukukunda doğuracağı sonuçları, kanuna aykırılık halinde uygulanacak yaptırımları başta olmak üzere tüm boyutlarıyla ayrı bir kanunda düzenlenmesi daha uygun olurdu. Yahut en azından İş Kanunu md.7 de ilgili düzenlemenin diğer iş kanunlarının kapsamına girenler için de uygulanacağına dair bir hükme yer verilmesi ortaya çıkabilecek  çekinceleri  engelleyebilirdi.  Değinilen  sorunla  ilgili  olarak öğretideki bir görüşe göre 50 den az işçi çalıştıran tarım işyerleri veya ev hizmetlerinde  çalıştırılan  ödünç  işçilere  İş  Kanunu  md.7 de  öngörülen güvenceler  uygulanmalı  ancak  İş  Kanunu  md.7 de  öngörülen  hususların dışında  bir  sorun  ortaya  çıktığında  Borçlar  Kanunu  hükümlerine gidilmelidir.  Söz  konusu  öğreti  görüşünün  uygulamada  benimsenmesi, yaşanabilecek tartışmaların bir kısmının ortaya çıkmasını önleyecektir.  Üzerinde durulan sorunun dışında gerek mevsimlik tarım işleri gerek ev hizmetleri açısından kanunen açık bir süre sınırı öngörülmediğinden, yıllar içerisinde  aynı  işçilerin  aynı  işyerlerine  özel  istihdam  bürosu  tarafından gönderilmesi  durumunda  meslek  edinilmiş  ödünç  iş  ilişkisinin  geçicilik unsurunun zedeleneceği çekincesi ileri sürülebilir. Bu bakımdan mevsimlik tarım işleri ve ev hizmetleri gibi bazı sektörlerde, hedeflenen kayıt dışı istihdamı  azaltmak  ve  hukuki  kurumları  olduğu  şekilde  uygulamaksa, personel  leasing  uygulamasının  sınırlı  bir  biçimde  önünün  açılması düşünülebilir.   bb) Süre sınırı bulunan haller  İş Kanunu md.7/2 uyarınca işletmenin günlük işlerinden sayılmayan ve aralıklı olarak gördürülen işlerde, iş sağlığı ve güvenliği bakımından acil olan işlerde veya üretimi önemli ölçüde etkileyen zorlayıcı nedenlerin ortaya çıkması hâlinde, işletmenin ortalama mal ve hizmet üretim kapasitesinin geçici iş ilişkisi kurulmasını gerektirecek ölçüde ve öngörülemeyen şekilde artması hâlinde ve mevsimlik işler hariç dönemsellik arz eden iş artışları hâlinde meslek edinilmiş ödünç iş ilişkisi kurulabilecektir. Ancak bu hallerde kurulan meslek edinilmiş ödünç iş ilişkisinin süresi en fazla 4 ay olabilecektir. Mevsimlik işler hariç dönemsellik arz eden iş artışları hâlinde 4 aylık ödünç  81 Doğan Yenisey, 143.  82 Çelik-Caniklioğlu-Canbolat, 171.  83 Süzek, 308.  339Orhan Ersun Civan                                                 Ankara Üni. Hukuk Fak. Dergisi, 66 (2) 2017: 311-397   süresinin  uzatılabilmesi  olanaklı  olmamakla  birlikte,  diğer  başvuru nedenlerinin varlığı durumunda toplam sekiz ayı geçmemek üzere en fazla iki defa yenileme gerçekleştirilebilecektir (md.7/3).  Öğretide  bir  görüşe  göre  ilk  seferde  dört  aylık  bir  sözleşme yapılacağından, iki defa yenilenmesi halinde ödünç süresinin üst sınırının 12 ay olması gerekmektedir. Ancak meslek edinilmiş ödünç iş ilişkisi en fazla sekiz  ay  sürebileceğinden  yenilemenin  bir  kez  yapılabileceği anlaşılmaktadır. Başka bir deyişle söz konusu öğreti görüşü uyarınca meslek edinilmiş  ödünç  iş  ilişkisinin  azami  süre  sınırı  kanunda  8  ay  olarak düzenlenmiştir. Öğretideki diğer bir görüşe göre de kanundaki ifade her ne kadar kötü bir şekilde kaleme alınmışsa da, ilk defa dört ay için geçici iş ilişkisi kurulup, ardından iki defa yenileme sonucunda toplamda 12 ay için ödünç iş ilişkisi kurulabileceği anlaşılmaktadır. Görüldüğü üzere meslek edinilmiş ödünç iş ilişkisinin üst sınırının 8 ay olarak da, 12 ay olarak da yorumlanması  olanaklı  gibi  görünmektedir.  Öğretideki  ikinci  görüş kanaatimizce daha isabetlidir. Zira kanunda ‘toplam sekiz ayı geçmemek üzere  ibaresi sadece yenilemelerin üst sınırına işaret etmektedir. Sekiz ay ifadesinin tüm ödünç süresini kapsadığı yönündeki yorum oldukça kısıtlayıcı bir  nitelik  taşıyacaktır.  Ayrıca  öğretideki  ikinci  görüşün  benimsenmesi halinde ilk görüşte belirtilen yenilemenin bir kez yapılabileceği yönündeki çekince  de  kendiliğinden  ortadan  kalkacaktır.  Yapılan  açıklamalar çerçevesinde süre sınırı öngörülen haller bakımından yenilemeler dahil azami ödünç süresinin 12 ay olduğu sonucuna varılmalıdır.  Süre sınırı öngörülen başvuru nedenleri bakımından ele alınması gereken diğer bir konu ise meslek edinilmiş ödünç iş ilişkisinin ilk defa ne kadar için kurulabileceği, yenilemelerin de ilk kez kurulan ödünç süresiyle aynı süreyi kapsayıp  kapsayamayacağı  hususudur.  İş  Kanunu md.7/3  hükmü  meslek edinilmiş ödünç iş ilişkisinin ilk kez kurulurken 4 ay sürüyle kurulması zorunluluğunu  getirmemektedir.  Sadece  azami  sınırı  öngörmektedir.  Bu itibarla ilk kez kurulurken ödünç iş ilişkisi 4 aydan daha kısa bir süre için kurulabilir. Örneğin 2 ay veya 3 ay için hatta işin niteliğine göre 2 hafta için kurulabilmesi  olanaklıdır.  Yenilemenin  ise  kurulan  ödünç  süresiyle  aynı süreyi kapsaması zorunlu değildir. Bu itibarla örneğin ilk sefer 2 ay için kurulan ödünç iş ilişkisi, daha sonra 4 er aylık dönemler halinde yahut bir yenileme  dönemi  4  ay  diğer  yenileme  dönemi  2  ay  olacak  şekilde yenilenebilir.  Burada  üzerinde  durulması  gereken  diğer  bir  konu  ise  84 Doğan Yenisey, 156.  85 Çelik-Caniklioğlu-Canbolat, 176. 86 Akyiğit, İş Kanunu Şerhi, 351.  340Ankara Üni. Hukuk Fak. Dergisi, 66 (2) 2017: 311-397                                     Ödünç (Geçici) İş İlişkisi yenilemenin en fazla iki defa mı gerçekleştirilebileceğidir. Örneğin ilk sefer bir ay için kurulan ödünç iş ilişkisi diğer iki yenileme döneminde 4 er ay uzatılmış olursa toplam oniki aylık azami sınıra ulaşılamamış olacaktır. Bu kapsamda iki defa yenilenebilme zorunluluğuna ilişkin getirilen ve 4 aylık ödünç ve iki defa yenileme ile 4 aydan kısa süreli ödünç ve onun uzatımı sonucunda ulaşılacak azami süreler arasında haklı olmayan bir ayrımın ortaya çıkacağı savunulabilir. Ancak kanaatimizce kanunun lafzı açık olup, oniki aya  kadar  en  fazla  iki  defa  yenileme  gerçekleştirilebilmelidir.  Diğer  bir ifadeyle oniki aylık üst sınıra kadar, ödünç iş ilişkisinin istenildiği kadar yenilebileceği savunulamaz. Örneğin ödünç iş ilişkisi ilk kez bir aylık süre için  kurulmuş  ise,  toplam  oniki  aya  kadar  1 er  aylık  onbir  yenileme yapılabileceği kabul edilmemelidir. Nitekim süre sınırı ve yenileme sayısı sınırının kurulan meslek edinilmiş ödünç iş ilişkisinin geçicilik niteliğini vurguladığı, ayrıca ödünç işçiye öngörülebilirlik sağlayarak dolaylı olarak ödünç işçinin korunmasına da hizmet ettiği düşünülebilir.     Yapılan açıklamalar çerçevesinde süre sınırı öngörülen başvuru nedenleri değerlendirilecek olursa öncelikle İş Kanunu md.7/2-d. bendinde düzenlenen işletmenin günlük işlerinden sayılmayan ve aralıklı olarak gördürülen işlerden ne anlaşılması gerektiği hususu üzerinde durulmalıdır. Yasanın gerekçesine göre yeni bir yazılım geliştirilmesi, teknik bakım, onarım gibi ihtiyaçların ortaya çıkması, belirli süreli proje işleri gibi hususlar işletmenin günlük işlerinden sayılmayan ve aralıklı olarak gördürülen işlerdir. Yasanın gerekçesi kapsamında sayılan örnekler, daha ziyade belirli süreli iş sözleşmesi yapılması için aranan objektif nedenlerle uyuşmaktadır. Salt yasanın gerekçesinden hareket edildiğinde, işletmenin günlük işlerinden sayılmayan ve aralıklı olarak gördürülen işlerden anlaşılacak olan belirli süreli işler veya belirli bir işin tamamlanması  olarak  algılanmalıdır.  Ancak  gerekçeyle  hükmün  lafzı birbiriyle çelişmektedir. Gerekçeye göre daha geniş bir yorum yapılabilmesi olanaklı hale gelmektedir. Zira günlük iş ibaresinin ne şekilde anlaşılacağı net olmadığı gibi, üretimin yapısı gereği haftada bir ya da birkaç günde bir yapılan işlerin  aralıklı  iş  olarak  kabul  edilebilip  edilemeyeceği  sorusu  akla gelmektedir. Öğretide isabetli olarak belirtildiği üzere, düzenleme mevcut haliyle tartışmalı bir nitelik taşımakta olup, günlük işler deyiminden düzenli ve kısa aralıklarla yapılan işlerin anlaşılması gerekmektedir. İlgili başvuru nedeni bakımından yasada azami süre sınırının da düzenlendiği göz önüne alındığında, düzenli bir şekilde tekrar eden işlerde meslek edinilmiş ödünç iş ilişkisinin kurulamayacağı yönünde bir yorum yapılması isabetli olacaktır.  87 Akyiğit, İş Kanunu Şerhi, 351.  88 Doğan Yenisey, 156-157. Süzek, 308.  341Orhan Ersun Civan                                                 Ankara Üni. Hukuk Fak. Dergisi, 66 (2) 2017: 311-397   Bununla birlikte günlük işler ifadesinin yasadan çıkarılması yaşanabilecek muhtemel  tartışmaları  engelleyecektir.  İşletmelerin  yürüttükleri  işler bakımından günlük iş, günlük olmayan iş ayrımı tutarlı olmayıp, işletmenin yürüttüğü her iş günlük iş olarak nitelendirilebilir.  İş sağlığı ve güvenliği bakımından acil olan işlerde veya üretimi önemli ölçüde etkileyen zorlayıcı nedenlerin ortaya çıkması hâli, İş Kanunu md.7/2e. bendi uyarınca süre sınırı öngörülerek meslek edinilmiş ödünç iş ilişkisinin kurulabileceği  diğer  bir  durum  olarak  karşımıza  çıkmaktadır.  Yasanın gerekçesinde verilen örneklere göre çalışanların güvenliği açısından gerekli olan tamir ve tadilat işlerinde, sel, yangın ve benzeri doğal afet durumlarında veya  terör  olayları  sırasında  işletmenin  gerekli  üretimi  yetiştirebilmesi amacıyla meslek edinilmiş ödünç iş ilişkisi kurulabilecektir. Yasa tasarısını inceleyen komisyon tarafından hazırlanan raporda yer alan muhalefet şerhinde bu  başvuru  nedenine  ilişkin  yer  alan  çekinceler  ise  göz  ardı  edilemez. Muhalefet şerhinde belirtildiği üzere acil durumlar ölüm ve ciddi yaralanmaya neden olabilecek, fiziksel veya çevresel zararlara yol açabilecek olaylar olup, acil  durumlarda  can  güvenliğinin  ortadan  kalkması  muhtemeldir. Bu  tür hallerde ödünç işçi çalıştırılmasına olanak sağlanması, Anayasa da öngörülen sağlıklı bir ortamda çalışma hakkını zedelemektedir. Kaldı ki ödünç işçiler, iş sağlığı ve güvenliği açısından ileride daha ayrıntılı olarak değinileceği üzere özel risk grubuna girmektedir. Nitekim ödünç işçiler, ödünç alan işverenin daimi  işçisine  kıyasla  işyerini  daha  az  tanımakta,  işyerinde  riskleri  ve tehlikeleri  belirleyecek  kadar  uzun  çalışamadıklarından  deneyim kazanamamaktadır.  Diğer  bir  deyişle  ödünç  işçilerin  iş  kazası  geçirme ihtimalleri, ödünç alan işveren işyerinde çalışan daimi işçilere göre çok daha yüksektir. Buradaki başvuru nedeniyle hedeflenen iş sağlığı ve güvenliği bakımından  acil  durumlarda  uzmanlaşmış  kişi  ve  kuruluşlardan  hizmet alınması olabilir. Ancak bu ihtiyacı giderecek hukuki kurum meslek edinilmiş ödünç iş ilişkisi değildir. İş sağlığı ve güvenliği bakımından acil durumlarda hizmet alınması için meslek edinilmiş ödünç iş ilişkisinin kurulmasına da gerek bulunmamaktadır. İş sağlığı ve güvenliği bakımından acil durumlara müdahale etme bakımından konusunda uzman kurum ve kuruluşlarla, bu yönde hizmet talep eden işveren arasında borçlar hukukuna tabi iki taraflı bir sözleşmenin yapılması yeterli olacaktır.   89  Çoşkun, 46.  90  https://www.tbmm.gov.tr/sirasayi/donem/yil/ss.pdf, 30.08.2016.  91  Sargeant,  http://www.bollettinoadapt.it/old/files/document/4433WP_09_101.pdf,  07.04.2016.  Belin-Zamparutti-Tull-Hernandez-Graveling, 95- 97. 342Ankara Üni. Hukuk Fak. Dergisi, 66 (2) 2017: 311-397                                     Ödünç (Geçici) İş İlişkisi Üretimi önemli ölçüde etkileyen zorlayıcı nedenlerin ortaya çıkması hâlinde de meslek edinilmiş ödünç iş ilişkisi kurulacağı belirtilmişse de, yasa gerekçesinde  verilen  örnekler  daha  ziyade  belirli  süreli  iş  sözleşmesinin kurulması bakımından aranan objektif nedenlerle uyuşmaktadır. Sel, yangın ve benzeri doğal afet durumlarında işletmenin gerekli üretimi yetiştirebilmesi amacıyla meslek edinilmiş ödünç iş ilişkisi kurulabileceği hallerde, aynı zamanda belirli bir olgunun ortaya çıkması gerekçesine dayanılarak belirli süreli iş sözleşmesi kurulabilmesi de olanaklıdır. Belir süreli iş sözleşmesi kurulmasına olanak sağlayan bu husus, aynı zamanda İş Kanunu md.7/2-f. bendinde belirtilen işletmenin ortalama mal ve hizmet üretim kapasitesinin geçici iş ilişkisi kurulmasını gerektirecek ölçüde ve öngörülemeyen şekilde artması hâlinin kapsamına da girmektedir. Dolayısıyla İş Kanunu md.7/2-f. bendinin kapsamına sokabildiğimiz bir durumu ayrıca kanunda düzenlemek tartışmaları  ve  karışıklıkları  beraberinde  getirebilecektir.  Kısacası değindiğimiz  çekinceler  nedeniyle  meslek  edinilmiş  ödünç  iş  ilişkisine başvuru  nedeni  olarak  düzenlenen  İş  Kanunu  md.7/2-e.  bendinin  yasa değişikliğiyle kaldırılması daha isabetli olacaktır.  İş Kanunu md.7/2-f. bendi uyarınca işletmenin ortalama mal ve hizmet üretim kapasitesinin geçici iş ilişkisi kurulmasını gerektirecek ölçüde ve öngörülemeyen şekilde artması hâli, süre sınırı belirlenerek meslek edinilmiş ödünç iş ilişkisi kurulması bakımından öngörülen diğer bir başvuru nedeni olarak karşımıza çıkmaktadır. Yasa gerekçesine göre ihracat talebinin artması, iç piyasada öngörülemeyen talep artışı gibi durumlar, İş Kanunu md.7/2-f. bendinin kapsamına girmektedir. Söz konusu başvuru nedenine dayanılarak meslek edinilmiş ödünç iş ilişkisinin kurulabilmesi için geçici bir mal ve hizmet  üretim  talebinin  ortaya  çıkması  gerekmektedir.  Diğer  bir  deyişle işletmenin normal işleyişi içinde iş hacminin genişlemesi nedeniyle yeni işçi istihdamı  ihtiyacının  doğması  ödünç  işçi  çalıştırılmasına  olanak vermeyecektir 92 .  Yasa  tasarısının  ilk  halinde  işletmenin  iş  hacminin öngörülemeyen ölçüde artması halinde meslek edinilmiş ödünç iş ilişkisinin kurulabileceği  öngörülmüşken,  genel  kurulda  kanun  görüşülürken  ilgili başvuru nedeni işletmenin ortalama mal ve hizmet üretim kapasitesinin geçici iş ilişkisi kurulmasını gerektirecek ölçüde ve öngörülemeyen şekilde artması şeklinde değiştirilmiştir.  Bu yönde bir değişiklik yapılması kanaatimizce kanun  tasarısındaki  ifadeye  göre  meslek  edinilmiş  ödünç  iş  ilişkisinin kurulmasını zorlaştırmamaktadır. Aksine işletmenin ortalama mal ve hizmet üretim kapasitesinden ne anlaşılacağı, nasıl belirleneceği gibi hukukçuların tek başına çözemeyeceği soruları ve aynı zamanda meslek edinilmiş ödünç iş  92  Süzek, 309. Doğan Yenisey, 157.  343Orhan Ersun Civan                                                 Ankara Üni. Hukuk Fak. Dergisi, 66 (2) 2017: 311-397   ilişkisinin kurulmasında uygulama güçlüklerini de beraberinde getirmektedir. Aslında İş Kanunu md.7/2-f. bendi ile hedeflenenin, belirli süreli iş sözleşmesi yapmak için gerekli objektif koşullardan belirli bir olgunun ortaya çıkması nedenine dayanılarak meslek edinilmiş ödünç iş ilişkisi kurulmasının önünü açmak olduğu anlaşılmaktadır.  İş  Kanunu  md.7/2-f.  bendinde  düzenlenen  başvuru  nedeninin,  diğer başvuru nedenlerine kıyasla sakıncalı görüldüğü ve bu başvuru nedenine dayanılarak meslek edinilmiş ödünç iş ilişkisi kurulmasının mümkün olduğu kadar  önüne  geçilmeye  çalışıldığı,  6715  sayılı kanunun  diğer  hükümleri incelendiğinde tespit edilmektedir. Örneğin İş Kanunu md.7/6 ya göre,  İkinci fıkranın (f) bendi kapsamında geçici iş ilişkisi ile çalıştırılan işçi sayısı, işyerinde çalıştırılan işçi sayısının dörtte birini geçemez. Ancak, on ve daha az işçi çalıştırılan işyerlerinde beş işçiye kadar geçici iş ilişkisi kurulabilir. İşçi sayısının tespitinde, kısmi süreli iş sözleşmesine göre çalışanlar, çalışma süreleri dikkate alınarak tam süreli çalışmaya dönüştürülür . Ayrıca ödünç alan işverene, özel istihdam bürosu tarafından ödünç işçiye ücret ödendiğini kontrol etme yükümlülüğü genel bir yükümlülük olarak getirilmemiş ancak İş Kanunu md.7/2-f. bendine dayanılarak meslek edinilmiş ödünç iş ilişkisi kurulmuşsa  bu  yönde  bir  yükümlülük  getirilmiştir.  İş  Kanunu  md.7/12 uyarınca,  İkinci fıkranın (f) bendi kapsamında kurulan geçici iş ilişkisinde, geçici işçi çalıştıran işveren işyerinde bir ayın üzerinde çalışan geçici işçilerin ücretlerinin  ödenip  ödenmediğini  çalıştığı  süre  boyunca  her  ay  kontrol etmekle, özel istihdam bürosu ise ücretin ödendiğini gösteren belgeleri aylık olarak geçici işçi çalıştıran işverene ibraz etmekle yükümlüdür. Geçici işçi çalıştıran işveren, ödenmeyen ücretler mevcut ise bunlar ödenene kadar özel istihdam  bürosunun  alacağını  ödemeyerek,  özel  istihdam  bürosunun alacağından mahsup etmek kaydıyla geçici işçilerin en çok üç aya kadar olan ücretlerini doğrudan işçilerin banka hesabına yatırır. Ücreti ödenmeyen işçiler ve ödenmeyen ücret tutarları geçici işçi çalıştıran işveren tarafından çalışma ve  iş  kurumu  il  müdürlüğüne  bildirilir .  İş  Kanunu  md.99  hükmü değiştirilerek son fıkrasında,  7 nci maddenin ikinci fıkrasının (f) bendine aykırı olarak davranan işveren veya işveren vekiline ise birinci fıkranın (b) bendinde belirtilen para cezası dört katı artırılarak uygulanır  ifadesine yer verilmiştir. Türkiye İş Kurumu Kanunu md.17/13 e göre de,  4857 sayılı Kanunun 7 nci maddesinin ikinci fıkrasının (f) bendi uyarınca Kuruma yapılan şikayet bildirimleri incelenmek üzere İş Teftiş Kurulu Başkanlığına iletilir. Bu durumda özel istihdam büroları, istenilen her türlü bilgiyi vermek ve bu bilgilerin doğruluğunu ispata yarayan defter, kayıt ve belgeleri ibraz etmek zorundadırlar .  344Ankara Üni. Hukuk Fak. Dergisi, 66 (2) 2017: 311-397                                     Ödünç (Geçici) İş İlişkisi İş Kanunu md.7/2-f. bendine göre meslek edinilmiş ödünç iş ilişkisinin kurulması  haline  özgü  öngörülen  düzenlemelerin  yerinde  olduğu  ifade edilmelidir. Ödünç işçinin ücretinin ödenip ödenmediğini kontrol bakımından getirilen  yükümlülük  son  derece  isabetlidir.  Ancak  söz  konusu düzenlemelerden  özellikle  ödünç  işçinin  ücretinin  ödenip  ödenmediğini kontrol etme yükümlülüğünün neden sadece İş Kanunu md.7/2-f. bendine dayanılarak  kurulan  meslek  edinilmiş  ödünç  iş  ilişkilerine  özgülendiği anlaşılamamaktadır.  İlgili  düzenlemelerin  kapsamının,  niteliğine  uygun düştüğü  oranda  İş  Kanunu  md.7/2 de  sayılan  tüm  başvuru  nedenlerine dayanılarak kurulan meslek edinilmiş ödünç iş ilişkilerini içerecek şekilde yeniden düzenlenmesi yerinde olacaktır. Özel İstihdam Büroları Yönetmeliği md.11/3  uyarınca  da  özel  istihdam  büroları,  ödünç  işçilerin  ücretinin ödendiğini gösteren belgeleri aylık olarak ödünç alan işverene ibraz etmekle yükümlü kılınmıştır. Her ne kadar söz konusu yükümlülük isabetliyse de, İş Kanunu md.7/2-f. bendi dışındaki başvuru nedenlerine dayanılarak kurulan meslek edinilmiş ödünç iş ilişkileri açısından yaptırımı da bulunmamaktadır.  İş Kanunumuzda düzenlenen ve süre sınırı öngörülerek meslek edinilmiş ödünç  iş  ilişkisi  kurulmasına  olanak  sağlayan  son  başvuru  nedeni  ise mevsimlik işler hariç dönemsellik arz eden iş artışları hâlidir (md.7/2-g). Yasaya  göre  bu  nedene  dayanılarak  kurulan  meslek  edinilmiş  ödünç  iş ilişkileri en fazla dört ay süre ile kurulabilecek olup, ödünç iş ilişkisinin yenilenmesi imkanı da mevcut bulunmamaktadır (md.7/3). İfade edilmelidir ki, dönemsellik arz eden iş artışı ifadesini ortaya çıkan uyuşmazlıklarda denetleyebilmek uygulamada tartışmaları da beraberinde getirebilecektir. Yasa tasarısında sadece dönemsellik arz eden iş artışı halleri başvuru nedeni olarak  düzenlenmişken,  6715  sayılı  yasa  genel  kurulda  görüşülürken mevsimlik  işler  hariç  ibaresi  de  kanun  metnine  işlenmiştir.  Bu  ibarenin işlenmesi isabetli olup, oteller, plajlar, eğlence yerleri gibi mevsimlik iş sözleşmesiyle  işçi  çalıştırmanın  yaygın  olduğu  sektörler  kapsam  dışında bırakılmıştır.  Yasa  gerekçesi  incelendiğinde  de,  ilgili  başvuru  nedenine dayanılarak meslek edinilmiş ödünç iş ilişkisinin kurulmasının, gerçekleşmesi önceden öngörülen bayram öncesi şeker üretimi veya paketlenmesi, seçim öncesi  bayrak  üretimi  gibi  iş  hacminin  arttığı  durumlara  özgülendiği anlaşılmaktadır.  Yasanın  gerekçesinden  belirlendiği  üzere  önceden öngörülebilen iş artışı halleri açısından ilgili başvuru nedenine yer verilmiştir. İş  Kanunu  md.7/2-f.  bendinde  ise  öngörülemeyen  iş  artışları  kapsama alınmıştır.  Bu  şekilde  çok  sayıda  başvuru  nedenine  yer  vermektense, işletmelerde öngörülebilen yahut öngörülemeyen geçici nitelikteki iş artışı  93  Doğan Yenisey, 157.  345Orhan Ersun Civan                                                 Ankara Üni. Hukuk Fak. Dergisi, 66 (2) 2017: 311-397   durumlarında meslek edinilmiş ödünç iş ilişkisinin kurulabileceğini kabul etmek daha isabetli olurdu. Ayrıca öngörülebilir iş artışı ifadesi, İş Kanunu md.7/2-d. bendinde geçen işletmenin günlük işlerinden sayılmayan ve aralıklı olarak gördürülen işler ifadesiyle de bir ölçüde uyuşmaktadır. İş Kanunu md.7/2-d. bendi ile İş Kanunu md.7/2-g. bendinin tek bir başvuru nedenine dönüştürülmesi de olanaklıdır. Yasanın gerekçesinde bayram öncesi şeker üretimi ve paketlenmesi, seçim öncesi bayrak üretimi gibi haller sayılmışsa da, İş Kanunu md.7/2-g. bendi inşaat iş kolunda gerçekleşen dönemsellik arz eden  iş  artışlarını  da  kapsayacak  niteliktedir.  İnşaat  işlerinin  büyük  bir çoğunluğu İş Sağlığı ve Güvenliğine İlişkin İşyeri Tehlike Sınıfları Tebliği uyarınca çok tehlikeli ve tehlikeli işyerleri olarak görülmektedir. Bu itibarla inşaat sektörü gibi çok tehlikeli ve tehlikeli işlerin yapıldığı işyerlerinde meslek edinilmiş ödünç iş ilişkisinin kurulmasını önleyecek düzenlemelere yer verilmesi yerinde olacaktır.  Meslek edinilmiş ödünç iş ilişkisinin kurulabilmesine olanak sağlayan başvuru nedenleri bir bütün olarak değerlendirildiğinde, genel olarak belirli süreli iş sözleşmesi kurulmasına olanak sağlayan objektif koşullarla uyumlu oldukları  ifade  edilebilir.  Ancak  özellikle  süre  sınırı  öngörülen  haller bakımından uygulamada çeşitli güçlüklerle karşılaşılması ihtimali oldukça yüksektir. Zira ilgili başvuru nedenlerinde geçen ‘işletmenin günlük işlerinden sayılmayan ve aralıklı gördürülen işler , ‘işletmenin ortalama mal ve hizmet üretim kapasitesinin geçici iş ilişkisi kurulmasını gerektirecek ölçüde ve öngörülemeyen şekilde artması , ‘dönemsellik arz eden iş artışları  ibareleri belirsizlikler  içermektedir.  Ayrıca  öğretide  ifade  edildiği  üzere  kanun metninde  meslek  edinilmiş  ödünç  iş  ilişkisinin  kurulmasında  sınırlı  sayı prensibine dayanılmış olup, kanunda sayılan haller dışında kurulan meslek edinilmiş ödünç iş ilişkileri kanuna aykırı olacaktır. Bu nedenle katı ifadeler içeren  sınırlı  sayıdaki  başvuru  nedenlerinin  belirlenmesindense,  başvuru nedenleri tespit edildikten sonra benzer geçici iş işgücü ihtiyacının ortaya çıktığı hallerde de meslek edinilmiş ödünç iş ilişkisinin kurulabileceğini  94  Öğretide meslek edinilmiş ödünç iş ilişkisinin kurulmasına olanak sağlayacak başvuru nedenlerinin belirli süreli iş sözleşmesinin kurulabilmesi için öngörülen objektif nedenlerle örtüşmesinin isabetli olacağı hususu 6715 sayılı yasanın yürürlüğe girmesinden önce de ifade edilmiştir (Alpagut, 364. Kabakcı, 80-82). Zira belirli süreli iş sözleşmesi ile meslek edinilmiş ödünç iş ilişkisi benzer işleve sahip olduğundan, meslek edinilmiş ödünç iş ilişkisi bakımından belirli süreli iş sözleşmesinin kurulabilmesi için gerekli olan objektif nedenlere benzer başvuru sebeplerinin öngörülmemesi, düşük ücretle, iş güvencesiz işçi çalıştırma amacında  olan  kötüniyetli  işverenlerin,  İş  Kanunu  md.11 i  dolanmalarına  olanak sağlayacaktır (Kabakcı, 92).  95  Doğan Yenisey, 158.  346Ankara Üni. Hukuk Fak. Dergisi, 66 (2) 2017: 311-397                                     Ödünç (Geçici) İş İlişkisi düzenlemek daha isabetli olacaktır. İlk bakışta İş Kanunu md.7 de öngörülen başvuru nedenleri oldukça katı görünmekteyse de, aslında başvuru nedenleri incelendiğinde  ve  lafzı  sadeleştirildiğinde  İş  Kanunu  md.11 de  belirtilen objektif nedenlerle büyük ölçüde örtüştüğü görülmektedir. Diğer bir deyişle belirli süreli işlerde, belirli bir işin tamamlanmasında yahut ödünç iş ilişkisi kurmak  isteyen  işverenin  işyerinde  belirli  bir  olgunun  ortaya  çıkması hallerinde meslek edinilmiş ödünç iş ilişkisi kurulabilecektir. Bu itibarla başvuru nedenlerinin sadeleştirilmesi, söz konusu öğreti görüşünde değinilen sakıncaları büyük ölçüde giderebilecektir. b) Sayı sınırlaması  İş  Kanunu  md.7/6  hükmü  gereğince,   İkinci  fıkranın  (f)  bendi kapsamında geçici iş ilişkisi ile çalıştırılan işçi sayısı, işyerinde çalıştırılan işçi sayısının  dörtte  birini  geçemez.  Ancak,  on  ve  daha  az  işçi  çalıştırılan işyerlerinde  beş  işçiye  kadar  geçici  iş  ilişkisi  kurulabilir.  İşçi  sayısının tespitinde,  kısmi  süreli  iş  sözleşmesine  göre  çalışanlar,  çalışma  süreleri dikkate alınarak tam süreli çalışmaya dönüştürülür . Kanunda tüm başvuru halleri bakımından değil, sadece işletmenin ortalama mal ve hizmet üretim kapasitesinin  geçici  iş  ilişkisi  kurulmasını  gerektirecek  ölçüde  ve öngörülemeyen şekilde artması hâlinde kurulan meslek edinilmiş ödünç iş ilişkileri  bakımından  işçi  sayısı  sınırlaması  getirilmiştir.  Öngörülen  sayı sınırının aşılıp aşılmadığının tespitinde, öğretide de isabetli olarak belirtildiği üzere  sadece  ödünç  iş  ilişkisi  kurulan  işyerindeki  işçi  sayısı  dikkate alınmalıdır. İşverenin başka işyerlerinin bulunup bulunmaması, varsa aynı iş kolunda  olup  olmaması  önem  taşımaz.  Ödünç  alan  işveren  işyerinde çalıştırılan  işçi  sayısının  tespitinde  belirli-belirsiz  süreli  iş  sözleşmesiyle çalışanlar arasında ayrım yapılamaz. Ancak İş Kanununda değinildiği üzere açıkça ifade edildiğinden, kısmi süreli iş sözleşmesi ile çalışanlar, çalışma süreleri dikkate alınarak tam süreli çalışmaya dönüştürülerek işçi sayısına dahil edilecektir.   26.06.2009  tarihinde  kabul  edilmekle  birlikte  veto  edilen  kanun  ve 18.01.2010 tarihli kanun tasarısında İş Kanununa meslek edinilmiş ödünç iş ilişkisini düzenleyen md.7/A eklenmek istenmiş olup, meslek edinilmiş ödünç iş ilişkisi kapsamında işyerinde çalıştırılabilecek ödünç işçi sayısına sınırlama getirilmiştir. 26.06.2009 tarihinde kabul edilen ancak veto edilen 5920 sayılı Kanun uyarınca geçici iş ilişkisi sözleşmesine dayalı olarak çalıştırılan işçi sayısı,  işyerinde  çalıştırılan  işçi  sayısının  dörtte  birini  geçemeyecektir.  96  Caniklioğlu, 57. 97  Çelik-Caniklioğlu-Canbolat, 179.  347Orhan Ersun Civan                                                 Ankara Üni. Hukuk Fak. Dergisi, 66 (2) 2017: 311-397   18.01.2010 tarihli kanun tasarısına göre ise geçici iş ilişkisi sözleşmesine dayalı olarak çalıştırılan işçi sayısı, işyerinde çalıştırılan işçi sayısının beşte birini geçemeyecektir. Veto edilen kanun ve 2010 tarihli kanun tasarısında, işçi sayısı kısıtlaması genel bir sınırlama olarak öngörülmüşken, 6715 sayılı kanunla değişikliğe uğramış olan İş Kanununun 7. maddesinde işçi sayısı kısıtlaması sadece İş Kanunu md.7/2-f. bendine göre kurulan meslek edinilmiş ödünç iş ilişkilerine özgülenmiştir.  Sayı sınırının getirilmesindeki temel düşünce ödünç iş ilişkisinin kötü niyetli olarak kullanılmasına engel olmak ve işçilerin istismar edilmesini engellemektir.  Yasa  gerekçesinde  de  özel  istihdam  bürosu  aracılığıyla kurulan  meslek  edinilmiş  ödünç  iş  ilişkisinin  sürekli  istihdamın  yerini almaması amaçlandığından sayı sınırının getirildiği ifade edilmektedir. Ancak yasa gerekçesinden neden işçi sayısı kısıtlamasının sadece İş Kanunu md.7/2f. bendine özgülendiği anlaşılamamaktadır. Belki diğer başvuru nedenleri bakımından  meslek  edinilmiş  ödünç  iş  ilişkisi  kurulduğunda  işyerinde çalıştırılacak  ödünç  işçi  sayısının,  ödünç  alan  işveren  işyerindeki  daimi işçilerin dörtte birini geçemeyeceği düşünülmüş olabilir. Ancak İş Kanunu md.7/2-b  (mevsimlik  tarım  işleri),  md.7/2-c  (ev  hizmetleri),  md.7/2-g (mevsimlik  işler  hariç  dönemsellik  arz  eden  iş  artışları)  hallerine  göre kurulacak ödünç iş ilişkilerinde çalıştırılacak ödünç işçi sayısının ödünç alan işveren işyerindeki işçilerin dörtte birine ulaşması, aşması hatta işçilerin tamamının özel istihdam bürosundan temin edilmesi olanaklıdır.  Bu  itibarla  amaç,  meslek  edinilmiş  ödünç  iş  ilişkisinin  kötüye kullanılmasının önüne geçilmekse, işçi sayısı sınırının sadece İş Kanunu md.7/2-f. bendine özgülenmesinin ötesinde genel bir sınırlama sebebi olarak düzenlenmesi  dahi  isabetli  olurdu.  Bununla  birlikte  ifade  edelim  ki, kanaatimizce başvuru nedenleri ve süre sınırı başlı başına meslek edinilmiş ödünç iş ilişkisinin kötüye kullanılmasının önlenmesinde önemli denetim kriterleri olarak karşımıza çıkmakta olup, geçiciliği sağlayacak niteliktedirler. Ayrıca genel bir sınırlama olarak işçi sayısı kısıtlamasının getirilmesi meslek edinilmiş ödünç iş ilişkisinin kurulmasını oldukça güçleştirebilecektir. Diğer bir ifadeyle işyerinde çalıştırılacak işçi sayısı sınırının tümüyle kaldırılması da düşünülebilir.   98 Hekimler, 61.  99 Çelik-Caniklioğlu-Canbolat, 178.  348Ankara Üni. Hukuk Fak. Dergisi, 66 (2) 2017: 311-397                                     Ödünç (Geçici) İş İlişkisi c) Bekleme müddeti  İş Kanunu md.7/3 uyarınca,  Geçici işçi çalıştıran işveren, belirtilen sürenin (işçi sağlama sözleşmesinde öngörülen sürenin) sonunda aynı iş için altı  ay  geçmedikçe  yeniden  geçici  işçi  çalıştıramaz .  Bu  itibarla  kanun koyucu, ödünç alan işverenlerin, meslek edinilmiş ödünç iş ilişkisi kurmaya olanak  sağlayan  başvuru  nedenleri  varlığını  devam  ettirse  dahi,  meslek edinilmiş ödünç iş ilişkisinin tekrar kurulmasının ve süresinin en baştan başlatılmasının önüne geçmiştir.  Bekleme müddeti dikkate alınırken aynı ödünç işçi yahut aynı özel istihdam bürosundan hizmet alınıp alınmaması dikkate alınmamıştır. Aksine ödünç alan işverenin işyerinde hangi iş için meslek edinilmiş ödünç iş ilişkisi kurulmuşsa, söz konusu iş kıstas olarak benimsenmiştir. Diğer bir deyişle ödünç alan işverenin, örneğin en fazla oniki ay için ödünç iş ilişkisi kurduğu iş bakımından, oniki aylık sürenin bitiminden sonra başka bir özel istihdam bürosu ile meslek edinilmiş ödünç iş ilişkisi kurarak yahut ilk oniki aylık dönem için ödünç alan işveren yanında çalışan ödünç işçiyi değiştirerek bekleme süresinin işlemesinden kurtulabilmesi olanaklı olmayacaktır. Bu itibarla yasanın, bekleme süresi açısından ödünç iş ilişkisinin konusu olan işi ölçüt alması, bekleme süresinin etkinliğine katkıda bulunduğu gibi, meslek edinilmiş  ödünç  iş  ilişkisinin  geçici  karakterine  de  bir  vurgu  niteliğini kazanmaktadır.    Kanaatimizce  bekleme  süresi  sadece  süre  sınırı  bulunan  başvuru hallerine  dayanılarak  kurulan  meslek  edinilmiş  ödünç  iş  ilişkilerini kapsamamaktadır.  Aynı  zamanda  süre  sınırı  öngörülmeyen  başvuru nedenlerine örneğin mevsimlik tarım işleri için kurulan meslek edinilmiş ödünç iş ilişkileri bakımından da, işçi sağlama sözleşmesinin sona ermesinden sonra ödünç iş ilişkisinin konusu olan iş için altı aylık bekleme süresinin geçmesi gerekmektedir. Zira bekleme süresi İş Kanununun 7. maddesinin 3. fıkrasında genel bir biçimde düzenlenmiş olup, süre sınırı bulunan ve süre sınırı bulunmayan başvuru nedenleri bakımından bir ayrıma gidilmediği ifade edilebilir.  Bekleme süresi bakımından üzerinde durulması gereken bir konu da, süre sınırı  öngörülen  başvuru  nedenleri  bakımından  bekleme  süresinin  ancak meslek edinilmiş ödünç iş ilişkisinin kurulabilmesi için kanunda öngörülen en üst süreye ulaşılmasından itibaren devreye girip girmeyeceğidir. Diğer bir  100 Kock, BeckOK ArbR, AÜG §1, Rn.51c. Aynı yönde diğer bir görüş için bkz.; Odaman, Yeni Düzenlemeler, 48.  349Orhan Ersun Civan                                                 Ankara Üni. Hukuk Fak. Dergisi, 66 (2) 2017: 311-397   deyişle örneğin toplam oniki aya kadar kurulabilecek ödünç iş ilişkisi sadece 3 ay veya 2 ay için kurulmuşsa, aradan iki ay geçtikten sonra ortaya çıkan ihtiyaca  göre  meslek  edinilmiş  ödünç  iş  ilişkisinin  tekrar  kurulup kurulamayacağıdır. Kanundan anlaşıldığı üzere bekleme süresinin devreye girmesi  için  ödünç  iş  ilişkisinin  üst  sınırına  ulaşılması  zorunlu  değildir. Önemli olan yenileme dönemleri dahil işçi sağlama sözleşmesinde öngörülen sürenin dolup dolmadığıdır. Bu nedenle özel istihdam bürosu ile ödünç alan işveren arasında sadece 2 aylık süre için meslek edinilmiş ödünç iş ilişkisi kurulmuşsa, ödünç iş ilişkisine konu iş bakımından tekrar meslek edinilmiş ödünç iş ilişkisinin kurulabilmesi için altı aylık bekleme süresinin geçmesi gerekmektedir.  d) Meslek edinilmiş ödünç iş ilişkisinin kurulamayacağı haller Meslek edinilmiş ödünç iş ilişkisi hakkında 2008/104/EC no.lu Avrupa Birliği  direktifi,  meslek  edinilmiş  ödünç  iş  ilişkisinin  hangi  durumlarda yasaklanabileceğini 4. maddesinde düzenlemiştir. İlgili hüküm uyarınca kamu yararı söz konusuysa meslek edinilmiş ödünç iş ilişkisinin yasaklanmasından veya  sınırlanmasından  söz  edilebilecektir 101 .  Buna  göre  sınırlama  ve yasaklamalar,  ödünç  işçilerin  korunması,  iş  sağlığı  ve  güvenliğinin gerektirdiği haller, iş piyasasının gerektiği şekilde işlemesinin sağlanması ve ödünç iş ilişkisine yönelik kötüye kullanımların engellenmesi gerekçelerine dayandığı takdirde kamu yararından söz edilecektir (md.4/1). 6715 sayılı yasa ile değişik İş Kanununun 7. maddesi incelendiğinde ise meslek edinilmiş ödünç iş ilişkisinin kurulmasına dair nispeten çok sayıda yasağa yer verildiği görülmektedir.  Kanunumuzda  meslek  edinilmiş  ödünç  iş  ilişkisinin kurulmasına dair öngörülen yasaklar ve sınırlamalar açısından kamu yararının gözetildiği ve ülkemizin koşullarına uygun olduğu ifade edilmelidir.  İş Kanunumuz uyarınca toplu işçi çıkarılan işyerlerinde sekiz ay süreyle, kamu kurum ve kuruluşlarında ve yer altında maden çıkarılan işyerlerinde meslek edinilmiş ödünç iş ilişkisi kurulamaz (md.7/4). Ayrıca ödünç alan işverenin işyerinde grev ve lokavt uygulanmaktaysa, 6356 sayılı Sendikalar ve Toplu İş Sözleşmesi Kanununun 65. maddesi hükümleri saklı kalmak üzere ödünç alan işveren işyerinde ödünç işçi çalıştırılamayacaktır (md.7/5).  Kamu kurum ve kuruluşlarında meslek edinilmiş ödünç iş ilişkisinin kurulması,  yasanın  gerekçesine  göre  kamu  kurumlarında  yürütülen  işin devamlılık arz etmesi, kamu hizmetlerinin sürdürülebilirliğinin sağlanması ve kamu sektöründe meslek edinilmiş ödünç iş ilişkisi gerçekleştirilmesinin  101 Hekimler, Direktif, 50. 350Ankara Üni. Hukuk Fak. Dergisi, 66 (2) 2017: 311-397                                     Ödünç (Geçici) İş İlişkisi kötüye kullanıma açık olması sebebiyle yasaklanmıştır. Türkiye İş Kurumu Kanununda yapılan değişikliklerle kamu kurum ve kuruluşlarında meslek edinilmiş ödünç iş ilişkisinin kurulması yasağı pekiştirilmiştir. Türkiye İş Kurumu Kanunun hükümleri gereğince,  Özel istihdam büroları kamu kurum ve kuruluşlarının kadro ve pozisyonları için aracılık faaliyeti yapamaz ve geçici iş ilişkisi kuramazlar  (md.17/7),  Kurum aracılığı olmaksızın sürekli işçi istihdam eden kamu kurum ve kuruluşlarına her bir işçi için yirmi bin Türk lirası, geçici işçi istihdam eden kamu kurum ve kuruluşlarına ise her bir işçi için on bin Türk lirası … idari para cezası verilir  (md.20/1-n). Meslek edinilmiş  ödünç  iş  ilişkisi  kurma  yasağı  öngörülen  kamu  kurum  ve kuruluşlarından ne anlaşılacağı hususu ise açık değildir. Bu bağlamda İş Kanunu md.2/8 de kısmen tanımlayıcı bir ibare yer almaktadır. Buna göre kanuna veya kanunun verdiği yetkiye dayanılarak kurulan kamu kurum ve kuruluşları ile bunların doğrudan veya dolaylı olarak sermayesinin en az yüzde ellisine sahip oldukları ortaklıklar, meslek edinilmiş ödünç iş ilişkisinin kurulmasının yasak olduğu kamu kurum ve kuruluşları olarak algılanabilir. Ancak söz konusu tanım da oldukça geniş olarak algılanabileceğinden, meslek edinilmiş ödünç iş ilişkisi kurma yasağının kapsamına giren kamu kurum ve kuruluşlarının, 4734 sayılı Kamu İhale Kanunu kapsamına giren kamu kurum ve kuruluşları (ilgili kanun md.2) olarak yorumlanması çok daha isabetli olacaktır. 6552 sayılı yasayla İş Kanununda yapılan değişiklikler de, kamu kurum  ve  kuruluşlarının  tanımlanmasında  Kamu  İhale  Kanunundaki düzenlemelerin esas alınması yönünde varılan sonucu desteklemektedir.  Yeri  gelmişken  değinilmelidir  ki,  10.09.2014  tarihli  6552  sayılı  İş Kanunu ile Bazı Kanun ve Kanun Hükmünde Kararnamelerde Değişiklik Yapılması ile Bazı Alacakların Yeniden Yapılandırılmasına Dair Kanunun 10. ve 11. maddeleriyle Kamu İhale Kanununun 62. maddesinin 1. fıkrasının ‘e  bendinde değişiklikler yapılmış ve bu yasaya ek 8. madde eklenmiştir. Kamu İhale Kanununda, hizmet alım ihalelerine sıkı usul koşullarının getirilmesi ile mevcut personelin nitelik ve sayı itibariyle yeterli olmaması dışında, kurulan hukuki ilişkinin niteliğini tanımlayan özel bir hükme yer verilmemiştir. Bu itibarla kamu ihale kanunu ile getirilen düzenlemelerin iş hukuku mevzuatına göre  değerlendirilmesi  gerekmektedir.  Bu  kapsamda  hizmet  alım sözleşmeleriyle, kamu kurum ve kuruluşlarının faaliyetleri kapsamındaki bazı hizmetleri yerine getirebilmeleri için işçi temininin düzenlenmek istendiği görülmektedir 102 .  Başka  bir  ifadeyle  Kamu  İhale  Kanununda  yapılan değişikliklerle kamu kurum ve kuruluşları açısından meslek edinilmiş ödünç  102 Kabakcı, Hizmet Alım Sözleşmeleri, 86.  351Orhan Ersun Civan                                                 Ankara Üni. Hukuk Fak. Dergisi, 66 (2) 2017: 311-397   iş ilişkisinin yasal temelinin oluşturulması hedeflenmiştir. Henüz 6715 sayılı kanunla değişik İş Kanununun 7. maddesi yürürlüğe girmeden önce öğretide isabetli olarak belirtildiği üzere Kamu İhale Kanununda yapılan değişikliklerle kamu kurum ve kuruluşları açısından meslek edinilmiş ödünç iş  ilişkisinin  geçerli  ve  yeterli  bir  hukuki  zemine  kavuşturulduğu  ileri sürülemeyecektir. Zira Kamu İhale Kanununun 62. maddesinin 1. fıkrasının ‘e  bendinin 2. alt bendinde kamu kuruluşuna ait işyerinin asıl işinde hizmet alım ihalesi düzenlenirken, İş Kanununun 2. maddesinin 6. ve 7. fıkraları dikkate  alınmak  suretiyle  kamu  kuruluşları  tarafından  hizmet  alımı yapılabilecektir.  Halbuki  meslek  edinilmiş  ödünç  iş  ilişkisi,  Kamu  İhale Kanununun atıfta bulunduğu İş Kanunu md.2/7 hükmüne aykırıdır ve bizatihi muvazaalı bir hukuki işlem niteliğini taşır. Nitekim İş Kanununun ilgili hükmü uyarınca asıl iş bölünemez, hem asıl işverenin hem de işçi temin eden şirketin işçilerinin işin bölümlerinde birlikte çalışması muvazaa oluşturur. İş Kanununun meslek edinilmiş ödünç iş ilişkisini düzenleyen 7. maddesinin yürürlüğe girmesiyle, Kamu İhale Kanununda yapılan değişikliğin, kamu kurum ve kuruluşlarının meslek edinilmiş ödünç iş ilişkisi kurmasına hukuki dayanak oluşturamayacağı görüşü daha da kuvvetlenmiştir. Zira değinildiği üzere  gerek  İş  Kanununun  7.  maddesinde  gerek  Türkiye  İş  Kurumu Kanununun çeşitli hükümlerinde kamu kurum ve kuruluşları bakımından meslek edinilmiş ödünç iş ilişkisinin kurulamayacağı tekrarlanmış ve kamu kurum ve kuruluşlarında meslek edinilmiş ödünç iş ilişkisinin kurulması yaptırıma bağlanmıştır.  İş Kanunu md.7/4 e göre yer altında maden çıkarılan işyerlerinde de meslek edinilmiş ödünç iş ilişkisi kurulamayacaktır. Görüldüğü üzere getirilen sınırlama tüm maden işyerlerini veya yer altında yapılan işleri kapsamamakta, sadece yer altında maden çıkarılan işyerlerini ilgilendirmektedir. Yasanın gerekçesine göre iş sağlığı ve güvenliği açısından tehlike arz ettiğinden dolayı yer  altında  maden  çıkarılan  işyerleri  açısından  sektörel  bir  sınırlamaya gidilmiştir. İş sağlığı ve güvenliği gerekçesine dayanılarak yer altında maden çıkarılan işyerlerinde ödünç işçi çalıştırılmasının engellenmesi son derece isabetli ise de, yeterli değildir. Meslek edinilmiş ödünç iş ilişkisi kurma yasağının, ciddi iş sağlığı ve güvenliği sorunları yaratacak çok tehlikeli ve tehlikeli diğer işyerleri açısından genişletilmesi yerinde olacaktır. Örneğin Fransa da tehlikeli işler ödünç iş ilişkisi kurulamayacak haller arasında yer almakta olup, Belçika da taşıma sektöründe, gemicilik, mobilya depolama  103 Doğan Yenisey, 150.  104 Süzek, 190, 192-193.  105 Doğan Yenisey, 150.    352Ankara Üni. Hukuk Fak. Dergisi, 66 (2) 2017: 311-397                                     Ödünç (Geçici) İş İlişkisi sektöründe  ve  diğer  tehlikeli  nitelik  taşıyan  işlerde  mavi  yakalı  işçiler bakımından yasaklamalar öngörülmüştür. Almanya daki Meslek Edinilmiş Ödünç  İş  İlişkisi  Hakkındaki  Yasanın  ‘1b   maddesi  gereği  de  inşaat sektöründe meslek edinilmiş ödünç iş ilişkisi kurulması yasaklanmıştır. İnşaat sektörü açısından getirilen sınırlamanın temelinde, meslek edinilmiş ödünç  iş  ilişkisine  izin  verilmesi  halinde  yaşanabilecek  yasa  dışı uygulamaların engellenmesi ile ödünç işçi çalıştıran inşaat firmaları ve daimi işçilerle çalışan inşaat firmaları açısından ortaya çıkabilecek haksız rekabet durumunun önüne geçme düşüncesi yatmaktadır. Mimari eserlerin inşası, onarımı,  bakımı,  yıkımı  gibi  faaliyetleri  yerine  getiren  firmaların  inşaat sektöründe  yer  aldığı  kabul  edilerek  meslek  edinilmiş  ödünç  iş  ilişkisi kuramayacakları benimsenmektedir. Diğer bir deyişle meslek edinilmiş ödünç iş ilişkisi kurma yasağının kapsamına inşaat sektörüne giren her türlü faaliyeti yerine getiren firmalar girmektedir. Alman hukukunda tek düzenlenen yasak  inşaat  sektörüne  ilişkindir.  Yasaklama  gerekçelerinden  inşaat sektöründe var olan yasa dışı uygulamaların yaygınlığı hususunu, iş sağlığı ve güvenliği  bağlamında  yorumlayacak  olursak  ülkemiz  açısından  da  ciddi sonuçlarla  karşılaşılmaktadır.  Sosyal  Güvenlik  Kurumunun  2014  yılı istatistikleri incelendiğinde bina inşaatı, bina dışı yapıların inşaatı ve özel inşaat  faaliyetleri  kapsamında  meydana  gelen  iş  kazası  sayısının  tüm  iş kazalarına oranının %13 e, ölümlü iş kazalarının tüm ölümlü iş kazalarına oranının ise %30 a denk geldiği belirlenmektedir. Dolayısıyla yer altında maden çıkarılan işyerlerinin yanı sıra en azından inşaat sektörü bakımından da  meslek  edinilmiş  ödünç  iş  ilişkisi  kurma  yasağı  getirilmesi  isabetli olacaktır.   Genel  anlamda  öngörülen  meslek  edinilmiş  ödünç  iş  ilişkisi  kurma yasaklarıyla birlikte İş Kanunu md.7/7 hükmünde, meslek edinilmiş ödünç iş ilişkisinin  kötüye  kullanılmasını  önlemeye  yönelik  bir  hükme  daha  yer verilmiştir. Söz konusu düzenlemeye göre,  Geçici işçi çalıştıran işveren, iş sözleşmesi feshedilen işçisini fesih tarihinden itibaren altı ay geçmeden geçici iş ilişkisi kapsamında çalıştıramaz . Söz konusu düzenleme oldukça isabetli olup, yasanın gerekçesinde de belirtildiği üzere bu düzenleme ile hedeflenen, belirsiz süreli iş sözleşmesi ile çalışan daimi işçilerin ödünç işçi olarak çalıştırılmak amacıyla işten çıkarılarak geçici işçi statüsünde işe alınması  106 Alpagut, 366. 107 Junker, §2, Rn.117. Rolfs, AÜG, §1, Rn.14.  108 Kock, BeckOK ArbR, AÜG §1b, Rn.1, 9. 109  http://www.sgk.gov.tr/wps/portal/sgk/tr/kurumsal/istatistik/sgk_istatistik_yilliklari, 05.09.2016.  353Orhan Ersun Civan                                                 Ankara Üni. Hukuk Fak. Dergisi, 66 (2) 2017: 311-397   yoluyla  meslek  edinilmiş  ödünç  iş  ilişkisinin  kötüye  kullanılmasının engellenmesidir.         e) Meslek edinilmiş ödünç iş ilişkisi kurulmasına dair öngörülen koşul ve sınırlamalara aykırılık halinde uygulanacak yaptırım   İş  Kanununun  7.  maddesinde  meslek  edinilmiş  ödünç  iş  ilişkisinin kurulmasına ilişkin yasak ve sınırlamalara geniş bir şekilde yer verilmiştir. Getirilen sınırlamaların temel amacı, meslek edinilmiş ödünç iş ilişkisinin kötüye kullanımının önüne geçmek, meslek edinilmiş ödünç iş ilişkisinde geçiciliği sağlamak ve tabiî ki ödünç işçilerin korunmasıdır. Bununla birlikte 6715  sayılı  kanunda,  genellikle  meslek  edinilmiş  ödünç  iş  ilişkisinin kurulmasına  dair  koşullara  ve  öngörülen  sınırlamalara  aykırılık  halinde uygulanacak idari yaptırımlar düzenlenmiş olup, hukuki yaptırımlar birkaç durum  dışında  ele  alınmamıştır.  Ancak  bu  husus  kanunda  öngörülen sınırlamalara ve koşullara aykırılık halinde herhangi bir hukuki yaptırımın uygulanmayacağı şeklinde de değerlendirilmemelidir. Bu nedenle kanunda açıkça  düzenlenmemiş  olsa  dahi  uygulanacak  hukuki  yaptırım  üzerinde durulması isabetli olacaktır.   aa) Başvuru nedenlerine aykırılık halinde uygulanacak yaptırım  Başvuru nedenleri bulunmaksızın meslek edinilmiş ödünç iş ilişkisinin kurulması halinde uygulanacak idari yaptırımlar kanunda düzenlenmiştir. İş Kanunu md.99/1-b. bendi uyarınca  7 nci maddesinde öngörülen ilke ve yükümlülüklere  aykırı  olarak  geçici  işçi  çalıştıran  işveren  veya  işveren vekiline bu durumdaki her işçi için iki yüz elli Türk lirası  idari para cezası uygulanacaktır. Dolayısıyla başvuru nedenleri bulunmaksızın kurulan meslek edinilmiş ödünç iş ilişkisi sonucu idari para cezası uygulanacağı açıktır. Hatta kanunda, İş Kanunu md.7/2-f. bendine aykırı bir şekilde kurulan meslek edinilmiş  ödünç  iş  ilişkileri  açısından  daha  da  ağır  bir  idari  yaptırım getirilmiştir. İş Kanunu md.99/son a göre,  7 nci maddenin ikinci fıkrasının (f) bendine aykırı olarak davranan işveren veya işveren vekiline ise birinci fıkranın (b) bendinde belirtilen para cezası dört katı artırılarak uygulanır .  Kanunda  düzenlenen  idari  yaptırımların  bir  ölçüde  caydırıcılık sağlayacağı ifade edilmelidir. Ancak başvuru nedenleri yokken varmış gibi gösterilerek meslek edinilmiş ödünç iş ilişkisi kurulmasının yahut başvuru nedenlerinin varlığı konusunda hatalı değerlendirme yapılmasının meslek edinilmiş ödünç iş ilişkisinin tarafları arasındaki hukuki ilişkiler üzerinde doğuracağı sonuçların tespiti, uygulama ve ödünç işçilerin koruma düzeyinin belirlenmesi açısından önem kazanmaktadır.  354Ankara Üni. Hukuk Fak. Dergisi, 66 (2) 2017: 311-397                                     Ödünç (Geçici) İş İlişkisi Başvuru  nedenleri  gerçekte  yokken,  varmış  gibi  gösterilerek  özel istihdam bürosu ile ödünç alan işveren arasında işçi sağlama sözleşmesinin kurulması  ve  ödünç  işçinin  ödünç  alan  işveren  yanında  çalıştırılması muvazaalı bir hukuki ilişki olarak nitelendirilebilecektir. Başvuru nedenleri yokken işçi sağlama sözleşmesi kurularak meslek edinilmiş ödünç iş ilişkisine başvurulduğu hallerde normalde ödünç alan işveren, iş sözleşmesiyle istihdam etmesi gereken bir işçiyi, özel istihdam bürosunca istihdam ediliyor gibi göstererek kendi işyerinde çalıştırma olanağına kavuşmaktadır. Diğer bir ifadeyle  başvuru  nedenleri  mevcut  değilken  muvazaalı  meslek  edinilmiş ödünç iş ilişkisinin kurulduğu durumlarda görünüşte bir ilişki kurulmakla birlikte, tarafların gerçek amacı özel istihdam bürosu tarafından istihdam edilen ödünç işçi karşısında ödünç alan işverenin işveren sıfatını devam ettirmesidir. İş Kanunu md.7/2-f. bendinde düzenlenen işletmenin ortalama mal ve hizmet üretim kapasitesinin geçici iş ilişkisi kurulmasını gerektirecek ölçüde ve öngörülemeyen şekilde artması nedenine yahut md.7/2-d. bendine göre işletmenin günlük işlerinden sayılmayan ve aralıklı olarak gördürülen işler  gerekçesine  dayanılarak  ödünç  işçinin  çalıştırıldığı,  ancak  gerçekte değinilen başvuru sebeplerinin varlığının bulunmadığı haller, bu duruma örnek gösterilebilir.   Başvuru  nedenleri  mevcut  değilken  varmış  gibi  gösterilerek  meslek edinilmiş  ödünç  iş  ilişkisinin  kurulduğu  durumlarda  nisbi  muvazaanın varlığından söz edilebilecektir. Nisbi muvazaanın; sözleşmenin niteliğinde muvazaa,  kısmi  muvazaa  ve  tarafta  muvazaa  olmak  üzere  üç  çeşidi bulunmaktadır. Kanaatimizce bu gibi hallerde tarafta muvazaa vardır. Tarafta muvazaada sözleşme, taraf olarak gözüken kimseden başka bir kimse ile  110 Muvazaa,  iki  tarafın  iradesiyle  beyanları  arasında  istenerek  meydana  getirilen  bir uygunsuzluk hali olup, tarafların gerçekte istemedikleri bir sözleşmeyi üçüncü kişileri aldatmak amacıyla ve fakat kendi gerçek iradelerine uymayan ve aralarında hüküm ve sonuç meydana  getirmeyen  bir  görünüş  yaratmak  hususunda  anlaşmalarıdır  (Eren,  350. Kocayusufpaşaoğlu, 345. Oğuzman-Öz, 108). Bu şekilde ortaya çıkan muvazaa, çeşitli ayrımlara tabi tutulmaktadır. Tarafların aralarında yaptıkları görünüşteki işlem hiç hüküm doğurmayacaksa, yani herhangi bir işlem yapmayı düşünmedikleri halde, sırf üçüncü kişilere karşı onları aldatmak amacıyla görünüşteki işleme başvurmuşlarsa buna mutlak muvazaa denmektedir (Kılıçoğlu, 172. Eren, 353). Ancak görünüşteki işlemin arkasına başka bir sözleşme gizlenmişse, diğer bir deyişle taraflar gizli sözleşmenin hükümlerini doğurması konusunda anlaşmışlarsa bu durum nisbi muvazaa olarak adlandırılmaktadır (Wiegand, Basler Kommentar, Art. 18, N. 50. Oğuzman-Öz, 109. Kılıçoğlu, 172. Akın, 316).  111 Süzek, 182.  355Orhan Ersun Civan                                                 Ankara Üni. Hukuk Fak. Dergisi, 66 (2) 2017: 311-397   yapılmaktadır. Muvazaanın bu çeşidinde her zaman için biri görünüşte, diğeri ise gizli iki hukuki işlem bulunmaktadır. Bu bakımdan meslek edinilmiş ödünç iş ilişkisinin kurulmuş olarak gösterildiği ancak başvuru nedenlerinin gerçekte bulunmadığı varsayımında, görünürdeki işlem meslek edinilmiş ödünç iş ilişkisi, gizli işlem ise ödünç işçi ile ödünç alan işveren arasında kurulan iş sözleşmesi olarak kabul edilmelidir.  Muvazaalı işlem olan görünüşteki meslek edinilmiş ödünç iş ilişkisinde, tarafların sadece görünüşteki beyanları birbirine uygundur. Yani tarafların işlem iradesi ile beyan iradesi mevcut değildir. Tersine tarafların iradesi, muvazaalı  işlemin  geçerli  olmaması  hususunda  birbirine  uygundur.  Bu nedenlerle görünüşteki işlem, taraflar arasında hüküm ve sonuç doğurmaz. Görünüşteki meslek edinilmiş ödünç iş ilişkisinin arkasına gizlenen ödünç alan işveren ile ödünç işçi arasındaki iş sözleşmesi ise tarafların gerçek iradelerine uygun olduğundan, kanunun öngördüğü şekil ve esas şartlarını (örneğin ahlaka, kişilik haklarına vs. aykırı olmamak) da taşımak şartıyla, muvazaadan etkilenmez ve geçerli bir sözleşme olarak hüküm ve sonuçlarını doğurur. Burada iş sözleşmesinin, en başından itibaren ödünç alan işverenle belirsiz süreli iş sözleşmesi şeklinde kurulduğu kabul edilmelidir.   112 Antalya, 204. Eren, 355. Tarafta muvazaada da muvazaa anlaşması bulunur. Muvazaa anlaşmasında niteliği gereği aldatma kastı bulunmalıdır. Tarafta muvazaada üç kişinin de muvazaa  anlaşmasına  dahil  olması  zorunlu  değildir.  Muvazaa  anlaşması  her  zaman görünüşteki işlemi yapan kişiler arasında kurulmaktadır. Bu bakımdan görünüşteki meslek edinilmiş ödünç iş ilişkisinin kurulmasına özel istihdam bürosu ile ödünç alan işverenin sebep olduğu göz önüne alındığında, muvazaa anlaşması söz konusu işverenler arasında kurulmuştur. Ancak burada görünüşteki işlem olan meslek edinilmiş ödünç iş ilişkisinden işçinin bilgisinin bulunmadığı söylenemez. Diğer bir ifadeyle işçinin de örtülü rızasının bulunduğu düşünülebilir. Ancak işçinin rızasının bulunması, hiçbir şekilde onu muvazaa anlaşmasının tarafı haline getirmez. Bir sözleşmesinin tarafı olmakla, o sözleşmenin başkalarınca belirli bir maksatla yapılmasına onay vermek, birbiri ile karıştırılmaması gereken farklı kavramlardır (Kocayusufpaşaoğlu, 353). Haklı olarak aldatma kastının kime yöneldiği sorusu akla gelebilir. Burada öğretide de ifade edildiği üzere özel istihdam bürosu ile ödünç alan işveren tarafından kamunun aldatılmaya çalışıldığından söz edilebilecektir (Civan-Çağlayan Aksoy, 202, dn.49).  113 Kocayusufpaşaoğlu, 351. Öğretideki bir görüşe göre tarafta muvazaa (şahışta muvazaa) şeklinde bir muvazaa türü yoktur. Tarafta muvazaa olarak nitelendirilen hallerde aslında mutlak muvazaa bulunmaktadır (Oğuzman-Öz, 109).   114 Eren, 356. Kren Kostkiewicz, OR Handkommentar, Art. 18, N.18. Kut, Handkommentar zum Schweizer Privatrecht, Art.18, N. 29.  115 Kocayusufpaşaoğlu, 355. Oğuzman-Öz, 111. Eren, 361. Kılıçoğlu, 173. Akın, 316. Handkommentar zum Schweizer Privatrecht-Kut, Art.18, N. 29. Reisoğlu, 108.   116 Akın, 349. Alpagut, Geçici İş İlişkisi, 582. Çelik-Caniklioğlu-Canbolat, 174.  356Ankara Üni. Hukuk Fak. Dergisi, 66 (2) 2017: 311-397                                     Ödünç (Geçici) İş İlişkisi Muvazaalı meslek edinilmiş ödünç iş ilişkisinin hukuki açıdan temel yaptırımı yukarıdaki şekilde özetlenebilecekse de Yargıtayın, 6715 sayılı kanunla değişik İş Kanununun 7. maddesi yürürlüğe girmeden önce meslek edinilmiş ödünç iş ilişkisine dair verdiği kararlara ve bu kararların yeni kanun döneminde etkisinin ne yönde olacağına da değinilmelidir. 6715 sayılı yasanın yürürlüğünden  önce  verilen  kararlar  incelendiğinde  Yargıtayın  genellikle meslek  edinilmiş  ödünç  iş  ilişkisini  yasak  olarak  kabul  ettiği  tespit edilmektedir. Yargıtayın bir grup kararında, meslek edinilmiş ödünç iş ilişkisi iş bulmaya aracılık olarak nitelendirilmiş, ödünç veren işverenle işçi arasında bağımlılık ilişkisi bulunmadığından hareketle, davacı işçi ödünç alan işverenin işçisi olarak kabul edilmiştir. Başka bir kararda da, iş ve işçi temininin kamu düzeni gereği İş Kurumuna verildiği, bu sebeple alt işveren ve ödünç iş ilişkisi dışında hizmet temininin düzenlenmediği, ayrıca davacı işçinin çalışmasının alt işveren ve ödünç iş ilişkisi kurallarına da uymadığı ifade  edilerek  aksi  yönde  sonuca  varan  ilk  derece  mahkemesinin  kararı bozulmuştur.  Aynı  doğrultudaki  diğer  bir  Yargıtay  kararında da  dava konusu  olayda  kurulan  hukuki  ilişkinin  aslında  işçi  temini  olduğu, muvazaanın bulunduğu, muvazaalı bir hukuki muamele ile üçüncü kişiye verilen zararın tazmininin haksız fiil sorumluluğuna dayanılarak haksız fiili gerçekleştiren taraftan talep edilebileceği belirtilmiştir. Yargıtayın son yıllardaki kararlarından da görüldüğü üzere haksız fiil sorumluluğu da devreye sokularak ödünç işçinin alacakları bakımından özel istihdam bürosunun da ödünç alan işverenle müteselsilen sorumlu olduğunu benimsenmektedir.  Diğer  bir  deyişle  muvazaalı  hukuki  ilişkinin  varlığı halinde ödünç işçinin karşısında alacakları için başvurabileceği iki işveren çıkmaktadır ki, bu durumun işçinin korunmasına hizmet ederek iş hukukunun amaçlarına uyumlu olduğu ifade edilebilir. Bununla birlikte her ne kadar Yargıtayın yorumu işçinin korunmasına hizmet etmekteyse de, bu durum borçlar  hukukunun  temel  ve  teknik  kurum  ve  kavramlarının  göz  ardı edilmesini haklı kılmaz. Zira muvazaa, sözleşme hukukunda kendisine özgü yaptırım öngörülmüş olan hukuki bir kurumdur. Muvazaalı bir işlemle üçüncü kişiye zarar verilmesi, bir davranışı kendiliğinden ve sırf bu sebeple haksız fiil haline getirmez. Haksız fiilin söz konusu olması için, bir zararın meydana gelmiş olması dışında aranan başka şartlar da vardır. Buna göre, zararın,  117 YHD, 04.04.2005, 7774/11838, Çankaya-Çil, 168-169.  118 YHD, 25.10.2010, 37702/30363, Alpagut, Değerlendirme, 39.  119 YHD, 07.03.2013, 2572/2349, Çalışma ve Toplum – Ekonomi ve Hukuk Dergisi, (40) 2014/1, 398-403. YHD, 16.01.2014, 37248/247, Çalışma ve Toplum – Ekonomi ve Hukuk Dergisi, (41) 2014/2, 424-427. 357Orhan Ersun Civan                                                 Ankara Üni. Hukuk Fak. Dergisi, 66 (2) 2017: 311-397   hukuka aykırı bir fiilin sonucu olarak gerçekleşmesi gerekmektedir. Ancak kanaatimizce muvazaalı bir hukuki işlemle üçüncü kişiye zarar verilmesi, haksız fiile ilişkin temel norm olan TBK md. 49 anlamında ne hukuka aykırı ne de ahlaka aykırı bir fiil olarak yorumlanabilir. Zira muvazaalı meslek edinilmiş ödünç iş ilişkisinde özel istihdam bürosu ile ödünç alan işverenin öncelikli  amaçlarının  ödünç  işçiyi  zarara  uğratmak  olduğunu  söylemek oldukça güçtür. Dolayısıyla muvazaalı bir şekilde kurulmuş olan meslek edinilmiş ödünç iş ilişkisinin aynı zamanda TBK md.49 anlamında haksız fiil olarak  kabul  edilmesi,  mevcut  hukuk  sistemimize  çok  da  uygun düşmemektedir.    Muvazaalı hukuki işlemlerle ilgili Yargıtay kararlarının bir uzantısı da üçlü iş ilişkilerinde işçiye alacaklarını ödeyen işverenle diğer işveren arasındaki iç ilişkide ortaya çıkmaktadır. Muvazaalı asıl işveren-alt işveren ilişkisi sonucu işçinin gerçek işvereni olduğu tespit edilen asıl işverenin, işçinin alacaklarını ödedikten sonra alt işverene açtığı rücu davasına ilişkin olarak Yargıtay son kararlarında, asıl işveren olarak görünen işverenle, yükleniciler arasında asıl işveren-alt işveren ilişkisinin bulunmadığını ve muvazaa  olduğunu  kabul  etmektedir.  Buradan  hareketle,  tacir  olan işverenlerin çalıştırdıkları işçilerin fiili işçilik dışında tazminatlarından da sorumlu olacaklarını bilebilecek durumda olduklarına, asıl işverenin gerçek işveren sayıldığı gözetildiğinde ise işçilik alacaklarından tarafların yarı yarıya sorumlu tutulması gerektiğine hükmettiği görülmektedir. Meslek edinilmiş ödünç iş ilişkisi bakımından Yargıtayın bu yönde bir kararına tarafımızca rastlanmamaktaysa da, asıl işveren alt işveren ilişkisiyle ilgili verilen bu doğrultudaki  kararlardan  meslek  edinilmiş  ödünç  iş  ilişkisi  açısından ayrılmayı  gerektiren  bir  durum  da  mevcut  değildir.  Diğer  bir  deyişle Yargıtayın bu yöndeki görüşünü devam ettirmesi halinde, muvazaalı meslek edinilmiş ödünç iş ilişkileri bakımından da özel istihdam bürosu ile ödünç alan işveren arasındaki iç ilişkide aynı yorumu yapacağı tahmin edilebilir. Yargıtay  120 Bu konuda ayrıntılı bilgi için bkz.; Civan-Çağlayan Aksoy, 205-208.    121 Civan-Çağlayan Aksoy, 207-208. Öğretideki karşı görüşe göre ise muvazaalı asıl işverenalt işveren ilişkisiyle ilgili olarak haksız fiil sorumluluğunun doğması için hukuka aykırı bir eylemle bir zarar verilmesi gerekmekte olup, burada bir mutlak hak ihlal edilmelidir. Ancak alt işverenlik ilişkisinde işçinin nispi hakları (sözleşmeden kaynaklanan) etkilenmektedir. Bununla birlikte kişinin mutlak hakları dışında kalan ekonomik menfaatlerinin ihlali halinde davranışın bir kuralı ihlal ettiği ve bu kuralın koruma amacının zarar görenin menfaatlerini korumak  olduğu  hallerde,  muvazaalı  asıl  işveren-alt  işveren  ilişkisinde alt  işverenin davranışı haksız fiil olarak nitelendirilebilecektir. Bu itibarla Yargıtayın verdiği kararlar isabetlidir (Doğan Yenisey, Değerlendirme, 56-57). 122  YHD,  10.05.2012,  6314/12111,  YHD,  24537/18698,  YHD,  11.06.2012, 8729/15064, kazanci.com, 08.09.2016.  358Ankara Üni. Hukuk Fak. Dergisi, 66 (2) 2017: 311-397                                     Ödünç (Geçici) İş İlişkisi ilgili  kararlarında  muvazaalı  hukuki  ilişkiyi  kuran  tarafı  cezalandırmayı hedeflemiş olabilir. Ancak yukarıda da değinildiği üzere borçlar hukukunun genel prensiplerinden hareket edildiğinde muvazaa zaten içerisinde yaptırımı içeren hukuki bir kurum olarak karşımıza çıkmaktadır. Söz konusu yaptırım görünüşteki  işlemin  geçersiz  olmasıdır.  Kaldı  ki  Yargıtayın  bu  yöndeki kararları, muvazaalı meslek edinilmiş ödünç iş ilişkilerinin kurulmasına teşvik niteliğini de taşıyacaktır. Zira muvazaalı ilişki kurmayan işveren, yaptığı ödemelere  sadece  kendisi  katlanacakken,  muvazaalı  hukuki  ilişki  kuran işveren,  yaptığı  ödemelerin  yarısını  başka  birine  rücu  etme  olanağına kavuşmaktadır ki, bu durum hiç kuşkusuz haksız rekabete yol açacaktır.  Meslek edinilmiş ödünç iş ilişkisinde başvuru nedenlerine aykırılık her zaman için muvazaa oluşturmayabilecektir. Gerçekten daha önce de ifade edildiği üzere İş Kanununun 7. maddesinde başvuru nedenlerinin gerçekten var  olup  olmadığını  tespit  bakımından  çeşitli  güçlüklerle  karşılaşılması olasıdır. Zira ilgili başvuru nedenlerinde geçen ‘işletmenin günlük işçilerinden sayılmayan ve aralıklı gördürülen işler , ‘işletmenin ortalama mal ve hizmet üretim kapasitesinin geçici iş ilişkisi kurulmasını gerektirecek ölçüde ve öngörülemeyen şekilde artması , ‘dönemsellik arz eden iş artışları  ibareleri belirsizlikler içermektedir. Dolayısıyla ödünç alan işverenle özel istihdam bürosunun amacı, aslında ödünç alan işverenin ödünç işçiyi bizzat istihdam etmesi  gereken  bir  durumun  varlığında,  bu  durumu  gizleyerek  meslek edinilmiş ödünç iş ilişkisinin arkasına gizlemek olmayabilir. Taraflar başvuru nedenlerinin  varlığı  konusunda  yanlış  bir  değerlendirme  sonucu,  meslek edinilmiş ödünç iş ilişkisi de kurmuş olabilirler. Bu gibi hallerde uygulanacak yaptırım açısından muvazaa yaptırımının aynen benimsenmesi somut olayın özelliğine uygun düşmeyebilecektir. Muvazaanın varlığı halinde kabul edilen yaptırım, işçinin en başından itibaren ödünç alan işverenin işçisi gibi sayılarak işlem görmesidir. Ancak kişilerin başvuru nedenlerinin varlığı konusunda yaptıkları yanlış değerlendirmeye, ödünç işçinin en başından itibaren ödünç alan işverenin işçisi sayılacağı sonucunun bağlanması, ödünç alan işverenin mağduriyetine yol açabilecektir. Aynı zamanda örneğin üniversitelerin tatil döneminde ödünç süresi içinde çalışma niyeti olan yahut kısa dönem için çalışma amacını taşıyan benzer konumdaki ödünç işçilerin menfaatine de hizmet  etmeyebilecektir.  Benzer  bir  tartışma  kanuna  aykırı  kurulan  asıl işveren-alt işveren ilişkisi açısından da yapılmıştır. Kanuna aykırı kurulan asıl işveren-alt işveren ilişkisine uygulanacak yaptırım açısından öğretide varılan sonucun, başvuru nedenlerine aykırı olarak kurulan meslek edinilmiş ödünç  123 Kanuna aykırı olarak kurulan asıl işveren alt işveren ilişkisine uygulanacak yaptırım hakkında ayrıntılı bilgi için bkz.; Süzek, 175-176. Ekonomi, 32-33.  359Orhan Ersun Civan                                                 Ankara Üni. Hukuk Fak. Dergisi, 66 (2) 2017: 311-397   iş ilişkilerine de uygulanması yerinde olacaktır. Bu bakımdan somut olayın özelliğine göre meslek edinilmiş ödünç iş ilişkisinin taraflarının, ödünç alan işverenin istihdam etmesi gereken bir işçiyi, özel istihdam bürosunun işçisi gibi gösterme niyetinin bulunmadığı tespit edilebildiği ölçüde, sadece işçi sağlama sözleşmesine ileriye dönük geçersizlik yaptırımı uygulanmalıdır. Buna karşılık özel istihdam bürosu ile ödünç işçi arasındaki iş sözleşmesinin bundan etkilenmediğinin kabul edilmesi yerinde olacaktır.   Bununla  birlikte  somut  olayın  özelliğine  göre  hukuka  aykırı  olarak kurulan  meslek  edinilmiş  ödünç  iş  ilişkisine  de  muvazaa  yaptırımının uygulanması gerekebilir. Örneğin bir özel istihdam bürosu meslek edinilmiş ödünç iş ilişkisi kurmak için gerekli izne sahip değilse veya gerekli izni kaybetmiş olmasına rağmen meslek edinilmiş ödünç iş ilişkisi kurmaktaysa, bu gibi durumlarda ortaya çıkan hukuka aykırılık halinde muvazaa yaptırımı uygulanmalıdır.  Türkiye  İş  Kurumu  Kanununda  özel  istihdam  bürosuna meslek edinilmiş ödünç iş ilişkisi kurma yetkisinin verilmesi iş aracılığı kurma yetkisi alma imkanına kıyasla katı şartlara tabi tutulmuş olup, meslek edinilmiş ödünç iş ilişkisi kurma yetkisinin iptali halinde daha önce kurulan meslek edinilmiş ödünç iş ilişkilerinin ne yönde etkileneceği düzenlenmiştir. Buna göre işçi sağlama sözleşmesi, süresinin sonuna kadar devam edecekse de, işçi sağlama sözleşmesinin sona ermesinden sonra ödünç işçinin ödünç alan işveren yanında çalışmaya devamı halinde ödünç alan işverenle ödünç işçi arasında iş sözleşmesinin kurulduğunun varsayılacağı düzenlenmiştir. Meslek edinilmiş ödünç iş ilişkisi kurma yetkisinin iptalinden önce kurulan işçi sağlama sözleşmesi ve iş sözleşmesi açısından bu yönde bir düzenleme varken, hiç yetkinin var olmadığı durumlarda sadece meslek edinilmiş ödünç iş ilişkisinin içerdiği hukuki ilişkilerin geçersizliği sonucuna ulaşmak ödünç işçileri korumayı hedeflediği gerekçesinden anlaşılan 6715 sayılı kanununun amacıyla bağdaşmayacaktır. Başka bir deyişle özel istihdam bürosunun veya başka kişi ve kuruluşların, meslek edinilmiş ödünç iş ilişkisi kurma yetkisine sahip  olmaksızın  bu  faaliyeti  yürütmesi  halinde,  Yargıtayın  6715  sayılı kanundan önce meslek edinilmiş ödünç iş ilişkisi ile ilgili verdiği kararlardan hareket edilmelidir. 6715 sayılı kanundan önceki dönemde verilen Yargıtay kararları da dikkate alındığında, ödünç işçilerin en başından itibaren ödünç alan  işverenlerin  işçisi  sayılması  en  isabetli  ve  güvence  sağlayan  sonuç olacaktır.  bb) Süreye aykırılık halinde uygulanacak yaptırım  Özel  istihdam  bürosu  ile  ödünç  alan  işveren  arasında  işçi  sağlama sözleşmesi bağıtlanırken, mutlaka işçi sağlama sözleşmesinin başlangıç ve bitiş  tarihinin  belirtileceği  kanunda  düzenlenmiştir  (md.7/11).  Diğer  bir 360Ankara Üni. Hukuk Fak. Dergisi, 66 (2) 2017: 311-397                                     Ödünç (Geçici) İş İlişkisi deyişle meslek edinilmiş ödünç iş ilişkisi ister süre sınırı öngörülmüş, ister süre sınırı öngörülmemiş olan başvuru nedenlerine dayanılarak kurulsun, her durumda geçici bir süre için kurulacaktır. Bu durum meslek edinilmiş ödünç iş  ilişkisinin  geçici  nitelikteki  karakterinin  de  bir  gereğidir.  Süre  sınırı öngörülen haller bakımından azami süre en fazla oniki ay iken, süre sınırı olmayan  hallerde  işin  niteliğine  göre  işçi  sağlama  sözleşmesinin  devam edeceği süre belirlenecektir. İşçi sağlama sözleşmesinde öngörülen sürenin dolmasına rağmen ödünç işçinin ödünç alan işveren yanında çalışmaya devam etmesi halinde hiç kuşkusuz ki bir yaptırımın uygulanması gerekecektir. 6715 sayılı  kanunla  yapılan  değişiklik  sonucu  işçi  sağlama  sözleşmesinde öngörülen yahut kanunda belirlenen azami sürenin aşılmasına rağmen ödünç işçinin ödünç alan işveren işyerinde çalışması durumuna ilişkin olarak hem idari yaptırım hem hukuki yaptırım getirilmiştir.  Türkiye İş Kurumu Kanunu md.18/2 uyarınca meslek edinilmiş ödünç iş ilişkisine yönelik 4857 sayılı İş Kanununun 7. maddesinde belirtilen sürelere uyulmaması, özel istihdam bürosuna verilen geçici iş ilişkisi kurma yetkisinin iptalinde  dikkate  alınabilmektedir.  Özel  istihdam  bürosu,  İş  Kanunu md.7 deki sürelere iki yıllık süre içinde üç kez uymayacak olursa, geçici iş ilişkisi kurma yetkisi iptal edilecektir. İki yıllık süre, İş Kanununda öngörülen süre sınırına uyulmayan son fiilin tespit tarihinden geriye doğru gidilerek belirlenecektir. Türkiye İş Kurumu Kanununda belirtilen bu durum, süre sınırı öngörülen başvuru nedenleri bakımından azami süre sınırının aşılması halinde uygulanabilecektir. Ayrıca İş Kanunu md.99/1-b. bendinde İş Kanununun 7. maddesindeki  ilke  ve  yükümlülüklere  aykırı  olarak  ödünç  işçi  çalıştıran işveren veya işveren vekiline bu durumdaki her işçi için iki yüz elli Türk Lirası idari  para  cezası  uygulanacağı  öngörülmüştür.  Dolayısıyla  işçi  sağlama sözleşmesinde  öngörülen  süreye  veya  kanundaki  süre  sınırına  aykırı davranılması halinde de değinilen idari para cezası uygulanabilecektir.   Süreye aykırılık halinde uygulanacak hukuki yaptırım ise İş Kanunu md.7/13 de düzenlenmiştir. İlgili hüküm uyarınca,  Sözleşmede belirtilen sürenin dolmasına rağmen geçici iş ilişkisinin devam etmesi hâlinde, geçici işçi çalıştıran işveren ile işçi arasında sözleşmenin sona erme tarihinden itibaren  belirsiz  süreli  iş  sözleşmesi  kurulmuş  sayılır.  Bu  durumda  özel istihdam bürosu işçinin geçici iş ilişkisinden kaynaklanan ücretinden, işçiyi gözetme borcundan ve sosyal sigorta primlerinden sözleşme süresiyle sınırlı olmak üzere sorumludur . Düzenleme kapsamında, süre dolduktan sonra işçinin ödünç alan işveren yanında çalışmaya devam etmesi halinde, işçi sağlama sözleşmesinin sona erme tarihinden itibaren ödünç işçi ile ödünç alan işveren arasında belirsiz süreli iş sözleşmesi kurulduğu kabul edilmiştir. 361Orhan Ersun Civan                                                 Ankara Üni. Hukuk Fak. Dergisi, 66 (2) 2017: 311-397   Ancak süre sınırı sona erdikten sonra işçinin ödünç alan işveren yanında çalışmaya devam etmesi, geçici bir süre için meslek edinilmiş ödünç iş ilişkisinin  kurulmadığına ve  bu  itibarla  somut  olayın  özelliğine  göre muvazaalı bir hukuki ilişkinin kurulduğuna işaret edebilir. Böyle bir durumda başvuru nedenlerine aykırılık başlığı altında da değinildiği üzere muvazaanın genel yaptırımının uygulanması ve işçinin en başından itibaren ödünç alan işverenin işçisi gibi kabul edileceğinin benimsenmesi daha uygun olurdu. Nitekim 18.01.2010 tarihinde ‘Amme Alacaklarının Tahsil Usulü Hakkında Kanun ile Bazı Kanunlarda Değişiklik Yapılmasına Dair Kanun Tasarısı nın sekizinci maddesi ile İş Kanununa eklenmek istenen md.7/A, ödünç işçileri daha  fazla  koruyan  hükümler  içermekteydi.  Söz  konusu  tasarıda  ilgili maddenin beşinci fıkrasında,  Aynı işçi için, aynı işverenle yapılacak geçici iş ilişkisi sözleşmelerinin toplam süresi onsekiz ayı geçemez. Bu süreyi geçen çalıştırma, iş sözleşmesinin ve geçici iş ilişkisi sözleşmesinin yazılı olarak yapılmaması veya sözleşmede belirtilen sürenin dolmasına rağmen devam eden çalıştırma durumlarında, devredilen işverenle işçi arasında, başlangıçtan itibaren belirsiz süreli iş sözleşmesi kurulmuş olur  ifadeleri geçmekteydi. Bu yönde bir düzenlemenin yapılması genel hükümlerimize daha uygun olacağı gibi, ödünç işçinin korunmasına hizmet edecektir. Bu itibarla İş Kanununun 7. maddesinin 13. fıkrasının bu doğrultuda yeniden düzenlenmesi isabetli olacaktır.  İş  Kanunu  md.7/13,  mevcut  haliyle  çeşitli  çekinceleri  içermektedir. Öğretide de isabetli olarak belirtildiği üzere, işçi sağlama sözleşmesindeki sürenin dolduğu andan itibaren ödünç alan işverenle iş sözleşmesi kurulduğu kabul edildiğinden işçinin kıdemi parçalanmıştır. Somut olayın özelliğine göre muvazaa dahi oluşturabilecek bu durum açısından ödünç alan işverenin, deyim yerindeyse avantajlı konuma getirilmesine bir gerekçe bulmak oldukça güçtür. Ayrıca İş Kanununun ilgili hükmünde, ödünç işçi ile ödünç alan işveren arasında iş sözleşmesinin kurulduğu haller bakımından özel istihdam bürosunun ödünç işçinin alacaklarından sorumluluğunun ve ödünç işçiye yönelik tabi olduğu yükümlülüklerinin işçi sağlama sözleşmesinin süresiyle sınırlı olduğu belirtilmiştir. Bu hüküm de hukuki açıdan sorunludur. Nitekim işçi  sağlama  sözleşmesi  esnasında  işçinin  işvereni  özel  istihdam  bürosu olduğundan,  özel  istihdam  bürosunun  sorumluluğunun  işçi  sağlama sözleşmesinin sona erdiği tarihe kadar devam edeceğinin düzenlenmesine gerek  bulunmamaktadır.  Değinilen  düzenleme  ancak  işçi  sağlama sözleşmesinin süresi içinde ödünç işçinin alacaklarından ve ödünç işçiye  124  Kock, BeckOK ArbR, AÜG §1, Rn.54. 125  Doğan Yenisey, 156.  362Ankara Üni. Hukuk Fak. Dergisi, 66 (2) 2017: 311-397                                     Ödünç (Geçici) İş İlişkisi yönelik kanuni yükümlülüklerden ödünç alan işverenin özel istihdam bürosu ile birlikte sorumlu olacağı yönünde kaleme alındığı takdirde tutarlı ve hukuki açıdan kabul edilebilir hale gelecektir.   4. MESLEK EDİNİLMİŞ ÖDÜNÇ İŞ İLİŞKİSİNİN BİREYSEL İŞ HUKUKU  AÇISINDAN  DOĞURDUĞU  HAK  VE YÜKÜMLÜLÜKLER İş  Kanununun  7.  maddesinde  meslek  edinilmiş  ödünç  iş  ilişkisinin bireysel  iş  hukukunda  doğurduğu  etkilerin  birçoğu  düzenleme  konusu yapılmıştır. Meslek edinilmiş ödünç iş ilişkisinin kurulmasıyla birlikte ödünç işçinin,  iş  görme  edimini  ödünç  alan  işverene  karşı  yerine  getireceği görülmektedir. Diğer bir deyişle ödünç işçi, iş görme edimini ödünç alan işveren nam ve hesabına ifa etmektedir. Nitekim İş Kanunu md.7/14 de yer alan  Geçici işçi, işyerine ve işe ilişkin olmak kaydıyla kusuru ile neden olduğu zarardan, geçici işçi çalıştıran işverene karşı sorumludur  ifadesi de, ödünç işçinin ödünç alan işveren adına iş görme edimini yerine getirdiğini doğrulamaktadır. Aynı zamanda değinilen düzenlemeden ödünç işçinin iş görme  edimini  özenle  yerine  getirme  yükümlülüğünün  devam  ettiği  de anlaşılmaktadır. Diğer bir ifadeyle ödünç işçinin ödünç alan işverene karşı özen borcu da varlığını korumaktadır. Aynı zamanda meslek edinilmiş ödünç iş ilişkisi üç taraflı bir ilişki olmakla birlikte ödünç işçinin hem işvereni özel istihdam bürosuna hem de yanında iş görme edimini yerine getirdiği ödünç alan işverene yönelik sadakat borcu ortaya çıkmaktadır. İşçinin özel istihdam bürosu yanında fiilen bir çalışması bulunmasa da özel istihdam bürosu ile ödünç işçi arasında bir iş sözleşmesi vardır ve sadakat borcu işçinin iş sözleşmesinden doğan borçları arasında yer almaktadır. Bununla birlikte ödünç alan işverenle ödünç işçi arasında iş sözleşmesi benzeri bir ilişki kurulmaktadır. Bu itibarla ödünç işçinin ödünç alan işverene karşı da sadakat borcu doğmaktadır. Dolayısıyla ödünç işçinin, hem özel istihdam bürosuna hem de ödünç alan işverene karşı sadakat borcu bulunduğundan, ödünç işçi açısından çifte sadakat borcunun varlığından söz edilebilir. Sadakat borcunun gereği olarak ödünç işçi, özel istihdam  bürosunun  ve  ödünç  alan  işverenin  çıkarlarını  koruma,  her  iki işverene  de  ekonomik,  ticari  veya  mesleki  bakımdan  zarar  verebilecek  126  Doğan Yenisey, 156-157. 127  Caniklioğlu, Hukuki Sonuçlar, 130. 128  Süzek, 315. Akyiğit, 127.   129  Odaman, 113. 130  Akyiğit, 131.  363Orhan Ersun Civan                                                 Ankara Üni. Hukuk Fak. Dergisi, 66 (2) 2017: 311-397   davranışlardan kaçınma yükümlülüğü altına girmektedir. Bu kapsamda ele alınması gereken bir konu da ödünç işçi ile özel istihdam bürosunun rekabet yasağı sözleşmesi bağıtlayıp bağıtlayamayacağıdır.  Avrupa  Birliğinin  Meslek  Edinilmiş  Ödünç  İş  İlişkisi  Hakkında 2008/104/EC  No.lu  Direktifinin  6.  maddesi,  ödünç  işçilerin  ödünç  alan işverenlerin yanında belirsiz süreli iş sözleşmesine dayanan klasik istihdam biçimine geçmelerine yardımcı olmak üzere çeşitli hükümler içermektedir. Bu bağlamda direktife göre, ödünç alan işverenin işyerinde sürekli iş arayan diğer kişilerle aynı fırsattan yararlanmaları için ödünç işçiler, ödünç alan işverenin işyerindeki boş pozisyonlarla ilgili olarak bilgilendirileceklerdir (md.6/1). Ayrıca üye devletler, ödünç süresinin sona ermesinden sonra ödünç işçi ile ödünç alan işveren arasında, istihdam ilişkisi kurulmasını veya iş sözleşmesi bağıtlanmasını önleyen veya yasaklayan herhangi bir sözleşme hükmünün, geçersiz  ve  hükümsüz  olmasını  sağlamak  üzere  gerekli  olan  önlemleri alacaklardır  (md.6/2).  Direktifteki  düzenlemelerle  aynı  doğrultudaki hükümler, İş Kanunumuz ve Türkiye İş Kurumu Kanununda yer almaktadır. İş Kanunu md.7/9-b. bendi uyarınca ödünç alan işveren, işyerindeki açık pozisyonları  ödünç  işçiye  bildirmekle  yükümlüdür.  Türkiye  İş  Kurumu Kanunu md.19/4-c. bendine göre de  Bir işverenin veya iş arayanın, işe yerleştirme faaliyeti için diğer özel istihdam bürolarından veya Kurumdan hizmet almalarını engelleyen anlaşmalar  geçersizdir. Dolayısıyla meslek edinilmiş  ödünç  iş  ilişkisinin  aynı  zamanda  kişilerin  klasik  istihdama geçişlerine yardımcı olma amacının var olduğu, gerek kanunumuzda gerek Avrupa  Birliğinin  konuya  ilişkin  direktifinde  yer  alan  düzenlemelerden anlaşılmakta olup, ödünç işçi ile rekabet yasağı sözleşmesi bağıtlanamayacağı sonucuna varılmaktadır. Nitekim meslek edinilmiş ödünç iş ilişkisi açısından özel istihdam bürosu ile ödünç alan işverenler aynı işkolunda çalışmadığından ötürü bir rekabetin mevcudiyetinden söz edilemez ve dolayısıyla da rekabet yasağı sözleşmesinin yapılmasında özel istihdam bürosunun haklı bir çıkarı da bulunmamaktadır. Bu çerçevede özel istihdam bürosunun, bir zamanlar kendisinden ödünç işçi almış olan müşterisinin işletmesine rakip olduğu ileri sürülemez.  Aynı  şekilde  direktifteki  ve  kanundaki  hükümler  dikkate alındığında  ödünç  işçinin  iş  arama  olanağı  kısıtlanamayacağından,  özel istihdam bürosunun ödünç işçiyle başka özel istihdam bürolarının yanında çalışılmayacağı yönünde rekabet  yasağı  sözleşmesi  bağıtlaması  da  kabul edilebilir bir gerekçeye oturtulamayacaktır.   131  Süzek, 378.  132  Odaman, 132. 133  Akyiğit, 135.  364Ankara Üni. Hukuk Fak. Dergisi, 66 (2) 2017: 311-397                                     Ödünç (Geçici) İş İlişkisi İş  Kanunu  md.7/9-a.  bendi  ile  Özel  İstihdam  Büroları  Yönetmeliği md.9/1-a. hükmü uyarınca da işin gereği ve işçi sağlama sözleşmesine uygun olarak ödünç alan işverenin ödünç işçiye talimat verme yetkisine sahip olduğu belirtilmiştir. Ödünç alan işverenin yönetim hakkı özellikle iş görme ediminin somutlaştırılmasına yönelik olacaktır. Bu kapsamda, ödünç işçinin işyerinin belli bir yerinde belli bir işle görevlendirilmesi, günlük çalışma sürelerinin ve ara dinlenmelerin belirlenmesi yer almaktadır. Aynı zamanda işyerindeki disiplin ve düzenin oturtulması kapsamında ödünç alan işveren ödünç işçinin işyerindeki davranışlarıyla da ilgili emir ve talimat verebilecektir. Bununla birlikte özel istihdam bürosunun da sınırlı durumlarla ilgili olarak emir ve talimat verme yetkisi devam etmektedir. Nitekim İş Kanunu md.7/9-a. bendi kapsamından da tüm yönetim hakkının ödünç alan işverene geçtiği anlamının çıkarılabilmesi olanaklı değildir. Diğer bir deyişle işin görülmesiyle doğrudan bağlantılı olmayan hususlarla ilgili olarak, örneğin işçi sağlama sözleşmesinde aksi  kararlaştırılmamışsa  ödünç  işçinin  geri  çağırılması  ve  başkasıyla değiştirmesi,  yıllık  iznin  kullan(dır)ılması  gibi  konularda  özel  istihdam bürosunun yönetim hakkı varlığını koruyacaktır.  Kanunumuzdaki hükümlerden ücret ödeme borcunun ise özel istihdam bürosuna ait olduğu anlaşılmaktadır. Nitekim Türkiye İş Kurumu Kanunu md.18/2-b. bendine göre özel istihdam bürosu tarafından istihdam edilen ödünç işçilerin %10 unun ücretinin, ödeme gününden itibaren yirmi gün içinde mücbir bir neden dışında ödenmemesi, md.18/2-c. bendi uyarınca da bir yıl içinde en az bir işçinin ücretinin, en az üç defa sözleşme ile belirlenen ücretin altında ödenmesi veya süresinde ödenmemesi, özel istihdam bürosuna verilen meslek edinilmiş ödünç iş ilişkisi kurma yetkisinin iptal nedenleri arasında düzenlenmiştir. Bu doğrultudaki hükümler, ücret ödeme borcunun doğrudan muhatabının özel istihdam bürosu olduğuna işaret etmektedir. Aynı zamanda İş Kanunu md.7/8 de de  Geçici işçi, geçici işçi çalıştıran işverenden özel istihdam bürosunun hizmet bedeline mahsup edilmek üzere avans veya borç alamaz  ifadesi yer almaktadır. Bu hükümde, ödünç alan işverenin işçi sağlama sözleşmesi gereği ödeme yükümlülüğü altına girdiği ücreti sadece özel istihdam bürosuna ödeyerek borcundan kurtulabileceğini göstermektedir. Aksi takdirde ödünç işçiye yapmış olduğu ödemeler, ödünç alan  işverenin  özel  istihdam  bürosu  karşısında  sorumluluğunu hafifletmeyecektir. Diğer bir deyişle İş Kanunundaki düzenlemenin aksinden,  134  Süzek, 316.  135  Akyiğit, Sosyal, 18. Çelik-Caniklioğlu-Canbolat, 179. Başmanav, 147.   136  Odaman, Yeni Düzenlemeler, 52. 365Orhan Ersun Civan                                                 Ankara Üni. Hukuk Fak. Dergisi, 66 (2) 2017: 311-397   ödünç işçiye ücret ödeme yükümlülüğünün özel istihdam bürosuna ait olduğu teyit edilmektedir.  Bununla birlikte kanunun bütününe hakim olan anlayış, ödünç işçinin ücret  alacağı  bakımından  da  karşımıza  çıkmaktadır.  6715  sayılı kanunla getirilen düzenlemelerde ödünç işçinin ücret alacağı karşısında özel istihdam bürosu  ile  ödünç  alan  işverenin  müteselsil  sorumluluğundan  kaçınıldığı belirlenmektedir. Sadece İş Kanunu md.7/2-f. bendi kapsamında kurulan ödünç iş ilişkileri bakımından ödünç alan işveren açısından da sorumluluk öngörülmüştür.  İş  Kanunu  md.7/12  uyarınca   İkinci  fıkranın  (f)  bendi kapsamında  kurulan  geçici  iş  ilişkisinde,  geçici  işçi  çalıştıran  işveren işyerinde  bir  ayın  üzerinde  çalışan  geçici  işçilerin  ücretlerinin  ödenip ödenmediğini çalıştığı süre boyunca her ay kontrol etmekle, özel istihdam bürosu  ise  ücretin  ödendiğini  gösteren  belgeleri  aylık  olarak  geçici  işçi çalıştıran işverene ibraz etmekle yükümlüdür. Geçici işçi çalıştıran işveren, ödenmeyen ücretler mevcut ise bunlar ödenene kadar özel istihdam bürosunun alacağını ödemeyerek, özel istihdam bürosunun alacağından mahsup etmek kaydıyla geçici işçilerin en çok üç aya kadar olan ücretlerini doğrudan işçilerin banka hesabına yatırır . Öngörülen sorumluluk yalnızca ödenmeyen ücretlerle sınırlanmıştır. Ancak burada ücretten anlaşılması gereken geniş anlamda ücret olmalıdır. Diğer bir deyişle sadece işçinin temel ücreti değil, fazla çalışma ücreti, ulusal bayram ve genel tatil ücreti, para ve para ile ölçülmesi mümkün ek ücretleri de ödenmediği takdirde ödünç alan işverenin sorumlu olduğu benimsenmelidir. İş Kanunu md.7/2-f. bendi kapsamında kurulan ödünç iş ilişkileri ile ilgili getirilen hüküm duraksamaya yol açacak niteliktedir. Zira ödünç alan işverenin sorumluluğu sadece ödünç işçilerin en çok üç aya kadar olan ücretleri ile sınırlandırılmıştır. Ödünç alan işverenlerin özel istihdam bürosu  ile  müteselsil  sorumluluğu  getirilmemiştir.  Dolayısıyla  kanun koyucunun bir yandan işçinin çalıştığı tüm süre için kontrol yükümlülüğü getirip,  ardından  sadece  ödünç  işçinin  üç  aylık  ücretiyle  sorumluluğu sınırlandırması tutarsız bir nitelik kazanmaktadır. Bu itibarla kanunda asıl işveren alt işveren ilişkisinde olduğu gibi (İş Kanunu md.36/son) ödünç alan işverene, işçinin kendisinde çalıştığı tüm süredeki ödenmeyen ücreti için özel istihdam  bürosuna  yapacağı  ödemenden  kesinti  yapabilmesi  imkanının tanınması çok daha yerinde olacaktır.  İş Kanunu md.7/son da meslek edinilmemiş ödünç iş ilişkisi kaleme alınmıştır. Meslek edinilmemiş ödünç iş ilişkisine dair hükümde,  İşçisini  137  Süzek, 430.  138  Çelik-Caniklioğlu-Canbolat, 183-184.  366Ankara Üni. Hukuk Fak. Dergisi, 66 (2) 2017: 311-397                                     Ödünç (Geçici) İş İlişkisi geçici olarak devreden işverenin ücret ödeme yükümlülüğü devam eder. Geçici  iş  ilişkisi  kurulan  işveren,  işçinin  kendisinde  çalıştığı  sürede ödenmeyen  ücretinden,  işçiyi  gözetme  borcundan  ve  sosyal  sigorta primlerinden, devreden işveren ile birlikte sorumludur  ifadesi geçmektedir. Meslek  edinilmemiş  ödünç  iş  ilişkisi  bakımından  ödünç  işçi  karşısında özellikle ücret, işçiyi gözetme borcu gibi önemli konularda ödünç veren işveren ile ödünç alan işverenin müteselsil sorumlu olduğunun kabul edilmesi doğrudur ve işçinin korunmasına hizmet eder. Ancak daha güvencesiz bir ilişki olarak görülen meslek edinilmiş ödünç iş ilişkisine dair hükümlerde müteselsil  sorumluluğun  düzenlenmesinden  kaçınılması  ciddi  bir  çelişki olarak  karşımıza  çıkmaktadır.  Dolayısıyla  meslek  edinilmemiş  ödünç  iş ilişkisi açısından öngörülen müteselsil sorumluluğun, meslek edinilmiş ödünç iş ilişkisi açısından da getirilerek, ödünç iş ilişkisinin hangi türüne göre ödünç alan işveren yanında çalıştıklarına bakılmaksızın ödünç işçi sıfatını taşıyan tüm işçilerin aynı koruma şemsiyesi altına alınması tutarlılık sağlayacaktır. Aynı  zamanda  meslek  edinilmiş  ödünç  iş  ilişkisinin  kötüye  kullanım ihtimalini de en aza indirecektir.  Meslek edinilmiş ödünç iş ilişkisinin bireysel iş hukuku bakımından etkilerini doğurduğu işverenin eşit işlem borcu ile işçiyi gözetme borcu konularının ise öneminden dolayı ayrı başlıklar altında incelenmesi uygun olacaktır.  a) Eşit işlem borcu bakımından  Meslek  edinilmiş  ödünç  iş  ilişkisi  kapsamında  eşit  işlem  borcu  en tartışmalı konulardan biri olmuştur. Nitekim eşit işlem borcunun kabul edilip edilmeyeceği yahut ne şekilde kabul edileceği tartışması nedeniyle Meslek Edinilmiş Ödünç İş İlişkisi Hakkında 2008/104/EC No.lu Avrupa Birliği Direktifi ancak 2008 yılına kabul edilebilmiştir. Meslek edinilmiş ödünç iş ilişkisine yönelik direktif hazırlama çabaları 1995 yılından itibaren başlamış olup, 2002 yılında hazırlanan direktif tasarısı ile bu yönde bir adım atılmıştı. Ancak 2002 yılından itibaren başta İngiltere olmak üzere birkaç Avrupa  139 Süzek, 316. Doğan Yenisey, 165-166 . Özdemir, 29. Her ne kadar 6715 sayılı kanunla değişik 4857 sayılı İş Kanunu md.7 de ödünç işçinin ücret alacağı bakımından özel istihdam bürosu  ile  ödünç  alan  işverenin  müteselsil  sorumluluğundan  kaçınıldığı  izlenimi uyanmaktaysa  da,  sosyal  sigorta  primlerinden  ötürü  müteselsil  sorumluluk  devam etmektedir. Zira 5510 sayılı kanun uyarınca  4857 sayılı İş Kanununda tanımlanan geçici iş ilişkisi kurulan işveren, bu Kanunda belirtilen yükümlülüklerinden dolayı işveren ile birlikte müştereken ve müteselsilen sorumludur  (md.12/2). İlgili hüküm sadece İş Kanunu md.7 kapsamında kurulan ödünç iş ilişkisine atıf yaptığından, kurulan ödünç iş ilişkisinin meslek edinilmiş nitelik taşıyıp taşımaması önemli değildir (Çelik-Caniklioğlu-Canbolat, 184).    367Orhan Ersun Civan                                                 Ankara Üni. Hukuk Fak. Dergisi, 66 (2) 2017: 311-397   Birliği üyesi ülke, eşit işlem ilkesinin düzenleme biçiminden ötürü hazırlanan direktif tasarısının direktif haline gelmesini engellemekteydi. Bununla birlikte Mayıs 2008 de İngiltere de sosyal tarafların eşit işlem ilkesinin uygulama biçimi konusunda uzlaşmaya varması ve ardından Avrupa düzeyindeki sosyal taraflardan Eurociett ile Uni-Europa nın uzlaşmaya varmasıyla eşit işlem ilkesinin ne şekilde düzenleneceği konusundaki engel ortadan kalkmıştır. Yaşanan  gelişmeler  neticesinde  yıllardan  beri  deyim  yerindeyse  askıda bekletilen direktif tasarısı hızlı bir biçimde değiştirilerek 19 Kasım 2008 tarihinde oyçokluğuyla kabul edilmiş olup, direktifin en temel düzenlemesi olan eşit işlem ilkesine beşinci maddede yer verilmiştir. İlgili  maddenin  birinci  fıkrasına  göre,  ödünç  alan  işveren  yanında çalıştığı dönem için ödünç işçilerin temel istihdam ve çalışma koşulları, aynı işi  yapmak  için  ödünç  alan  işverence  doğrudan  işe  alınmış  olsaydılar uygulanacak olan koşullar şeklinde belirlenmiştir. Meslek edinilmiş ödünç iş ilişkisinde muhtemel kötüye kullanımın işçinin iş sözleşmesi ile bağlı olduğu özel istihdam bürosundan değil de, işçinin yanında iş görme edimini yerine getirdiği,  emir  ve  talimatı  altında  çalıştığı  ödünç  alan  işverenden kaynaklanması daha olasıdır. Bu itibarla eşit işlem borcu bakımından bağlama noktasını, özel istihdam bürosu değil, ödünç alan işveren ve işyeri oluşturur. Bu nedenledir ki direktifte, ödünç işçiler bakımından eşit işlem borcunun uygulanmasında, ödünç alan işverenin işyerindeki temel istihdam ve çalışma koşullarının  uygulanması  gerektiği  öngörülmüştür.  Yapılan  açıklamalar çerçevesinde ödünç işçinin, ödünç süresince tabi olacağı temel istihdam ve çalışma koşulları, ödünç alan işverenin işyerinde aynı işte belirsiz süreli iş sözleşmesiyle çalışan işçisine uyguladığı, ödünç alanın aynı işte çalışan işçisi mevcut bulunmamaktaysa olsaydı uygulayacağı şartlar olacaktır. Diğer bir deyişle ödünç alan işveren işyerinde aynı işte görevli bir işçinin olduğu durumlarda, ödünç işçinin temel istihdam ve çalışma koşulları bu işçi dikkate alınarak belirlenecektir. Ödünç alan işveren işyerinde emsal olarak dikkate alınabilecek birden çok işçi mevcutsa, ödünç işçinin temel istihdam ve çalışma  140  Mckay,  http://www.eurofound.europa.eu/eiro/2008/11/articles/EU1029I.htm,  11.09.2016. 28 Mayıs 2008 tarihinde geçici istihdam bürolarını temsil eden Euro-CIETT ile Avrupa sendika hareketindeki baş aktörlerden biri olan UNI-Europa, direktif önerisine yönelik ortak bir bildiri üzerinde uzlaşarak, eşit işlem ilkesinin ödünç işçilere ilk günden itibaren uygulanması gerektiği konusunda mutabık kalmışlardır. Uzlaşı metninde bu ilkeye, ulusal düzeyde sosyal taraf temsilcilerinin anlaşmasıyla örneğin bekleme süresi gibi muhtemel bir takım  istisnaların  getirilebilmesi  olanağının  tanınması  gerektiği  de  ifade  edilmiştir (Telljohann-Dazzi,  http://www.eurofound.europa.eu/eiro/2008/06/articles/eu6029i.htm,  11.09.2016).  141 Kabakcı, 83, 102. Doğan Yenisey, 159, 161.  368Ankara Üni. Hukuk Fak. Dergisi, 66 (2) 2017: 311-397                                     Ödünç (Geçici) İş İlişkisi koşulları bakımından işe son giren emsal işçinin şartlarının dikkate alınması, bu kabulden ayrılmayı haklı kılan bir durum mevcut olmadığı sürece, isabetli olacaktır. Ödünç alan işveren işyerinde, ödünç işçinin çalıştırılacağı işte çalışan emsal bir işçinin bulunmaması halinde, o işkolunda şartlara uygun bir işyerinde aynı veya benzer bir işi üstlenen işçi göz önüne alınarak ödünç işçinin tabi olacağı temel istihdam ve çalışma koşulları belirlenmelidir. Görüldüğü üzere direktifte, mevcut ayrım yasaklarına dair düzenlemelerde yer alan karşılaştırma kriterlerinin çok ötesine geçilmiştir.  Direktifte öngörüldüğü anlamda eşit işlem ilkesi, sadece ödünç süresince devreye girecek ve uygulanacaktır. Bu itibarla ödünç işçinin özel istihdam bürosu tarafından belirsiz süreli iş sözleşmesiyle yahut ödünç süresiyle sınırlı olmamakla birlikte belirli süreli iş sözleşmesiyle istihdam edildiği hallerde, işçinin ödünç verilmediği dönemler bakımından ödünç verildiği dönemde uygulanan temel istihdam ve çalışma koşullarının devam edeceğinden söz edilemez.  İşçinin  ödünç  verilmediği  dönemlerde  ücreti  dahil  çalışma koşulları,  özel  istihdam  bürosu  ile  bağıtlanan  iş  sözleşmesine  göre belirlenecektir.  Bu  kapsamda  örneğin  ödünç  işçinin,  ödünç  verilmediği dönemler  için  daha  düşük  ücret  alacağı  iş  sözleşmesinde kararlaştırılabilecektir. Ancak ödünç işçinin sembolik bir ücret alacağını yahut ücretsiz izne çıkarılacağını öngören iş sözleşmesi hükümleri, TBK md.20-25 de düzenlenen genel işlem koşullarına yönelik getirilen denetimler, özellikle  içerik  denetimi  çerçevesinde  geçersiz  sayılmalıdır.  Zira  iş sözleşmesinin belirleyici özelliklerinden biri, işverene bağımlı olarak çalışan, işverenin ortağı olmayan veya işverenle serbest meslek faaliyeti içerisinde bulunmayan işçinin, ücreti aşan kazanç şansından feragat etmesi, buna karşılık zarara ortak olma riskinden de kurtulmasıdır. Buna uygun olarak işçi belirli bir işin sonucunu üstlenmemekte, işverenin talimatına göre iş görme edimini yerine getirme yükümlülüğü altına girmektedir. Dolayısıyla işçiye gördürecek işin olmaması ya da işçinin çalışmasının ekonomik olarak bir katkısının olmaması riski işverene ait olmaktadır. İşverene ait olan işletme riski, işçinin üzerine bırakılamaz. Bu bakımdan ödünç işçiye, ödünç verilmediği dönemlerde de iş sözleşmesinin devam ettiği hallerde ülkede geçerli olan asgari  ücretin  altına  düşmemek  üzere  ücret  ödemesine  devam  edilmesi gerekmektedir.   142  Kabakcı, 85. Kock, BeckOK ArbR, AÜG §9, Rn.25. Başmanav, 163.  143  Doğan Yenisey, 159.  144  Kock, BeckOK ArbR, AÜG §9, Rn.26. 145  Alp, 362-363. Şen, 175.  146  Kock, BeckOK ArbR, AÜG §9, Rn.26. 369Orhan Ersun Civan                                                 Ankara Üni. Hukuk Fak. Dergisi, 66 (2) 2017: 311-397   Direktifte  temel  istihdam  ve  çalışma  koşullarının  tanımına  md.3/1-f hükmünde  yer  verilmiştir.  Direktifte  çalışma  koşulları  konusunda tartışmaların önüne geçebilmek için, temel istihdam ve çalışma koşullarının nelerden ibaret olduğu sınırlı sayı prensibi kapsamında sayılmıştır. Ödünç alan  işverenin  işyerinde  uygulanması  gereken  kanunlar,  tüzükler,  idari hükümler, toplu iş sözleşmeleri ve/veya diğer genel hükümlerce konulmuş; genel tatiller, ücretli izin, gece çalışması, dinlenme dönemleri, ara dinlenmeleri, fazla çalışmalar ve çalışma süresinin müddeti ile ücrete ilişkin hususlar temel istihdam ve çalışma koşulları olarak kabul edilmiştir (md.3/1-f).  Temel istihdam ve çalışma koşulları arasında ücrette sayıldığından ödünç alan işverenin işçisi ile ödünç işçiye aynı ücretin ödenmesi gerekliliği ortaya çıkmaktadır. Ücretin ise geniş bir şekilde anlaşılması gerekmektedir. Başka bir ifadeyle sadece temel ücret bakımından değil, ayni ve nakdi tüm ek ödemeler  bakımından  da  ödünç  işçi  eşit  işlem  borcundan yararlanabilecektir.  Ödünç  alan  işveren  işyerinde  ayni  ödemeler  de mevcutsa, örneğin barınma imkanı veriliyor yahut daimi işçiye kullanımı için cep  telefonu  tahsis  ediliyorsa,  ayni  ödemenin  ödünç  işçiye  fiilen sağlanmasının  güçlük  yarattığı  durumlarda  ayni  ödemenin  nakdi  değeri belirlenmeli ve ödünç işçi de bu ödemelerden yararlandırılmalıdır. Ödünç alan işveren işyerinde ek ödemelerden yararlanılabilmesi ödünç alan işverenin işyerinde belirli bir süre çalışma koşuluna bağlanmışsa, ödünç işçinin de talep hakkına  kavuşabilmesi  için  daimi  işçiler  gibi  öngörülen  koşulu,  süreyi tamamlaması  gerekecektir 149 .  Ücret  açısından  eşit  işlem  ilkesinin getirilmesinin  temelinde  meslek  edinilmiş  ödünç  iş  ilişkisinin  kötüye kullanılmasını engelleme düşüncesi yatmaktadır.  Diğer bir ifadeyle ödünç alan işverenler tarafından meslek edinilmiş ödünç iş ilişkisi yoluyla daha düşük ücretle işçi çalıştırılmasının önüne geçilmesi, ücret avantajı ortadan kaldırılarak ödünç alan işverenlerin gerçekten esneklik aracı olarak geçici işgücü ihtiyacını gidermek için stratejik amaçlarla meslek edinilmiş ödünç iş ilişkisine başvurmalarının sağlanması hedeflenmektedir. Ayrıca ödünç alan işverenin  kendi  işçilerine  sağlanan  kantinden yararlanma,  yemek  servisi, ulaşım, kreş ve diğer benzeri kolektif imkanlardan ödünç işçiler de ayrımı haklı kılan objektif bir neden bulunmadıkça aynen yararlanacaktır (Direktif md.6/4)151. Başta ücret olmak üzere diğer istihdam ve çalışma koşulları  147 Kabakcı, 84. Doğan Yenisey, 159-160.  148 Alpagut, 360.  149 Kock, BeckOK ArbR, AÜG §9, Rn.15b, 21.  150 Civan, 598-599.   151 Hekimler, Direktif, 51. 370Ankara Üni. Hukuk Fak. Dergisi, 66 (2) 2017: 311-397                                     Ödünç (Geçici) İş İlişkisi bakımından  eşit  işlem  ilkesinin  uygulanmasında  bekleme  süresi öngörülmemiştir. Bunun anlamı ödünç işçinin, ödünç alan işverenin işyerinde çalışmaya  başladığı  ilk  günden  itibaren  eşit  işlem  ilkesinden yararlanacağıdır.  Direktifin  5.  maddesinin  birinci  fıkrası,  eşit  işlem  ilkesinin uygulanmasına  yönelik  temel  prensibi  içermektedir.  Bununla  birlikte  5. maddenin devamında eşit işlem ilkesinin uygulanmasına çeşitli istisnalar getirilmiş  fakat  bu  istisnaların  uygulanması  üye  devletlerin  takdirine bırakılmıştır. Direktif md.5/2 uyarınca sadece ödünç işçiye ödenecek ücret açısından üye ülkelerce öngörülebilecek bir istisna hükmüne yer verilmiştir. Buna göre üye devletler sosyal taraflara danıştıktan sonra, ödünç işçilerin özel istihdam bürosu ile ödünç verilmediği dönemlerde de ücretin ödenmeye devam ettiği belirsiz süreli iş sözleşmesine sahip olduğu durumlarda, birinci fıkrada belirtilmiş olan temel ilkeye istisna öngörebileceklerdir (md.5/2). Öngörülen  istisnada  belirsiz  süreli  iş  sözleşmesinin  getirdiği  olanakların ödünç  işçiye  gerekli  güvenceyi  sağlayacağı  düşüncesinden  hareket edilmiştir 153 .  Örneğin  Almanya da  meslek  edinilmiş  ödünç  iş  ilişkisi kapsamında istihdam edilen ödünç işçiler bakımından eşit işlem borcuyla ilgili düzenlemeler, Meslek Edinilmiş Ödünç İş İlişkisi Hakkındaki Yasa md.3/1-3. no.lu bentte, md.9/1-2. no.lu bentte ve md.10/4 de yer almaktadır. Söz konusu düzenlemeler kapsamında ödünç işçi, ödünç müddetince ödünç alan işverenin daimi işçisi gibi ödünç alan işveren tarafından istihdam edilseydi tabi olacağı ücret  dahil  temel  istihdam  ve  çalışma  koşulları  çerçevesinde çalıştırılabilecektir.  Bununla  birlikte  toplu  iş  sözleşmeleriyle,  kanunda düzenlenen eşit işlem ilkesine istisnalar getirilebileceği öngörülmüştür (AÜG md.3/1-3 no.lu bent, md.9/1-2 no.lu bent).  Almanya da  toplu  iş  sözleşmeleriyle  eşit  işlem  ilkesine  aykırı düzenlemeler getirilmekte olup, uygulamanın genellikle bu yönde şekillendiği görülmektedir. Meslek edinilmiş ödünç iş ilişkisi faaliyetini yerine getiren özel  istihdam  büroları  federal  birliği  (Bundesarbeitgeberverband  der Personaldienstleister – BAP) ile Alman işçi sendikaları birliği (Deutsche Gewerkschaftsbund  –  DGB)  22  Temmuz  2003 den  beri  ödünç  işçilerin ücretlerini belirleyen toplu iş sözleşmeleri bağıtlanmaktadır. Bu kapsamda istihdam edilecek ödünç işçiler çeşitli gruplara ayrılmış olup, girdiği gruba  152  Mckay,  http://www.eurofound.europa.eu/eiro/2008/11/articles/EU1029I.htm, 11.09.2016.  Hekimler,  Direktif,  51.  Lücking,  http://www.eurofound.europa.eu/eiro/ 2008/07/ articles/EU7049I.htm, 11.09.2016. 153  Alpagut, 358.  371Orhan Ersun Civan                                                 Ankara Üni. Hukuk Fak. Dergisi, 66 (2) 2017: 311-397   göre ödünç işçiye ödenecek asgari ücret miktarı belirlenmiştir. Almanya da toplu iş sözleşmeleri ile özellikle ücret dahil temel istihdam ve çalışma koşulları bakımından eşit işlem borcuna istisnalar öngörüldüğünden, ödünç işçilerin ödünç alan işveren işyerindeki emsal işçilere kıyasla çok daha düşük ücret aldığı görülmektedir. Daimi işçilerin aylık brüt ücretlerinin ortalama 2960  Euro  civarında  olduğu  Almanya da  ödünç  işçilerin  aylık  brüt ücretlerinin 1700 Euro civarında olduğu, ödünç işçilerin üçte ikisinin oldukça düşük  ücret  aldığı,  her  100  ödünç  işçiden  6 sının  ise  çok  düşük  ücret almasından dolayı tamamlayıcı devlet yardımı aldığı ifade edilmektedir. Mevcut  uygulama  kapsamında  Almanya da  ücret  bakımından  eşit  işlem ilkesinin içinin boşaltıldığı, ödünç işçinin ücretinin toplu iş sözleşmelerindeki ücret skalasına göre belirlenmesinin kural, kanunda düzenlenen eşit işlem ilkesine göre belirlenmesinin ise istisna haline geldiği belirtilmektedir. Diğer deyişle kural istisna, istisna ise kural niteliğini kazanmıştır.    Direktifin  beşinci  maddesinin  3.  ve  4.  fıkralarında  ise  diğer  istisna hükümleri  yer  almakta  olup,  bu  hükümler  kapsamında  öngörülebilecek istisnalar sadece ücrete özgülenmemiştir. Diğer bir ifadeyle tüm istihdam ve çalışma  koşulları  açısından  istisna  getirilebileceği  sonucuna  varılması olanaklıdır. Her şeyden önce üye devletler, kendi belirledikleri koşullarda ve düzeyde, sosyal taraflara da danıştıktan sonra, sosyal taraflara 5. maddenin birinci fıkrasında öngörülen hükümden farklı olarak ödünç işçilerin istihdam ve çalışma koşullarını belirleyen toplu iş sözleşmeleri bağıtlama imkanını verebileceklerdir. Bununla birlikte söz konusu toplu iş sözleşmelerinde ödünç işçilerin korunması göz önünde tutulmalıdır (md.5/3).  Bir üye devlette sosyal taraflara ulusal düzeyde toplu iş sözleşmesi bağıtlama imkanı verilmemişse yahut bir toplu iş sözleşmesini bir bölgede veya sektördeki benzer işletmelere teşmil etme imkanını sağlayan bir sistem bulunmamaktaysa; üye devletler, sosyal taraflara ulusal düzeyde danıştıktan sonra ve sosyal taraflarca bağıtlanan toplu iş sözleşmesi temelinde beşinci maddenin  birinci  fıkrasında  düzenlenen  temel  ilkeye  istisna  öngören düzenlemeler  getirebilecektir.  Yapılacak  düzenlemelerde  ödünç  işçiler  154  Almanya da ödünç işçilere ödenecek asgari ücreti belirleyen skala ve gruplandırma için bkz.; http://www.personaldienstleister.de/fileadmin/user_upload/04_Themen/Tarifvertraege/131018_Entgelttabellen.pdf, 11.09.2016. BAP ile DGB arasında bağıtlanan toplu iş sözleşmesi örneği için bkz.; http://www.personaldienstleister.de/fileadmin/user_upload/04_Themen/ Tarifvertraege/BAP_Basistarifwerk_Nov.pdf, 11.09.2016.  155  http://m.dw.com/de/leiharbeit-auf-rekordh%C%Bhen/a-19536300?maca=denewsletter_de_themen-2076-html-newsletter, 11.09.2016.  156 Rolfs, AÜG, Vorbem. Nr.4. Dütz-Thüsing, §8, Nr.339.  372Ankara Üni. Hukuk Fak. Dergisi, 66 (2) 2017: 311-397                                     Ödünç (Geçici) İş İlişkisi açısından  uygun  bir  korumanın  gözetilmesi  gerekmekte  olup,  istenildiği takdirde eşit işlem ilkesinin uygulanması bakımından bir bekleme süresinin dahi  öngörülebilmesine  imkan  tanınmıştır  (md.5/4).  Bekleme  süresi öngörülebilmesiyle ilgili olarak 28 Kasım 2002 tarihli direktif tasarısının eşit işlem ilkesine istisna getirilmesini öngören hükmü akla gelmektedir. İlgili direktif tasarısında üye devletlere ödünç işçinin, aynı ödünç alan işverenin işyerinde çalışmak üzere 6 haftayı geçmeyen bir dönem için gönderilmesi halinde  eşit  işlem  ilkesinin  uygulanmayacağını  kararlaştırabilecekleri hükmüne yer verilmişti. Kabul edilen direktifteki düzenleme ile 6 haftayı da aşan bir süre için eşit işlem ilkesinin uygulanmayacağı gerek sosyal taraflarca bağıtlanacak toplu iş sözleşmelerinde gerek belli koşullarda üye devletlerin yapacakları düzenlemelerde öngörülebilecektir. Buradaki tek sınır, ödünç işçiler açısından uygun bir koruma düzeyinin sağlanıp sağlanmadığıdır. Eşit işlem ilkesine bağıtlanacak toplu iş sözleşmeleri veya üye devletlerce yapılacak düzenlemelerle istisna getirilebileceğinden, bireysel iş sözleşmeleri ile direktifin beşinci maddesinde öngörülen genel ilkenin dışına çıkılması olanak dahilinde değildir. Ülkemizdeki  durum  ele  alınacak  olursa  öncelikle  kanun  tasarılarına değinilmesi isabetli olacaktır. 26.06.2009 tarihli ve 5920 sayılı ‘İş Kanunu, İşsizlik Sigortası Kanunu ve Sosyal Sigortalar ve Genel Sağlık Sigortası Kanununda Değişiklik Yapılmasına Dair Kanun , Cumhurbaşkanı tarafından veto  edilmiştir.  İlgili  yasanın  gerekçesinde  Avrupa  Birliğinin  meslek edinilmiş ödünç iş ilişkisine yönelik direktifine gönderme yapılmaktayken yasalaşan metinde istihdam ve çalışma şartlarında eşitlik esasının sağlanması ve  dolayısıyla  bu  eşitliği  bozacak  uygulamaların  yasaklanması  yönünde hükümlere yer verilmemesi hususu temel veto gerekçesi olarak karşımıza çıkmaktadır 159 .  Bu  durumun  neticesinde  08.01.2010  tarihinde  ‘Amme Alacaklarının Tahsil Usulü Hakkında Kanun ile Bazı Kanunlarda Değişiklik Yapılmasına Dair Kanun Tasarısı nın sekizinci maddesinde meslek edinilmiş ödünç iş ilişkisine dair düzenleme tekrar kaleme alınırken açıkça,  Bu madde kapsamında çalıştırılan işçi ile özel istihdam bürosu ve işçi devri yapılan işveren arasındaki iş ilişkisinde de bu Kanunun 5 inci maddesi uygulanır. Ücret, iş sağlığı ve güvenliği ile işyerinde yapılacak mesleki eğitim ve diğer temel çalışma ve istihdam koşulları açısından geçici iş ilişkisine göre çalışan işçi ile aynı veya eşit değerdeki iş için işyerine yeni alınan işçi arasında ayrım  157  Broughton, http://www.eurofound.europa.eu/eiro/2003/03/feature/eu3203f.htm, 11.09.2016. 158 Hekimler, Direktif, 51. Özdemir, 27.  159 http://www.tbmm.gov.tr/d/1/1-0731.pdf, 11.09.2016.  373Orhan Ersun Civan                                                 Ankara Üni. Hukuk Fak. Dergisi, 66 (2) 2017: 311-397   yapılamaz  (md.7/A-3) ifadesine yer verilmiştir. Ancak söz konusu tasarı yasalaşamamış  olmakla  birlikte,  5920  sayılı  kanunun  veto  gerekçesi  ve devamında değinilen taslakta yapılan düzenleme önemlidir.  6715 sayılı kanun tasarısında ise  Geçici işçi çalıştıran işveren; çalışma koşulları açısından işçisiyle emsal iş yapan geçici işçi arasında esaslı bir neden olmadıkça ayrım yapamaz  (İş Kanunu md.7/9-d) ve  Geçici iş ilişkisinde işveren, özel istihdam bürosudur. Özel istihdam bürosu, iş sözleşmesinde yer alan ücretten az olmamak kaydıyla özel istihdam bürosu işçisine, geçici işçi çalıştıran  işverenin  aynı  kıdemi  haiz  emsal  işçisinin  aldığı  ücret,  prim, ikramiye ve bu nitelikteki istihkakı geçici çalıştığı dönemle sınırlı olarak ödemek zorundadır  (Türkiye İş Kurumu Kanunu md.19/2) hükümleri yer almaktaydı. Bununla birlikte tasarının yasalaşması esnasında komisyonda söz konusu hükümler tasarıdan çıkarılmış, yerine  Geçici işçinin, geçici işçiyi çalıştıran işverenin işyerindeki çalışma süresince temel çalışma koşulları, bu işçilerin  aynı  işveren  tarafından  aynı iş  için  doğrudan  istihdamı  halinde sağlanacak koşulların altında olamaz  (md.7/10) hükmüne yer verilmiştir. Genel kurulda da değişiklik olmaksızın eşit işlem borcunu düzenleyen ilgili hüküm aynen kabul edilmiştir.  6715 sayılı kanun tasarısında yer alan ifadeler daha açık bir nitelik taşımakta olup, kanaatimizce Meslek Edinilmiş Ödünç İş İlişkisi Hakkında 2008/104/EC no.lu Avrupa Birliği Direktifi hükümlerine daha uygundur. Mevcut haliyle Türkiye İş Kurumu Kanununda ücret bakımından açıkça eşit işlem  borcunu  düzenleyen  ifadeye  yer  verilmemiş  olması,  İş  Kanunu md.7/10 da temel çalışma koşullarından ne anlaşılacağı konusunun açıklığa kavuşturulmaması, eşit işlem borcu gibi temel bir konuda tartışmaları da beraberinde getirebilir.  Yasanın genel gerekçesinde,  Özel istihdam büroları aracılığıyla geçici olarak  çalışanların  haklarını  güvence  altına  almak  amacıyla  hazırlanan 2008/104/EC  sayılı  Avrupa  Birliği  Direktifinin  temel  ilkesi,  güvenceli esnekliğin  bir  gereği  olarak  çalışanlara  eşit  muamele  edilmesidir.  Eşit muamele  ilkesine  göre,  özel  istihdam  büroları  çalışanlarının  haklarının; çalışma süreleri, fazla çalışma, ara dinlenmeleri, gece çalışması ve tatilleri de dahil  olmak  üzere,  çalışma  koşullarının  geçici  işçi  sağlama  sözleşmesi kapsamında  işçinin  çalışacağı  işyerindeki  emsal  çalışan  dikkate  alınarak düzenlenmesi  esastır.  …  Düzenleme,  hem  geçici  olarak  çalışanların  160  Eşit işlem borcu ile ilgili hüküm, Özel İstihdam Büroları Yönetmeliğinin 9. maddesinin 2. fıkrasında ‘geçici işçi çalıştıran işverenin hak ve yükümlülükleri  kapsamında aynen tekrarlanmıştır.  374Ankara Üni. Hukuk Fak. Dergisi, 66 (2) 2017: 311-397                                     Ödünç (Geçici) İş İlişkisi korunması ve sistemin etkin işlemesi açısından hem de 2008/104/EC sayılı Avrupa Birliği Direktifine uyum sağlanması açısından önem arz etmektedir  ifadeleri yer almaktadır. Bu bağlamda İş Kanunu md.7/10 da geçen temel çalışma  koşulları  ibaresi  yorumlanırken  yasanın  gerekçesiyle  birlikte 2008/104/EC sayılı Avrupa Birliği Direktifinin birlikte ele alınması isabetli olacaktır. Gerek yasanın gerekçesi gerek ilgili AB Direktifi uyarınca genel tatiller, ücretli izin, gece çalışması, dinlenme dönemleri, ara dinlenmeleri, fazla  çalışmalar  ve  çalışma  süresinin  müddeti  temel  çalışma  koşulları kapsamında değerlendirilmelidir. Yasanın gerekçesinde açıkça genel tatiller, ücretli izin, dinlenme dönemleri ibaresi yer almamaktaysa da, gerekçedeki ‘tatilleri  ifadesinin söz konusu hususları da içerdiği kabul edilmelidir. Ancak asıl üzerinde durulması gereken husus, ödünç işçiye ödenecek olan ücretin, temel çalışma koşulu olarak kabul edilerek İş Kanunu md.7/10 kapsamında ele alınıp alınamayacağıdır. Diğer bir deyişle özel istihdam bürosunun ödünç işçiye ödünç süresince ödünç alan işverenin emsal işçisine verilen yahut emsal işçinin bulunmaması halinde ilgili iş kolunda niteliklere uygun bir işyerinde istihdam edilen emsal işçinin alacağı ücreti ödeme zorunluluğunun kanunen mevcut olup olmadığı değerlendirilmelidir.  Avrupa  Birliğinin  2008/104/EC  sayılı  direktifinde  temel  çalışma koşulları arasında ücret de sayılmıştır (md.3/1-f). Ancak yasa tasarısında bu yönde zorunluluk mevcutken, yasalaşma esnasında ücret bakımından eşit işlem yükümlülüğünü öngören düzenleme tasarıdan çıkarılmıştır. Yasanın genel gerekçesinde de temel çalışma koşulları arasında ücret sayılmamıştır. Bu itibarla kanun koyucunun iradesinin, ücret bakımından eşit işlem ilkesinin uygulanmaması yönünde belirdiği düşünülebilir. Bununla birlikte 6715 sayılı  yasanın  temel  gerekçesinde  2008/104/EC  sayılı  Avrupa  Birliği Direktifine uyum sağlanmasının hedeflendiği ifade edilmiştir. Bu itibarla ücret açısından açık yasal hüküm bulunmamakla birlikte meslek edinilmiş ödünç iş ilişkisinin uygulanmasında ücretin, eşit işlem borcunun kapsamına girdiği ifade edilebilir.  Yapılacak yorumda İş Kanunu md.7/10 ile hangi işverene yükümlülük yüklendiğinden hareket edilerek bir sonuca ulaşmak isabetli olacaktır. İş Kanunu  md.7/10 da   Geçici  işçinin,  geçici  işçiyi  çalıştıran  işverenin işyerindeki çalışma süresince temel çalışma koşulları, bu işçilerin aynı işveren tarafından aynı iş için doğrudan istihdamı hâlinde  sağlanacak koşulların altında olamaz  ifadesi yer almakta olup, eşit işlem yükümlülüğü ne sadece  161  Süzek, 313, 318.   162  Çelik-Caniklioğlu-Canbolat, 180. 375Orhan Ersun Civan                                                 Ankara Üni. Hukuk Fak. Dergisi, 66 (2) 2017: 311-397   ödünç alan işverene ne de sadece özel istihdam bürosuna yöneltilmiştir. İş Kanunu  md.7/10 nun  muhatabı  sadece  ödünç  alan  işveren  olarak  kabul edilecek  olursa,  bu  takdirde  ücretin  eşit  işlem  borcu  kapsamında  yer almayacağı savunulabilecektir. Nitekim İş Kanunu md.7/10 da düzenlenen eşit işlem borcu, Özel İstihdam Büroları Yönetmeliğinde ‘geçici işçi çalıştıran işverenin (ödünç alan işverenin) hak ve yükümlülükleri  kapsamında ele alınmıştır (md.9/2). Bu itibarla meslek edinilmiş ödünç iş ilişkisinde eşit işlem borcunun asıl  muhatabının ödünç alan işveren olarak uygulamada kabul edileceği söylenebilir. Bu yöndeki kabulün sonucunda ücretin eşit işlem yükümlülüğünün kapsamına girmeyeceği sonucuna ulaşılmalıdır. Zira meslek edinilmiş ödünç iş ilişkisinde ilke olarak ücret ödeme borcu özel istihdam bürosuna aittir. Ancak İş Kanunu md.7/10 un her iki işverene de yükümlülük getirdiği yönünde bir yorum yapılması halinde, ücretin de eşit işlem borcunun kapsamına alınan temel istihdam ve çalışma koşulları arasında sayılması gerektiği sonucuna varılması daha uygun olacaktır. Özel istihdam Büroları Yönetmeliğindeki ilgili hüküm her ne kadar eşit işlem borcunu ödünç alan işverenin yükümlülükleri arasında saymışsa da, kanunda böyle bir ayrım yapılmadığından ve yönetmelik kanuna aykırı olamayacağından eşit işlem borcunun  sadece  özel  istihdam  bürosuna  veya  ödünç  alan  işverene özgülenmediği  savunulabilecektir.  Yapılan  açıklamalar  çerçevesinde  İş Kanunu md.7/10 da düzenlenen eşit işlem yükümlülüğü, meslek edinilmiş ödünç iş ilişkisinde yer alan işverenlerden sadece birine yöneltilmediğinden ve 2008/104/EC sayılı Avrupa Birliği Direktifinde temel istihdam ve çalışma koşulları arasında ücret de sayıldığından, hukukumuz açısından ücret temel çalışma koşulları kapsamında kabul edilmelidir. Diğer bir ifadeyle ödünç süresince ödünç işçiye ödenecek ücret, ödünç işçinin ödünç alan işveren tarafından aynı iş için doğrudan istihdamı hâlinde ödenecek ücretin altında olmamalıdır.  Bununla birlikte ücretin temel çalışma koşulları arasında yer almadığı görüşü  öğretide  ve  yargıda  kabul  görecek  olursa,  6715  sayılı  yasanın gerekçesinde ifade edildiği üzere 2008/104/EC sayılı Avrupa Birliği Direktifi kanunun hazırlanmasında temel alındığından, ilgili direktifte ücrete yönelik istisna getirilebilmeye yönelik öngörülen sınırlamaların özünün de dikkate alınması  uygun  olacaktır.  Direktif  md.5/2  uyarınca  üye  devletler  sosyal  163  Belirtilen tartışma, 09 Kasım 2016 tarihinde Sayın Hocamız Prof. Dr. Sarper Süzek tarafından başlatılan ve şahsım adına çok faydalandığım meslek edinilmiş ödünç iş ilişkisiyle ilgili görüş alışverişi yaptığımız sohbette yaşanmıştır. İş Kanunu md.7/10 un kime  yöneltildiğinden  hareketle  temel  istihdam  ve  çalışma  koşullarının  kapsamının belirlenmesi gerektiği doğrultusundaki görüş, kürsü arkadaşım Ar. Gör. Çağla Erdoğan tarafından ifade edilmiştir. 376Ankara Üni. Hukuk Fak. Dergisi, 66 (2) 2017: 311-397                                     Ödünç (Geçici) İş İlişkisi taraflara danıştıktan sonra, ödünç işçilerin özel istihdam bürosu ile ödünç verilmediği dönemlerde de ücretin ödenmeye devam ettiği belirsiz süreli iş sözleşmesine sahip olduğu durumlarda, ücret bakımından eşit işlem borcuna istisna  getirebileceklerdir.  Söz  konusu  direktif  hükmü  kapsamında  özel istihdam bürosu ile ödünç işçi arasında iş sözleşmesinin kural olarak belirsiz süreli  yapılacağının  benimsendiği  hallerde,  ücret  bakımından  eşit  işlem borcuna istisna öngörüldüğünü kabul etmek daha tutarlı bir sonuç olacaktır.  Özel istihdam bürosu ile ödünç işçi arasında yapılacak iş sözleşmesinin türü ele alınırken, mevcut düzenlemelerimiz kapsamında iş sözleşmesinin temel olarak belirsiz süreli iş sözleşmesi şeklinde kurulması gerektiği, belirli süreli iş sözleşmesinin istisnai durumlarda söz konusu olabileceği sonucuna ulaşılmıştı.  Bu  itibarla  özel  istihdam  bürosu  ile  ödünç  işçi  arasında  iş sözleşmesi  kanaatimize  göre  belirsiz  süreli  iş  sözleşmesi  olarak bağıtlanacağından, meslek edinilmiş ödünç iş ilişkisinde ücret bakımından eşit işlem  borcuna  istisna  öngörüldüğünün  kabulü,  Avrupa  Birliğinin  ilgili direktifinde olanak tanınan sınırlamaya uygun olacaktır. Bir yandan ödünç süresiyle sınırlı olarak ödünç işçi ile özel istihdam bürosu arasında belirli süreli iş sözleşmesi kurulabileceğini savunmak, bir yandan da ücret açısından eşit işlem borcunun uygulanmayacağını belirtmek, 6715 sayılı yasanın ödünç işçiyi koruma amacıyla, Anayasanın 55. maddesinde yer alan ücrette adaletin sağlanması hükmüyle ve yasa gerekçesinden anlaşıldığı üzere uyum sağlama gayretinde  olduğumuz  2008/104/EC  sayılı  AB  direktifi  hükümleriyle bağdaşmayacaktır.  Zira  ödünç  işçinin  ödünç  süresiyle  sınırlı  olarak devredildiği durumlar bakımından başta ücret olmak üzere çalışma koşulları bakımından  ödünç  alan  işveren  işyerinin  dikkate  alınarak  eşit  işlem yükümlülüğünün getirilmesi bir zorunluluk niteliğini taşımaktadır. Bu gibi ödünç iş ilişkilerinde ödünç veren özel istihdam bürosu, aracı ve ödeme makamı fonksiyonunu yerine getirmektedir. Ödünç süresiyle sınırlı olarak ödünç  işçinin  özel  istihdam  bürosu  tarafından  istihdamı  ve  ödünç  alan işverene gönderilmesi, ödünç alan işverenin tarafı olduğu belirli süreli iş sözleşmesi ile aynı niteliğe sahip bir seçenektir.  6715 sayılı kanunla değişik Türkiye İş Kurumu Kanunu md.18/2-f. bendi uyarınca iş ilişkisinde 4857 sayılı İş Kanununun 5. maddesinde düzenlenen eşit işlem ilkesine aykırı davranılması, özel istihdam bürolarına verilen ödünç iş  ilişkisi  kurma  yetkisinin  iptal  nedenleri  arasında  sayılmıştır.  İş sözleşmesinin tarafı olarak işveren sıfatını taşıyan özel istihdam bürosu, ödünç  işçi  olarak  gönderdiği  işçiler  dâhil  istihdam  ettiği  tüm  işçiler  164  Kabakcı, 86.  377Orhan Ersun Civan                                                 Ankara Üni. Hukuk Fak. Dergisi, 66 (2) 2017: 311-397   bakımından  zaten  İş  Kanunu  md.5 e  uygun  davranmak  zorundadır.  Bu bağlamda özel istihdam bürosunun iş ilişkisinde İş Kanunu md.5 i gözeteceği yönündeki  düzenlenme,  özel  istihdam  bürosu  tarafından  istihdam  edilen işçilere  uygulanan  çalışma  koşulları  açısından  eşit  işlem  borcunun uygulanmasını güvence altına alan bir hüküm olarak anlaşılmalıdır. Bu vesileyle şu husus açıklığa kavuşturulmalıdır ki, özel istihdam bürosu İş Kanunu md.5 e uygun davranmak zorunda olduğundan, ödünç döneminde yahut iki ödünç arasında işçilerin ödünç verilemediği dönemlerde istihdam ettiği aynı konumda ve benzer vasıfta işçileri varsa, farklı işlemde bulunmayı gerektiren nedenler mevcut bulunmadığı sürece ilgili işçilere aynı düzeyde ücret ödemekle yükümlü kabul edilmelidir. Benzer şekilde özel istihdam bürosunun eşit işlem borcunun, ödünç alan işverenlere gönderilecek işçilerin seçiminde de rol oynayacağı söylenebilecektir. Bu hususun özellikle işçilere, ödünç verilmediği dönemlerde daha düşük ücret, ödünç verildiği dönemlerde ise  daha  yüksek  ücret  ödeneceğinin  taraflar  arasında  yapılmış  iş sözleşmesinde kararlaştırılması halinde önem taşıyacağı düşünülebilir. Özel istihdam bürosu, ödünç verilecek işçiyi seçerken aynı durumda bulunanlar açısından eşit işlem borcuna uygun davranmalıdır.  6715 sayılı kanunda eşit işlem borcuyla ilgili getirilen düzenlemelerin aynı  zamanda  Alman  hukukundaki  bir  hükümle  tamamlanması,  meslek edinilmiş ödünç iş ilişkisinde eşit işlem borcunun işlerliğini güvence altına alacak  ve  eşit  işlem  borcunu  tamamlayacaktır.  Almanya daki  Meslek Edinilmiş  Ödünç  İş  İlişkisi  Hakkındaki  Yasanın  13.  maddesi  ile  ödünç işçilere, ödünç alan işveren işyerinde emsal işçilerle aynı temel istihdam ve çalışma koşullarının sağlanıp sağlanmadığını denetleyebilmesi için, ödünç alan işverenden bilgi alma hakkı tanınmıştır. Ödünç işçinin bilgi alma hakkı, sözleşmeden değil kanundan kaynaklanan bir imkan olarak düzenlenmiştir. Ödünç işçinin talebi üzerine ödünç alan işveren emsal işçisine uyguladığı temel  istihdam  ve  çalışma  koşullarını,  işyerinde  emsal  işçinin  mevcut olmaması halinde ödünç işçi almak yerine söz konusu iş için işçi istihdam etme yoluna gitseydi sağlayacağı temel istihdam ve çalışma koşullarını ödünç işçiye bildirme yükümlülüğü altına girmektedir. Ödünç işçiye ödünç alan işverenin talep konusuyla bağdaşmayan ya da gerçeğe aykırı yahut geç cevap vermesi  nedeniyle  ödünç  işçi,  somut  olayın  özelliğine  göre  ödünç  alan işverenden tazminat talep edebilecektir. Belirtilen yönde düzenlemelere hukukumuzda  da  yer  verilmesi,  ödünç  işçiler  açısından  öngörülebilirlik  165  Kabakcı, 103.  166  Civan, 597.  167  Kock, BeckOK ArbR, AÜG §13, Rn.1, 6, 14. 378Ankara Üni. Hukuk Fak. Dergisi, 66 (2) 2017: 311-397                                     Ödünç (Geçici) İş İlişkisi sağlayacağı gibi, özel istihdam bürosu tarafından kendisine iletilen bilgileri kıyaslama ve gerektiğinde hukuki açıdan hak arama yollarına daha erken başlama olanağını da verecektir. Bu çerçevede belirtilmelidir ki, İş Kanunu md.7/10 a  aykırı  davranılması  halinde  uygulanacak  hukuki  yaptırım  İş Kanununda  yer  almamaktadır.  Öğretideki  bir  görüşe  göre  ödünç  alan işverenin eşit işlem borcuna aykırı davranması halinde İş Kanunu md.5 kıyasen  uygulanmalı  ve  ödünç  işçi  hem  yoksun  kaldığı  hakları  hem  de ayrımcılık  tazminatını  talep  edebilmelidir 168 .  Kanaatimizce  İş  Kanunu md.7/10 un  ihlali  sadece  ödünç  alan  işvereni  değil,  aynı  zamanda  özel istihdam bürosunu da ilgilendirmektedir. Eşit işlem yükümlülüğünün ihlali daha karmaşık bir yapıda meydana gelmiş olacağından, başlı başına ayrım yasağının ihlali olarak kabul edilip edilemeyeceği konusunda tereddütlerimiz bulunmaktadır. Bu itibarla eşit işlem borcunun uygulanmasını temin etmek üzere ödünç işçilere ayrımcılık tazminatının ötesinde daha fazla koruma sağlayacak ayrı bir yaptırıma kanunda özel olarak yer verilmesi yerinde olacaktır.   b) İşçiyi gözetme borcu bakımından  Ödünç işçiler kısa dönem için işyerine gittiklerinden daha deneyimsiz olmakta, yerine getirdikleri göreve alışkın olmadıkları gibi, işyerinde alınan iş sağlığı  ve  güvenliği  önlemleri  hakkında  da  tam  bir  bilgi  sahibi olamamaktadırlar. Yapılan araştırmalarda ödünç işçilerin emsal işçilere oranla daha fazla işyeri kaynaklı kaza geçirdikleri ve kaza geçirme ihtimallerinin emsal işçilere göre iki kat daha yüksek olduğu tespit edilmiştir. Dolayısıyla ödünç  işçilerin  iş  sağlığı  ve  güvenliğinin  sağlanması  ve  buna  yönelik düzenlemelerin yapılması ayrı bir önem kazanmaktadır.  İş Kanununa göre ödünç alan işveren ödünç işçinin iş kazası ve meslek hastalığı hâllerini özel istihdam bürosuna derhâl, 31/5/2006 tarihli ve 5510 sayılı Sosyal Sigortalar ve Genel Sağlık Sigortası Kanununun 13. ve 14. maddelerine göre ilgili mercilere bildirmekle (md.7/9-c)170, 6331 sayılı İş Sağlığı  ve  Güvenliği  Kanununun  17.  maddesi  kapsamında  iş  sağlığı  ve  168  Çelik-Caniklioğlu-Canbolat, 181. 169  Sargeant,  http://www.bollettinoadapt.it/old/files/document/4433WP_09_101.pdf,  03.09.2016. Belin-Zamparutti-Tull-Hernandez-Graveling, 95, 97. 170  İş Kanunu md.7/9-c. bendinde yer alan hükümden Sosyal Güvenlik Kurumuna bildirim yükümlüsünün değiştirildiğinin, diğer bir ifadeyle bu yükümlülüğünün sadece ödünç alan işverene ait olduğunun anlaşıldığı belirtilmektedir (Çelik-Caniklioğlu-Canbolat, 182). Bu yöndeki yorumun kabul edilmesi halinde özel istihdam bürosunun iş kazası veya meslek hastalığının gerçekleştiğinden haberdar edilmesi üzerine ayrıca Sosyal Güvenlik Kurumuna bildirimde bulunması gerekmeyecektir.  379Orhan Ersun Civan                                                 Ankara Üni. Hukuk Fak. Dergisi, 66 (2) 2017: 311-397   güvenliği eğitimlerini vermekle ve iş sağlığı ve güvenliği açısından gereken tedbirleri almakla, geçici işçi de bu eğitimlere katılmakla (md.7/9-f) yükümlü tutulmuştur. Ayrıca Türkiye İş Kurumu Kanunu md.19/2 de de, ödünç işçiye ilişkin  6331  sayılı  İş  Sağlığı  ve  Güvenliği  Kanunu,  5510  sayılı  Sosyal Sigortalar ve Genel Sağlık Sigortası Kanunu ile 4447 sayılı Kanundan doğan yükümlülüklerin  kural  olarak  özel  istihdam  bürosu  tarafından  yerine getirileceği  ifade  edilmiştir.  Ancak  getirilen  düzenlemeler,  iş  sağlığı  ve güvenliği açısından İş Kanununun 7. maddesinin değiştirilmeden önceki hali ve artık İş Kanunu md.7/son da düzenlenen meslek edinilmemiş ödünç iş ilişkisine dair hükümlere göre daha tartışmalı ve nispeten güvencesiz bir nitelik taşımaktadır.  İş Kanununun 7. maddesi 6715 sayılı kanunla değiştirilmeden önce işçiyi gözetme borcundan dolayı ödünç alan ve ödünç veren işverenler ödünç işçiye karşı birlikte sorumlu tutulmuşlardı (md.7/3). Meslek edinilmemiş ödünç iş ilişkisine dair yeni düzenlemede de aynı ifade varlığı korumaktadır (6715 sayılı kanunla değişik md.7/son). Bununla birlikte meslek edinilmiş ödünç iş ilişkisine  yönelik  İş  Kanunu  ile  Türkiye  İş  Kurumu  Kanununun  ilgili hükümlerinden işçiyi gözetme borcunun asıl muhatabının ödünç alan işveren olarak kabul edildiği sonucuna ulaşılmaktadır (İş Kanunu md.7/9-f – Türkiye İş Kurumu Kanunu md.19/2)171. Ödünç işçinin çalıştığı dönemde gerekli iş sağlığı ve güvenliği önlemlerinin ödünç alan işveren tarafından alınması isabetli kabul edilebilir, zira özel istihdam bürosunun doğrudan ödünç alan işverenin işyerinde gerekli iş sağlığı ve güvenliği önlemlerini alma olanağı bulunmamaktadır. Bu bağlamda özel istihdam bürosunun, ödünç alan işveren tarafından gerekli iş sağlığı ve güvenliği önlemlerinin alınmasını temin etmek üzere kontrol yükümlülüğü söz konusu olmalıdır. Ancak kanunumuzdaki  düzenlemelerden  özel  istihdam  bürosu  ile  ödünç  alan işverenin, işçiyi gözetme borcundan dolayı birlikte sorumlu olacağına dair açık bir hükme yer verilmediği görülmektedir. Diğer bir deyişle bir iş kazasının gerçekleşmesi yahut meslek hastalığının ortaya çıkması durumunda her bir işverenin sorumluluğunun ayrı ayrı belirlenmesinin hedeflendiğini söylemek yanlış olmayacaktır. Meslek edinilmemiş ödünç iş ilişkisindeki hükümle  (md.7/son)  kıyaslandığında  meslek  edinilmiş  ödünç  iş  ilişkisi kapsamında istihdam edilen ödünç işçinin, iş kazasına uğraması yahut meslek  171  Odaman, Yeni Düzenlemeler, 54. Meslek edinilmemiş ödünç iş ilişkisi açısından işçiyi gözetme borcunun hangi işverene ait olduğu konusunda öğretide ileri sürülen görüşlerle ilgili daha detaylı bilgi için bkz.; Civan, 457-458.  172  Erdoğan, 119.  173  Motz, BeckOK ArbR, AÜG §11, Rn.24. 174  Süzek, 318.  380Ankara Üni. Hukuk Fak. Dergisi, 66 (2) 2017: 311-397                                     Ödünç (Geçici) İş İlişkisi hastalığına yakalanması nedeniyle maruz kaldığı zararların tazmini için özel istihdam bürosu ile ödünç alan işverene müteselsilen başvuramayacağı ileri sürülebilecektir. Bu durum ise ödünç alan ve ödünç veren işverenlerin işçiyi gözetme borcundan dolayı birlikte sorumlu tutulduğu meslek edinilmemiş ödünç  iş  ilişkisine  dair  hükmün  (md.7/son),  iş  sağlığı  ve  güvenliğinin sağlanmasına yönelik sağladığı etkinin meslek edinilmiş ödünç iş ilişkisinde ortaya  çıkmasını  engelleyecektir.  Nitekim  meslek  edinilmemiş  ödünç  iş ilişkisinde  işçiyi  gözetme  borcundan  dolayı  birlikte  sorumluluğun öngörülmesi,  ödünç  veren  işverenlerin  iş  sağlığı  ve  güvenliği  önlemleri alınmayan  işyerlerine  işçilerini  ödünç  vermekten  kaçınmalarını  sağlama, işçinin veya ölümü halinde destekten yoksun kalanların iş kazasından yahut meslek  hastalığından  doğan  tazminat  haklarını  da  güvence  altına  alma amacına  hizmet  etmektedir 175 .  İşçiyi  gözetme  borcu  bakımından  asıl sorumluluk  ödünç  alan  işverene  ait  olduğundan,  müteselsil  sorumluluk kapsamında ödünç veren işveren işçiye veya yakınlarına ödeme yapması halinde,  kusuru  oranında  yapılan  ödemeyi  ödünç  alan  işverene  rücu edebilecektir. Yapılan açıklamalar çerçevesinde meslek edinilmiş ödünç iş ilişkisi bakımından da, meslek edinilmemiş ödünç iş ilişkisi ile ilgili getirilen düzenlemenin benimsenmesi, yasa değişikliğinin bu çerçevede yapılması, ödünç işçilerin iş sağlığı ve güvenliğinin sağlanmasına daha fazla katkıda bulunacaktır.   Yeri gelmişken değinilmelidir ki, iş sağlığı ve güvenliği bakımından özel istihdam  bürosunun  herhangi  bir  yükümlülüğünün  bulunmadığı düşünülmemelidir. Nitekim daha önce de belirtildiği üzere Türkiye İş Kurumu Kanunu md.19/2 ye göre  Özel istihdam bürosu işçisine ilişkin 20/6/2012 tarihli  ve  6331  sayılı  İş  Sağlığı  ve  Güvenliği  Kanunu(dan)  …  doğan yükümlülükler, 4857 sayılı Kanunun 7 nci maddesi saklı kalmak kaydıyla, özel istihdam bürosu tarafından yerine getirilir . Bu çerçevede bilgilendirme yükümlülüğü, sağlık gözetiminin yerine getirilmesi gibi hususlar açısından özel istihdam bürosunun da yükümlülüğü devam etmektedir. Özel istihdam bürosunun söz konusu yükümlülüklerini yerine getirmemiş olmasının ödünç işçinin  ödünç  alan  işveren  yanında  çalışırken  kaza  geçirmesine  katkıda bulunması halinde, somut olayın özelliğine göre özel istihdam bürosu da kusurlu sayılacaktır. Bir iş kazasının meydana gelmesinde hem ödünç alan işverenin hem özel istihdam bürosunun kusurunun bulunduğu haller, birden çok  kişinin  bir  zarara  birlikte  sebebiyet  vermesi  olarak  kabul  175  Süzek, 11. Bs., 307.  176  Süzek, 11. Bs., 307.  177  Erdoğan, 122.  381Orhan Ersun Civan                                                 Ankara Üni. Hukuk Fak. Dergisi, 66 (2) 2017: 311-397   edilebileceğinden  6098  sayılı  Türk  Borçlar  Kanunu  uyarınca  müteselsil sorumluluğa ilişkin hükümler uygulama alanı bulacaktır (md.61). Ödünç işçinin  geçirdiği  iş  kazasında  her  iki  işverene  de  kusur  verebildiğimiz durumlarda müteselsil sorumluluk hükümlerinin uygulanacağından hareketle ödünç işçiye yeterli korumanın sağlandığı kabul edilemez. Zira özel istihdam bürosunun kusuru bulunmadığı durumlarda ödünç işçi sadece ödünç alan işverene zararının giderilmesi için başvurabilecektir. Diğer bir ifadeyle işçiyi gözetme borcundan ötürü özel istihdam bürosu ve ödünç alan işverenin müteselsil  sorumluluğunun  öngörülmesi  gerekliliği  bir  kez  daha  ortaya çıkmaktadır.  6715 sayılı kanundan önce yürürlükte bulunan ve mevzuatımızda meslek edinilmemiş ödünç iş ilişkisi ile ilgili önlemleri içeren Geçici veya Belirli Süreli İşlerde İş Sağlığı ve Güvenliği Hakkında Yönetmelik hükümleri, meslek edinilmiş ödünç iş ilişkisine yönelik kanundaki hükümlere kıyasla daha  isabetli  düzenlemeler  içermektedir.  İlgili yönetmelik  incelendiğinde özellikle  eğitim  verme  ve  bilgilendirme  yükümlülüklerinin  üzerinde durulduğu belirlenmektedir. İşveren, 6331 sayılı kanun md.16 da belirtilen bilgilendirme yükümlülüğüne ek olarak belirli süreli iş sözleşmesi veya geçici iş ilişkisi kapsamında çalışan işçilere, işe başlamadan önce yapacakları işin ne olduğu  ve  bu  işte  karşılaşacakları  riskler  hakkında  gerekli  bilgilerin verilmesini sağlamakla yükümlü tutulmuştur (md.6). Ayrıca sadece geçici iş ilişkisine özgü olarak da ayrı bir bilgilendirme yükümlülüğü getirilmiştir. Ödünç alan işveren, ödünç veren işverene yapılacak işin gerektirdiği mesleki bilgi, yetenek ve işin özellikleri hakkında gerekli bilgiyi vermelidir, verilen bu bilgileri de ödünç veren işveren ödünç işçiye iletecektir. Geçici (ödünç) iş ilişkisinin kurulması durumunda ek olarak ödünç veren işveren geçici iş ilişkisi süresince işin yapılması ile ilgili koşullardan (iş sağlığı ve güvenliği – iş hijyeni) ödünç alan işverenle birlikte sorumlu tutulmuştur (md.11/1-2). Ödünç alan işverenin ödünç veren işverene bilgi verme yükümlülüğünün getirilmesiyle  hedeflenen  husus,  iş  sağlığı  ve  güvenliği  açısından  işin özelliğine uygun niteliklere sahip işçinin gönderilmesini temin etmektir.  Geçici veya Belirli Süreli İşlerde İş Sağlığı ve Güvenliği Hakkında Yönetmelik kapsamında belirli süreli iş sözleşmesiyle yahut geçici iş ilişkisi kapsamında işçi çalıştıran işveren, işçilerin bilgi ve tecrübelerini de dikkate alarak,  yapacakları  işin  niteliğine  uygun  yeterli  eğitim  almalarını  da sağlamakla yükümlü kılınmıştır (md.7). Geçici iş ilişkisi ile ilgili bu husus  178  İlgili yönetmelik 23.08.2013 tarih ve 28744 sayılı Resmi Gazetede yayımlanarak yürürlüğe girmiştir.  179  Caniklioğlu, Hukuki Sonuçlar, 137. 382Ankara Üni. Hukuk Fak. Dergisi, 66 (2) 2017: 311-397                                     Ödünç (Geçici) İş İlişkisi zaten 6331 sayılı İş Sağlığı ve Güvenliği Kanunu md.17/6 da vurgulanmıştır. Değinilen yönetmelikte son olarak sağlık gözetimi ile ilgili bir düzenlemenin yer aldığı görülmektedir. Sağlık ve güvenlik yönünden özel sağlık gözetimi gerektiren işlerde işveren, belirli süreli veya geçici süreli iş sözleşmeleri ile istihdam ettiği çalışanları, işin gerektirdiği özel sağlık gözetimine tabi tutmalı, işten kaynaklanan gereklilik devam ettiği sürece de sağlık gözetimini çalışanın sözleşme süresinin sona ermesinden sonra da sürdürmelidir (md.8). İşyeri Hekimi ve Diğer Sağlık Personelinin Görev, Yetki, Sorumluluk ve Eğitimleri Hakkında Yönetmelik kapsamında da işyeri hekiminin işyerine geçici olarak gönderilen  çalışanların  yapacakları  işe  uygun  olduğunu  gösteren  sağlık raporlarının  süresinin  dolup  dolmadığını  kontrol  etme  görevi  olduğu belirtilmiştir (md.9/2-c-10). İşyeri hekimlerinin görevleri arasında belirtilen son yükümlülük belirli süreli iş sözleşmesi ile çalıştırılan işçilere değil, geçici iş ilişkisi kapsamında istihdam edilen işçilere yöneliktir. Mevcut yönetmelik, Belirli Süreli Hizmet veya Geçici İş İlişkisiyle Çalışan  İşçilerin  Çalışma  Esnasında  Alınacak  Sağlık  ve  Güvenlik Önlemlerinin İyileştirilmesine Yönelik Önlemler adını taşıyan 91/383/CE sayılı  direktif  esas  alınarak  hazırlanmış  olup,  Avrupa  Birliğinin  ilgili direktifinde geçici iş ilişkisiyle kastedilen de meslek edinilmiş ödünç iş ilişkisidir. Bu nedenle mevcut yönetmelikle, iş sağlığı ve güvenliği önlemleri açısından zaten meslek edinilmiş ödünç iş ilişkisine yönelik güvencelere mevzuatımızda yer verilmiştir. Ancak 6715 sayılı kanunla getirilen hükümler kapsamında özellikle birlikte sorumluluğun açıkça düzenlenmemiş olması, meslek edinilmiş ödünç iş ilişkisi gibi iş sağlığı ve güvenliğine özel olarak önem  verilmesi  gereken  bir  alanda  mevzuatımızdaki  mevcut  koruma düzeyinin gerilemesi sonucunu doğurabilecektir.  Meslek edinilmiş ödünç iş ilişkisi kapsamında istihdam edilen ödünç işçilerin iş sağlığı ve güvenliğinin sağlanmasıyla ilgili üzerinde durulması gereken başka bir husus ise ödünç işçilerin iş sağlığı ve güvenliği eğitimleriyle ilgilidir. Ödünç alan işveren tarafından ödünç işçilere iş sağlığı ve güvenliği eğitimleri verileceği kanunda öngörülmüştür. Ödünç işçi, her bir ödünç iş ilişkisinde aynı işi yerine getirse dahi, farklı işkollarına giren işyerlerine çalışmak zorunda kalabilecektir. Bu durum her bir işyerine özgü ayrı risklerle karşılaşması  anlamına gelecektir. İşçi  her yeni görevlendirilmesinde ayrı eğitim alacaksa da, işçinin aldığı eğitimlere dair geçmiş bilgilere ulaşmak kolay olmayacaktır. Bu itibarla ödünç işçinin aldığı iş sağlığı ve güvenliği eğitimlerini, bu eğitimlerdeki durumunu kronolojik olarak içeren bir belgenin tutulması zorunluluğu özel istihdam bürolarına getirilebilir. Bu sayede ödünç işçiyi çalıştıracak olan ödünç alan işveren, ödünç işçinin hangi alanlarda ilave eğitim  almasının  daha  yararlı  olacağını  ve  işçinin  ihtiyaçlarını 383Orhan Ersun Civan                                                 Ankara Üni. Hukuk Fak. Dergisi, 66 (2) 2017: 311-397   belirleyebilecektir. Bu yönde bir yükümlülüğün özel istihdam bürolarına getirilmesi durumunda iş sağlığı ve güvenliği eğitimlerinden daha fazla katkı beklenebilecektir. 5. MESLEK EDİNİLMİŞ ÖDÜNÇ İŞ İLİŞKİSİNİN TOPLU İŞ HUKUKU  AÇISINDAN  DOĞURDUĞU  HAK  VE YÜKÜMLÜLÜKLER Meslek  edinilmiş  ödünç  iş  ilişkisinde  toplu  iş  hukukuyla  ilgili  ele alınması gereken ilk husus ödünç işçinin sendika üyeliği ve özel istihdam bürolarının gireceği iş kolu konusudur. Ödünç işçi iş görme edimini ödünç alan  işverenin  yanında  yerine  getirmesine  karşın,  gerçek  işvereni  özel istihdam bürosu olduğundan ve ödünç esnasında da iş sözleşmesi varlığını devam ettirdiğinden, ödünç işçi özel istihdam bürosunun işyerinin girdiği iş kolunda bir sendikaya kurucu olabileceği gibi kurulmuş olan bir sendikaya da üye olabilecektir. Aynı nedenle ödünç işçi, ödünç alan işverenin işyerinde örgütlenen  bir  sendikaya  da  üye  olmayacaktır.  Yapılan  açıklamalar çerçevesinde ödünç işçinin özel istihdam bürosunun işyerinde yürürlükte bulunan  toplu  iş  sözleşmesinden  yararlanabileceği  sonucuna ulaşılmaktadır.  Ödünç işçinin sendika üyeliği ile ilgili diğer bir konuda özel istihdam bürosu işyerinin hangi işkoluna girdiği sorusudur. Bu konuda öğretide aynı doğrultuda ortak bir kanının oluştuğu görülmektedir. Özel istihdam büroları işyerinin isabetli olarak ‘10 no.lu Ticaret, Büro, Eğitim ve Güzel Sanatlar  veya ‘20 no.lu Genel İşler  işkoluna girdiğinin kabul edilmesi gerektiği ileri sürülmektedir.  Ödünç  işçinin,  ödünç  alan  işverenin  işyerindeki  bir  toplu  iş sözleşmesinden yararlanabilmesi kural olarak söz konusu değildir. Bununla birlikte ödünç işçilerin, ödünç alan işveren işyerinde yürürlükte olan bir toplu iş sözleşmesinden yararlanmasını sağlayacak yasal düzenlemenin getirilmesi gerektiği ileri sürülebilir. 6715 sayılı kanunun yasalaşma sürecinde genel kurulda yapılan görüşmelerde 4857 sayılı kanunun 7. maddesine onuncu fıkradan sonra gelmek üzere  Geçici işçi, kullanıcı işverenin işyerindeki yürürlükteki toplu iş sözleşmesinden sendika üyesi olmak veya dayanışma  180  Belin-Zamparutti-Tull-Hernandez-Graveling, 100. 181  Akyiğit,  İş  Kanunu  Şerhi,  369.  Hendrickx-Sengers,  103.  Ekmekçi,  378.  Odaman,  62. Caniklioğlu, Hukuki Sonuçlar, 143. Çelik-Caniklioğlu-Canbolat, 190. 182  Çil, 29. Odaman, 63.  183  Süzek, 11. Bs., 310. Çelik-Caniklioğlu-Canbolat, 190. 184  Akyiğit, 159. Akyiğit, İş Kanunu Şerhi, 369. Odaman, 62. Çil, 29.  384Ankara Üni. Hukuk Fak. Dergisi, 66 (2) 2017: 311-397                                     Ödünç (Geçici) İş İlişkisi aidatı ödemek suretiyle yararlandırılır  hükmünün eklenmesi teklif edilmişse de, bu teklif kabul görmemiştir. Yasada önerilen teklif doğrultusunda bir değişiklik yapılması halinde, ödünç işçilerin ödünç alan işveren işyerinde uygulanan  toplu  iş  sözleşmelerinden  yararlanmaları  sağlanacaktır.  Ancak ödünç işçilerin meslek edinilmiş ödünç iş ilişkisinin niteliği gereği hizmet verdikleri işyerleri kısa aralıklar değişeceğinden, bu yönde bir düzenlemenin getirilmesi dahi gerçek anlamda bir güvence oluşturmayacaktır. Bu yönde bir düzenleme mevcut olmasa dahi, ödünç işçiler mevcut hukuk sistemimiz gereğince toplu iş sözleşmesinde yer alan ücret dışında kalan düzenlemelerden ve  koruyucu  hükümlerden  yararlandırılmalıdır.  STİSK  md.25/2  uyarınca toplu  iş  sözleşmesinde  ücretle  ilgili  hükümler  dışında  yer  alan düzenlemelerden işyerinde çalışan tüm işçiler yararlanacaktır. Bu kapsama ödünç işçinin de girdiği ifade edilmelidir. Yapılan açıklamalar gereğince ödünç alan işverenin işyerinde yürürlükte bulunan toplu iş sözleşmesinde öngörülen çalışma sürelerine, ara dinlenmelere, iş sağlığı ve güvenliğine, sigara içme yasağı ve kapı kontrolüne, çalışmanın başlangıç ve bitiş saatlerine ilişkin hükümler meslek edinilmiş ödünç iş ilişkisinin niteliğiyle bağdaştığı oranda ödünç işçiyi de etkileyecektir. 6356 sayılı kanun md.25/2 hükmü mevzuatımızda yer almasaydı dahi İş Kanunu md.7/10 da yer alan eşit işlem borcu gereği aynı sonuca ulaşılabilirdi. Diğer bir deyişle eşit işlem borcu gereği de ödünç işçiler, ödünç alan işveren işyerinde geçerli olan toplu iş sözleşmesinin ücret dışında yer alan hükümlerinden meslek edinilmiş ödünç iş ilişkisinin niteliğiyle bağdaştığı ölçüde yararlandırılmalıdır.  Yukarıdaki  açıklamalardan  anlaşılacağı  üzere  toplu  iş  sözleşmesinin yapılmasında aranan yetki koşullarından biri olan işyerindeki yarıdan fazla çoğunluğun sağlanması yahut işletme toplu iş sözleşmesinde işletmede çalışan işçilerin en az %40 ının üye kaydedilmiş olması şartının tespitinde ise ödünç işçinin özel istihdam bürosunun işyerindeki işçi sayısına dâhil edilmesi gereği ortaya çıkmaktadır.  Toplu iş hukuku bakımından ele alınması gereken diğer bir konu, ödünç işçinin  hangi  işverenin  işyerinde  gerçekleştirilen  greve  katılabileceği hususudur.  STİSK  md.2/1-h  hükmü  gereğince  toplu  iş  sözleşmeleri,  iş sözleşmelerini düzenlemek amacıyla akdedildiğinden, ödünç işçinin de taraf olduğu iş sözleşmesini etkileyecek toplu iş sözleşmesine ulaşmak için özel  185  Kabakcı, 94-95.  186  Akyiğit, İş Kanunu Şerhi, 373. Hendrickx-Sengers, 103. Odaman, 66. Caniklioğlu, Hukuki Sonuçlar, 143. Çelik-Caniklioğlu-Canbolat, 190.  187  Caniklioğlu,  Hukuki  Sonuçlar,  143.  Akyiğit,  164.  Odaman,  65-66.  Odaman,  Yeni Düzenlemeler, 58. 385Orhan Ersun Civan                                                 Ankara Üni. Hukuk Fak. Dergisi, 66 (2) 2017: 311-397   istihdam  bürosunun  işyerinde  yapılan  kanuni  greve  katılması  mümkün olmalıdır. Zira ödünç işçinin, ödünç alan işveren yanında yerine getirdiği iş, özel istihdam bürosuyla yaptığı iş sözleşmesinde taahhüt ettiği iş olup, ödünç alan işveren yanındaki işi bırakarak özel istihdam bürosunun işyerindeki greve katılmasına bir engel bulunmadığı kabul edilmelidir. Ödünç işçinin ödünç veren özel istihdam bürosu işyerindeki bir greve katılamayacağı, greve katılmasının ödünç alan işverene karşı üstlendiği iş görme borcunun ihlali anlamına geleceği ileri sürülebilir. Bu çerçevede STİSK  md.39/8  ve  md.65  hükümlerinin  kıyasen  uygulanması  yoluna gidilmesi  ve  ödünç  işçinin,  kanuni  grev  ve  lokavta  katılamayacak  işçi kadrosunda bulunduğu sonucuna ulaşılarak, grev sonunda imzalanan toplu iş sözleşmesinden  yararlanabileceği  kanaatine  varılması  gerektiği düşünülebilir. Bu yöndeki görüş ilk bakışta meslek edinilmiş ödünç iş ilişkisi açısından geçerli kabul edilebilir. Ne de olsa işçiler sırf başkasına ödünç verilmek üzere işe alınmakta ve işçilerin ödünç alan işveren yanındaki işi bırakması ödünç iş ilişkisi kurumunun anlamını ortadan kaldıracak gibi görünmektedir. Bununla  birlikte  ödünç  işçinin  özel  istihdam  bürosu  ile  yaptığı  iş sözleşmesi devam etmekte ve ödünç müddetince de ödünç işçi, özel istihdam bürosu  ile  yaptığı  iş  sözleşmesine  göre  üstlendiği  iş  görme  edimini  ifa etmektedir. Dolayısıyla ödünç işçinin greve katılmakla ödünç alan işveren yanında iş görme edimini yerine getirmeyerek temerrüde düştüğü ve borcunu ihlal  ettiği  biçiminde  yorum  yapılamaz.  Burada  bir  borç  ihlalinden bahsedilecek olursa, ödünç veren özel istihdam bürosunun kendisine ait olan işçi sağlama borcunu ihlal ettiği söylenebilecektir. Özel istihdam bürosu, ödünç alan işverenlerle yaptığı işçi sağlama sözleşmesi gereğince sözleşmeyi ifa etmemenin sonuçlarına katlanmalıdır.  Ödünç işçilerin greve katılamayacağı yönündeki görüş kabul edilecek olursa, meslek edinilmiş ödünç iş ilişkisi sektöründe etkili bir şekilde grev yapılması olağan üstü derecede sınırlanmış olacaktır. Nitekim işçilerin büyük bir  çoğunluğu  ödünç  alan  işverenlerin  işyerinde  iş  görme  edimlerini  ifa edeceklerdir. İlgili görüş gereğince ödünç işçiler greve katılamayacak işçi kadrosunda kabul edileceklerinden, geriye kalan ve o dönem için başka bir  188  Süzek, 11. Bs., 311. Çelik-Caniklioğlu-Canbolat, 190, dn. 306.  189  Odaman, 71. 190  Odaman, 72. 191  Arslanoğlu, 71. 192  Akyiğit, 171, dn.640.  386Ankara Üni. Hukuk Fak. Dergisi, 66 (2) 2017: 311-397                                     Ödünç (Geçici) İş İlişkisi işverene ödünç verilmemiş işçiler etkili bir grev gerçekleştiremeyebilecektir. Böyle  bir  durum  grev  hakkının  gereğinden  fazla  sınırlanmasına  yol açacağından, ödünç işçilerin özel istihdam bürosunun işyerinde yapılan bir greve katılamayacağının ileri sürülmesi bu yönden de uygun olmayacaktır.  Meslek  edinilmiş  ödünç  iş  ilişkisinde  ödünç  alan  işverenler  sık  sık değiştiğinden ödünç işçinin bir işverene ve işyerine bağlanması Anayasal ve yasal haklarının kullanımı açısından daha doyurucu sonuçlar doğurabilecektir. Bu sayede ödünç işçinin konumu daha belirgin bir şekilde tespit edilebilir. Bu doğrultudaki düşünce ödünç işçiyi grev hakkından yoksun bırakan görüşe kıyasla daha adil bir çözüm olacaktır. Ödünç işçilerin ödünç alan işveren yanındaki iş görme edimini yerine getirmekten kaçınarak greve katılmaları, özel istihdam bürolarını toplu iş sözleşmesi imzalamaya sevk edebilecektir. Ancak meslek edinilmiş ödünç iş ilişkisi sektöründe ödünç işçilerin bu şekilde çalışmayı  genellikle  geçici  olarak  yapmak  üzere  seçmeleri  örgütlenme zorluklarına yol açabileceği gibi, toplu iş sözleşmesinin yapılması için aranan yetki koşullarının sağlanması açısından da güçlükler doğabilecektir. Tüm bunlara  rağmen  kanuni  şartların  sağlanması  ve  özel  istihdam  bürosunun işyerinde  bir  grevin  yapılması  halinde  ödünç  işçilerin  buna  katılmaları Anayasal ve yasal düzenlemelerin gereği olarak görülmelidir.  İş Kanunu md.7/5 e göre,  Geçici işçi çalıştıran işveren, grev ve lokavtın uygulanması sırasında 18/10/2012 tarihli ve 6356 sayılı Sendikalar ve Toplu İş Sözleşmesi Kanununun 65 inci maddesi hükümleri saklı kalmak kaydıyla geçici  iş  ilişkisiyle  işçi  çalıştıramaz .  İş  Kanunu  md.7/5 de  getirilen düzenlemeyle amaçlanan grev kırıcılığını önlemektir. Bu suretle ödünç alan işverenin, grevci işçilerin yerine ödünç işçi çalıştırmak suretiyle grevi etkisiz hale getirmesinin önüne geçilebilecektir. Ödünç alan işverenin işyerinde yapılan grev ve lokavt durumunda ödünç işçilerin durumunun ne olacağı düşünülebilir. Meslek edinilmiş ödünç iş ilişkisi kapsamında özel istihdam bürosunun istihdam ettiği ödünç işçiyi fiilen çalıştıracak bir işyeri mevcut bulunmamaktadır. Bu durum ise grev ve lokavt esnasında ödünç işçinin ücrete hak kazanıp kazanmayacağı sorusunu gündeme getirebilir. Ödünç işçi iş görme edimini yerine getirmeye hazırken, ödünç işçinin iş görme edimi işveren tarafından kabul edilmemektedir. Bu nedenle ödünç işçinin kusuru olmaksızın  ücretinden  yoksun  kalması  hakkaniyete  aykırı  sonuçlar doğuracağından, özel istihdam bürosu tarafından iş sözleşmesinde yer alan  193  Civan, 616-617.  194  Akyiğit, 170-171.  195  Civan, 617.  196  Süzek, 11. Bs., 312. Ekmekçi, 380.   387Orhan Ersun Civan                                                 Ankara Üni. Hukuk Fak. Dergisi, 66 (2) 2017: 311-397   düzenlemeler kapsamında en azından işçinin ödünç verilmediği dönemler için ödeneceği  öngörülen  ücretin  ödenmesi  gerekmektedir.  Ancak  muhtemel tartışmaların ve uygulamada ortaya çıkacak ihtilafların engellenmesi adına, 18.01.2010 tarihli kanun tasarısında yer alan  Devredilen işyerinde grev ve lokavt olması ve özel istihdam bürosunun işçiyi bu süre içerisinde başka bir işyerinde istihdam edememesi halinde, özel istihdam bürosu işçinin asgari ücretten az olmamak üzere sözleşmede belirtilen ücretinin yarısını ödemek zorundadır  ifadesinin, İş Kanununun meslek edinilmiş ödünç iş ilişkisini düzenleyen 7. maddesine eklenmesi isabetli olacaktır.  6. SONUÇ Meslek edinilmiş ödünç iş ilişkisi hukukumuzda ilk defa 6715 sayılı yasa ile İş Kanunu ve Türkiye İş Kurumu Kanununda yapılan değişikliklerle düzenlenmiştir. Meslek edinilmiş ödünç iş ilişkisi üç taraflı bir hukuki ilişki niteliğini taşımakta olup, özel istihdam bürosu ile ödünç işçi arasında iş sözleşmesi, özel istihdam bürosu ile ödünç alan işveren arasında işçi sağlama sözleşmesi kurulmaktadır. Ayrıca ödünç alan işveren ile ödünç işçi arasında ise iş sözleşmesi benzeri bir hukuki ilişkinin var olduğu kabul edilmektedir.  Özel istihdam bürosu ile ödünç işçi arasında kurulan iş sözleşmesinin türüyle ilgili olarak kanunda özel bir düzenleme yer almamaktadır. Bu itibarla genel  hükümler  ve  6715  sayılı  kanunun  ödünç  işçileri  koruma  amacı çerçevesinde  konunun  ele  alınması  gerekmektedir.  Hukukumuzda  iş sözleşmelerinin belirsiz süreli olması asıl, belirli süreli olmaları ise istisnadır. İş  sözleşmesinin  belirli  süreli  olarak  bağıtlanabilmesi  için  İş  Kanunu md.11 de yer alan objektif koşulların bulunması gerekmektedir. Ödünç alan işverenin duyduğu geçici iş gücü ihtiyacı, özel istihdam bürosu ile ödünç işçi arasında  yapılacak  iş  sözleşmesi  bakımından  objektif  neden  oluşturmaz. Dolayısıyla  hukukumuzda  özel  istihdam  bürosu  ile  ödünç  işçi  arasında yapılacak olan iş sözleşmesi kural olarak belirsiz süreli iş sözleşmesi şeklinde bağıtlanabilmelidir.  Özel istihdam bürosu ile ödünç alan işveren arasında kurulan işçi sağlama sözleşmesi  ise  İş  Kanunu  md.7/11  gereği  yazılı  şekil  koşuluna  tabi tutulmuştur. İşçi sağlama sözleşmesinde bulunacak bir takım zorunlu unsurlar da İş Kanununda düzenlenmiştir. Ancak kanaatimizce bu unsurlar yetersiz olup, ilgili hükmün yeniden düzenlenmesi yerinde olacaktır. Kanunda örneğin işin niteliğinin belirtilmesi gerektiği ifade edilmişse de, söz konusu ibare açık değildir. Ayrıca İş Kanununda meslek edinilmiş ödünç iş ilişkisi kapsamında eşit  işlem  borcu  da  getirilmiştir.  Bununla  birlikte  bu  yükümlülüğün uygulanmasını  temin  etmek  üzere  özel  istihdam  bürosuna  bir  araştırma 388Ankara Üni. Hukuk Fak. Dergisi, 66 (2) 2017: 311-397                                     Ödünç (Geçici) İş İlişkisi yükümlülüğü  veya  ödünç  alan  işverene  bilgi  verme  zorunluluğu getirilmemiştir. Bu itibarla işin niteliği ibaresinden anlaşılan hususun daha açık bir şekilde düzenlenmesi, eşit işlem borcunun uygulanmasını güvence altına almak amacıyla ödünç alan işveren işyerinde ödünç süresince geçerli olacak olan temel istihdam ve çalışma koşullarına yer verme zorunluluğunun getirilmesi isabetli olacaktır. Son olarak özel istihdam bürolarının meslek edinilmiş ödünç iş ilişkisi kurma yetkisine dair bilgilerin de işçi sağlama sözleşmesinde yer alacağı düzenlenmelidir.  Meslek edinilmiş ödünç iş ilişkisi kapsamında ayrıca ödünç işçi ile ödünç alan işveren arasında iş sözleşmesi benzeri bir hukuki ilişki kurulduğu kabul edilmektedir. Bu ilişki sonucu ödünç alan işverenin ödünç işçiye talimat verebileceği, işçiyi gözetme borcu altına girdiği, ödünç işçinin de talimatlara uyma  yükümlülüğünün  ve  sadakat  borcu  gibi  borçlarının  doğduğu benimsenmektedir.     6715  sayılı  yasayla  değişik  İş  Kanununun  7.  maddesinde  meslek edinilmiş ödünç iş ilişkisinin kurulması başvuru nedenleri ve süre sınırı öngörülerek  sınırlanmıştır.  Bunun  yanı  sıra  meslek  edinilmiş  ödünç  iş ilişkisinin kurulamayacağı haller, ödünç işçilerin tekrar aynı işyerinde aynı iş için  istihdamına  yönelik  süre  kısıtlaması  gibi  ek  düzenlemelere  de  yer verilmiştir. Getirilen koşul ve sınırlamaların temel hedefi, meslek edinilmiş ödünç iş ilişkisi kapsamında çalıştırılan işçilerin, ödünç alan işveren işyerinde daimi işçilerin yerini almasını engellemek, bu ilişkinin geçici karakterini önplana  çıkarmak  ve  meslek  edinilmiş  ödünç  iş  ilişkisinin  kötüye kullanılmasını önlemektir. İş Kanununun 7. maddesinin 2. fıkrası incelendiğinde toplam yedi tane başvuru nedeninin yer aldığı görülmektedir. Başvuru nedenlerinin bir kısmı için süre sınırı öngörülmüşken, bir kısmı için öngörülmemiştir. Ancak bu durum süre sınırı öngörülmeyen başvuru nedenleri açısından herhangi bir sınır bulunmadığı anlamına gelmez. Süre sınırı öngörülmeyen hallerde de meslek edinilmiş ödünç iş ilişkisi kapsamında çalıştırılan işçinin yıldan yıla ödünç alan  işverenin  daimi  işçi  gibi  çalıştırıldığının  belirlendiği  hallerde,  iş aracılığının bulunduğu kabul edilerek ödünç işçinin en başından itibaren ödünç alan işverenin işçisi gibi kabul edilmesi yerinde olacaktır.  Süre sınırı öngörülen hallerde meslek edinilmiş ödünç iş ilişkisi en fazla 4 ay için kurulabilecektir. Mevsimlik işler hariç dönemsellik arz eden iş artışları hâli dışında diğer başvuru nedenlerine dayanılarak kurulan meslek edinilmiş ödünç iş ilişkisi, toplam sekiz ayı geçmemek üzere en fazla iki defa yenilenebilecektir. Diğer bir ifadeyle meslek edinilmiş ödünç iş ilişkisinin 389Orhan Ersun Civan                                                 Ankara Üni. Hukuk Fak. Dergisi, 66 (2) 2017: 311-397   azami süresi oniki ay olarak düzenlenmiştir. Süre sınırı öngörülen başvuru nedenleri,  İş  Kanunu  md.11 de  öngörülen  belirli  süreli  iş  sözleşmesi kurulmasına olanak sağlayan objektif nedenlerle bağdaşmaktadır. Bununla birlikte süre sınırı var olan başvuru nedenleri belirli süreli iş sözleşmesi kurulmasına olanak sağlayan objektif nedenlere kıyasla çok daha karmaşık bir şekilde  kaleme  alınmıştır.  Bu  itibarla  süre  sınırı  öngörülen  başvuru nedenlerinin tekrar kaleme alınarak İş Kanunu md.11 deki objektif nedenlerle uyumlu hale getirilmesi çok daha isabetli olacaktır.  Başvuru  nedenlerine  aykırılık  halinde  uygulanacak  idari  yaptırımlar kanunda düzenlenmiştir. Ancak hukuki yaptırımların üzerinde durulmamıştır. Başvuru  nedenlerinin  bulunmadığı  bilinerek  meslek  edinilmiş  ödünç  iş ilişkisinin  kurulması  ile  başvuru  nedenlerinin  varlığı  konusunda  hataya düşülerek meslek edinilmiş ödünç iş ilişkisinin kurulması sonucu uygulanacak hukuki  yaptırımlar  arasında  ayrıma  gidilmelidir.  Başvuru  nedenlerinin bulunmadığı bilinerek meslek edinilmiş ödünç iş ilişkisinin kurulması hali muvazaa olarak nitelendirilmelidir. Muvazaanın varlığı halinde ödünç işçi, en başından itibaren ödünç alan işverenin işçisi olarak işlem görmelidir.  Başvuru nedenlerinin varlığı konusunda hataya düşülmesi halinde ise meslek edinilmiş ödünç iş ilişkisinin hukuka aykırı bir şekilde kurulduğundan söz edilebilecektir. Ancak aldatma kastının bulunmaması halinde, bu durum muvazaa olarak da nitelendirilemez. Somut olayın özelliğine göre tarafların gerçek amacının, ödünç alan işverenin istihdam etmesi gereken bir işçiyi, özel istihdam  bürosunun  işçisi  gibi  gösterme  niyetinin  bulunmadığı  tespit edilebildiği  ölçüde,  sadece  işçi  sağlama  sözleşmesine  ileriye  dönük geçersizlik yaptırımının uygulanması isabetli olacaktır.  Süre sınırına aykırılık halinde uygulanacak hukuki yaptırım ise kanunda açıkça  düzenlenmiştir.  Kanundaki  düzenlemeye  göre  süre  sınırı  aşıldığı durumda, işçi sağlama sözleşmesinin sona erdiği tarihten itibaren ödünç alan işverenle ödünç işçi arasında iş sözleşmesi kurulmuş sayılmaktadır. Ancak bu düzenleme  işçiyi  korumaktan  uzak  olduğundan,  süre  sınırının  aşıldığı durumlarda da ödünç işçinin en başından itibaren ödünç alan işverenin işçisi gibi kabul edilmesi daha isabetli olacaktır.   Meslek edinilmiş ödünç iş ilişkisinde eşit işlem borcu ayrı bir önem kazanmaktadır.  6715  sayılı  yasayla  değişik  İş  Kanunu  md.7 de   Geçici işçinin, geçici işçiyi çalıştıran işverenin işyerindeki çalışma süresince temel çalışma koşulları, bu işçilerin aynı işveren tarafından aynı iş için doğrudan istihdamı  hâlinde  sağlanacak  koşulların  altında  olamaz   ifadesine  yer verilerek  meslek  edinilmiş  ödünç  iş  ilişkisinde  eşit  işlem  borcu 390Ankara Üni. Hukuk Fak. Dergisi, 66 (2) 2017: 311-397                                     Ödünç (Geçici) İş İlişkisi düzenlenmiştir.  Kanunda  temel  istihdam  ve  çalışma  koşullarından  ne anlaşılacağı konusunda bir açıklama mevcut değildir. Yasanın gerekçesi ve 2008/104/EC no.lu Avrupa Birliği direktifi hükümleri uyarınca genel tatiller, ücretli  izin,  gece  çalışması,  dinlenme  dönemleri,  ara  dinlenmeleri,  fazla çalışmalar ve çalışma süresinin müddeti, temel çalışma koşulları kapsamında değerlendirilmelidir. Ancak asıl üzerinde durulması gereken husus, ödünç işçiye  ödenecek  olan  ücretin  temel  çalışma  koşulu  olarak  kabul  edilip edilemeyeceğidir.  Kanaatimizce  eşit  işlem  borcunun  muhatabının  kim olduğundan hareketle bu sorunun yanıtlanması isabetli olacaktır. Meslek edinilmiş ödünç iş ilişkisi açısından eşit işlem borcunun düzenlendiği İş Kanunu md.7/10, ne sadece özel istihdam bürosuna ne de sadece ödünç alan işverene hitaben kaleme alınmıştır. Meslek edinilmiş ödünç iş ilişkisinin işveren tarafında yer alan her iki işverende söz konusu yükümlülüğünün yerine getirilmesiyle yükümlü kılınmıştır. Ayrıca 2008/104/EC no.lu Avrupa Birliği  direktifi  kapsamında  ücret  temel  çalışma  koşulları  arasında sayıldığından ve yasa gerekçesinde de Avrupa Birliğinin ilgili direktifi temel alınarak  kanunun  hazırlandığı  ibaresi  yer  aldığından  eşit  işlem yükümlülüğünün kapsamına ücretin de girdiği sonucuna varılmalıdır. Diğer bir ifadeyle ödünç süresince ödünç işçiye ödenecek ücret, ödünç işçinin ödünç alan işveren tarafından aynı iş için doğrudan istihdamı hâlinde ödenecek ücretin altında olmamalıdır.   İş sağlığı ve güvenliği açısından ise ödünç işçiler dezavantajlı bir grup niteliğini taşımaktadır. Bu itibarla ödünç işçilerin iş sağlığı ve güvenliğinin sağlanması ayrı bir önem kazanmaktadır. İş Kanununun ilgili hükümleri incelendiğinde işçiyi gözetme borcunun asıl yükümlüsü olarak ödünç alan işverenin  kabul  edildiği  görülmektedir.  Kanunun  bu  yöndeki  yaklaşımı isabetlidir. Bununla birlikte özel istihdam bürosunun da ödünç alan işverenle birlikte işçiyi gözetme borcundan dolayı sorumlu tutulması, iş sağlığı ve güvenliğinin sağlanması açısından daha uygun olacaktır.    Son  olarak  meslek  edinilmiş  ödünç  iş  ilişkisinin  toplu  iş  hukuku kapsamında  doğurduğu  sonuçlar  üzerinde  durulmalıdır.  Ödünç  işçinin işvereni özel istihdam bürosu olduğundan, ödünç işçi ancak özel istihdam bürosu  işyerinin  girdiği  işkolunda  faaliyette  bulunan  bir  sendikaya  üye olabilmelidir. Aynı şekilde ödünç işçi, ancak özel istihdam bürosunun taraf olduğu toplu iş sözleşmesinden yararlanabilir. Ödünç alan işverenin işyerinde grev yapılması halinde ödünç işçi, grev veya lokavt süresince ödünç alan işveren yanında kural olarak çalıştırılamaz. Ödünç işçinin grev veya lokavt süresince ödünç alan işveren işyerinde çalıştırılamadığı sürede, ödünç işçiye özel  istihdam  bürosu  tarafından  iş  sözleşmesinde  yer  alan  düzenlemeler kapsamında işçinin ödünç verilmediği dönemler için ödeneceği öngörülen ücretin ödenmesi gerekmektedir.    391Orhan Ersun Civan                                                 Ankara Üni. Hukuk Fak. Dergisi, 66 (2) 2017: 311-397",
     "Kaynakça": "AKIN, Levent: İş Sağlığı Güvenliği ve Alt İşverenlik, Ankara 2013.  AKINTÜRK TÜRKMEN, Hülya:  İşgücüne Yönelik Olarak İşçinin Üçüncü Bir Kişiye Devri: Ödünç İş İlişkisi , Yargıtay Dergisi, Cilt:25, Sayı:1–2, Ocak-Nisan 1999, 130-149.  AKYİĞİT, Ercan: 4857 Sayılı İş Kanunu Şerhi, 2. Bası, Ankara 2006. (İş Kanunu Şerhi) AKYİĞİT, Ercan: İş Hukuku Açısından Ödünç İş İlişkisi, Ankara 1995. AKYİĞİT, Ercan:  Ödünç İş İlişkisinin (Başkasına İşçi Vermenin) Çeşitli Hukuk  Sistemlerindeki  Görünümü ,  TÜHİS  İş  Hukuku  ve  İktisat Dergisi, Cilt:13, Sayı:6, Şubat 1996, 1-26. (Çeşitli Hukuk Sistemleri)  AKYİĞİT, Ercan:  Ödünç İşçinin Sosyal Güvenliği , TÜHİS İş Hukuku ve İktisat Dergisi, Cilt:13, Sayı:5, Mayıs 1995, 12-37. (Sosyal) ALP, Mustafa: İş Sözleşmesinin Değiştirilmesi, Ankara 2005. ALPAGUT,  Gülsevil:   Geçici  İş  İlişkisini  Düzenleyen  Avrupa  Birliği Yönergesi nin Değerlendirilmesi , Prof. Dr. Sarper Süzek e Armağan, Cilt:I, İstanbul 2011, 353-367.  ALPAGUT,  Gülsevil:   İş  İlişkisinin  Kurulması,  Hükümleri  ve  İşin Düzenlenmesi  Açısından  Yargıtayın  2010  Yılı  Kararlarının Değerlendirilmesi , Yargıtay ın İş Hukuku ve Sosyal Güvenlik Hukuku Kararlarının  Değerlendirilmesi  2010,  Ankara  2012,  3-81. (Değerlendirme) ALPAGUT, Gülsevil:  Mesleki Anlamda Geçici İş İlişkisi ve Yargıtay ın Konuya İlişkin Bir Kararının Düşündürdükleri , Legal İş Hukuku ve Sosyal Güvenlik Hukuku Dergisi, Cilt:3, Sayı:10, Yıl:2006, 569-584. (Geçici İş İlişkisi) ANTALYA, O. Gökhan: 6098 sayılı Türk Borçlar Kanunu na göre Borçlar Hukuku Genel Hükümler, İstanbul 2012.  ARSLANOĞLU,  Mehmet  Anıl:  İş  Hukukunda  Esneklik  Temelli  Üçlü Sözleşmesel İlişkiler-Geçici İş İlişkisi-Asıl İşveren-Alt işveren İlişkisi, İstanbul 2005.                                                               Birden  fazla  yayınına  gönderme  yapılan  yazarlarda  parantez  içindeki  kısaltmalar kullanılmış, bu yazarların atıf yapılan ilk yayını için kısaltma yapılmadan sadece yazarın adı verilmiştir. 392Ankara Üni. Hukuk Fak. Dergisi, 66 (2) 2017: 311-397                                     Ödünç (Geçici) İş İlişkisi BAŞMANAV, Yasemin:  Ödünç İş İlişkisi , İstanbul Üniversitesi Hukuk Fakültesi Mecmuası, Prof. Dr. Fevzi Şahlanan a Armağan, Cilt-I, Sayı: Özel Sayı, Cilt: LXXIV, Yıl:2016, 139-169.   BAŞTERZİ, Süleyman – ŞUĞLE, Mehmet Ali: İstihdam ve Danışmanlık Hizmetlerinin Hukuksal ve Toplumsal Yönleri, Ankara 1999.  BELIN, Alice – ZAMPARUTTI, Tony – TULL, Kerina – HERNANDEZ, Guillermo – GRAVELING, Richard: Occupational Health and Safety for the most Vulnerable Workers, European Parliament, August 2011. BISSELS, Alexander: Arbeitsrecht Handbuch (Tschöpe), 9. Auflage, 2015, 6. Teil, D. Arbeitnehmerüberlassungsrecht.  BLANPAIN, Roger:  Introductory Remarks: The Evolving Attitude Towards Temporary  Agency  Work ,  Temporary  Agency  Work  and  The Information Society, The Hague 2004, 1-5.  BROUGHTON, Andrea:  March Employment Council Discusses Temporary Agency  Work  Proposal , http://www.eurofound.europa.eu/eiro/2003/03/feature/eu0303203f.htm, 11.09.2016. BROX, Hans – RÜTHERS, Bernd – HENSSLER, Martin: Arbeitsrecht, 18. Auflage, Stuttgart 2011. BULUTTEKİN, M. Burak:  Türkiye de Genç İşsizliği Sorununun Ekonomik Etkileri  ve  ‘Avrupa  İstihdam  Stratejisi   Çerçevesinde  Çözüm Stratejilerinin Belirlenmesi , II. Çalışma Yaşamı Kongresi, Nisan 2008, 33-70. CANİKLİOĞLU, Nurşen:  Geçici(Ödünç) İş İlişkisinin Tarafları Açısından Hukuki Sonuçları , Legal Vefa Toplantıları (II) - Prof. Dr. Nuri Çelik e Saygı - Türk İş Hukukunda Üçlü İlişkiler, Mart 2008 İstanbul, 121-155. (Hukuki Sonuçlar) CANİKLİOĞLU,  Nurşen:   İş  Kanununda  Değişiklik  Öngören  Mesleki Anlamda  Geçici  İş  İlişkisi  ve  Esnek  Çalışma  Biçimlerine  İlişkin Tasarıların Genel Olarak Değerlendirilmesi , İşveren Dergisi, OcakŞubat 2012, 56-61. CARLSON, Richard R.:  Variations on a Theme of Employment: Labor Law Regulation  of  Alternative  Worker  Relations ,  Texas  Law  Review, Vol:37:661, 1996, 661-697.  393Orhan Ersun Civan                                                 Ankara Üni. Hukuk Fak. Dergisi, 66 (2) 2017: 311-397   CİVAN,  Orhan  Ersun:   Genel  İş  Koşullarında  Değişiklik  Kayıtlarının Geçerliliği ve Denetimi , Prof. Dr. Turhan Esener e Armağan, İstanbul Kültür Üniversitesi Hukuk Fakültesi Dergisi Özel Sayısı, Cilt:15, Sayı:1, 2016, 781-824. (Değişiklik Kayıtları) CİVAN,  Orhan  Ersun:  Meslek  Edinilmiş  Ödünç  (Geçici)  İş  İlişkisi, Yayımlanmamış Yüksek Lisans Tezi, Ankara 2008. CİVAN, Orhan Ersun – ÇAĞLAYAN AKSOY, Pınar:  Meslek Edinilmiş Ödünç İş İlişkisi ile İlgili Yargıtay Kararının İncelenmesi , Legal İş Hukuku ve Sosyal Güvenlik Hukuku Dergisi, Cilt:12, Sayı:45, Yıl:2015, 185-216.  ÇANKAYA, Osman Güven – ÇİL, Şahin: İş Hukukunda Üçlü İlişkiler, Ankara 2006.  ÇELİK, Nuri – CANİKLİOĞLU, Nurşen – CANBOLAT, Talat: İş Hukuku Dersleri, 29. Bası, İstanbul 2016. ÇİL, Şahin:  4857 Sayılı İş Kanunu ndaki Yeni Düzenlemelerin Toplu İş Hukukuna Etkileri , Sicil, Yıl:3, Sayı:9, Mart 2008, 27-45. ÇOŞKUN, D. Solmaz:  Esnek Çalışma, Geçici Çalışma ve Özel İstihdam Büroları  Kanun  Taslakları  Ne  Getirecek?  Ne  Götürecek? ,  İşveren Dergisi, Ocak-Şubat 2012, 44-47.  DOĞAN YENİSEY, Kübra:  İş İlişkisinin Kurulması, Hükümleri ve İşin Düzenlenmesi  Açısından  Yargıtayın  2013  Yılı  Kararlarının Değerlendirilmesi , Yargıtay ın İş Hukuku ve Sosyal Güvenlik Hukuku Kararlarının  Değerlendirilmesi  2013,  İstanbul  2015,  9-145. (Değerlendirme)  DOĞAN  YENİSEY,  Kübra:   Yeni  Bir  Tasarı  Işığında  Mesleki  Faaliyet Olarak Geçici İş İlişkisi ve Geçici İş İlişkisi , Prof. Dr. Turhan Esener Armağanı, I. İş Hukuku Uluslararası Kongresi, Ankara 2016, 133-171.  DÜTZ, Wilhelm – THÜSİNG, Gregor: Arbeitsrecht, 16. Auflage, München 2011. EKMEKÇİ, Ömer:  4857 Sayılı İş Kanunu nda Geçici(Ödünç) İş İlişkisinin Kurulması, Hükümleri ve Sona Ermesi , Legal İş Hukuku ve Sosyal Güvenlik Hukuku Dergisi, Cilt:1, Sayı:2, Yıl:2004, 367-382.  EKONOMİ, Münir:  Bireysel İş İlişkisinin Kurulması ve İşin Düzenlenmesi Açısından  Yargıtay ın  2007  Yılı  Kararlarının  Değerlendirilmesi , Yargıtayın İş Hukukuna İlişkin Kararlarının Değerlendirilmesi 2007, İstanbul 2009, 1-64.  394Ankara Üni. Hukuk Fak. Dergisi, 66 (2) 2017: 311-397                                     Ödünç (Geçici) İş İlişkisi ENGİN, Murat:  Atipik İstihdam Biçimleri ve Uygulamada Ortaya Çıkan Sorunlar  (Özellikle  Ödünç  İş  İlişkisi  ve  Evde  Çalışma) ,  Çalışma Hayatında  Esneklik  ve  İş  Hukukuna  Etkileri,  İş  Hukukuna  İlişkin Sorunlar ve Çözüm Önerileri 2000 Yılı Ekim Toplantısı, İstanbul 2002, 117-147. ERDOĞAN, Çağla: İşveren ve İşveren Vekilinin İş Kazasından Doğan Cezai Sorumluluğu, Ankara 2016.  EREN, Fikret: Borçlar Hukuku – Genel Hükümler, 14. Baskı,"
}