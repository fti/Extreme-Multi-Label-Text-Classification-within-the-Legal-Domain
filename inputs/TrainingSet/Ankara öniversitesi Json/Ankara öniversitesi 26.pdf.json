{
     "Tip": "Makale",
     "Dergi İsmi": "Ankara Üni. Hukuk Fak. Dergisi",
     "Üniversite İsmi": "",
     "Gün": "28",
     "Ay": "08",
     "Yıl": "2021",
     "Cilt": "70",
     "Sayı": "3",
     "Başlık": "6271 SAYILI CUMHURBAŞKANI SEÇİMİ KANUNU’NUN 11. MADDESİNİN SEÇİLME HAKKI YÖNÜNDEN DEĞERLENDİRİLMESİ",
     "Title": "Evaluation of Article 11 of Act No. 6271 on Presidential Election in Respect to Right to Be Elected",
     "Yazar İsmi": [
          "İsmail YÜKSEL",
          "Erdal ŞAHİN"
     ],
     "Danışman İsmi": "",
     "Anahtar Kelimeler": [
          "Seçilme Hakkı",
          "Cumhurbaşkanı",
          "Kamu Görevlisi",
          "6271 Sayılı Kanun"
     ],
     "Keywords": [
          "Right to Stand for Election",
          "President",
          "Public Servant",
          "Act no. 6271"
     ],
     "Özet": "2012 yılında kabul edilmiş olan 6271 sayılı Cumhurbaşkanı Seçimi Kanunu nun  11.  maddesi  Cumhurbaşkanı  adaylığının  kesinleşmesi  ile görevden  ayrılmış  sayılacak  kişileri  ve  bu  kişilerden  hangilerinin seçilememeleri  halinde  görevlerine  dönemeyeceklerini  düzenlemektedir. Anayasa nın 101. maddesinin sadece milletvekili seçilme yeterliliğine atıfta bulunması  nedeniyle  CBSK nın  11.  maddesinin  görevden  ayrılmayı düzenleyen 76. maddenin 3. fıkrasına dayanması mümkün değildir. Eğer bu fıkraya dayanıyor olsa bile fıkrada yer alan sınırlı sayıdaki listeyi fıkrayla çelişir biçimde genişletmiştir. 11. maddedeki sınırlandırmalar Anayasa nın 67.  maddesine  dayanarak  kanunla  yapılmış  olsa  dahi,  özel  sınırlama sebeplerine dayanmaması, pratik uyuşum ilkesiyle açıklanamaması ve ölçülü olmaması nedeniyle Anayasa ya aykırıdır. Göreve dönmeyi düzenleyen ikinci fıkra hükmü ise dar anlamda kamu görevlilerine dair hükümler içermekte, dar anlamda  kamu  görevlisi  sayılmayan  kişileri  ise  düzenlememektedir.  Bu durumda  dar  anlamda  kamu  görevlisi  olmayan  kişilerin  seçilememeleri durumunda görevlerine dönmesi gerekir. Hem sonraki tarihli hem de özel kanun  olması  nedeniyle  diğer  kanunlarda  Cumhurbaşkanı  adayı  olup seçilemeyen kişilerin göreve dönmesini engelleyen hükümler 11. maddenin                                                  Makalenin Geliş Tarihi: 29.03.2021, Makalenin Kabul Tarihi: 28.08.2021.     Dr. Öğretim Üyesi, Antalya Bilim Üniversitesi Hukuk Fakültesi Anayasa Hukuku Anabilim Dalı. (yuksel.ism@gmail.com, ORCID: 0000-0001-8740-3520)     Araştırma Görevlisi, Ankara Üniversitesi Siyasal Bilgiler Fakültesi Siyaset Bilimi ve Kamu Yönetimi Bölümü Hukuk Bilimleri Anabilim Dalı (sahinerdal@ankara.edu.tr, ORCID: 0000-0001-8477-8474)    İsmail YÜKSEL, Erdal ŞAHİN Ankara Üni. Hukuk Fak. Dergisi, 70 (3) 2021: 925-956  ikinci fıkrasıyla zımnen ilga edilmiştir. Ne var ki, Anayasa Mahkemesi ve Yüksek Seçim Kurulu nun yerleşik içtihatları karşısında 11. maddeye karşı başvurulabilecek bir iç hukuk yolu bulunmamaktadır.",
     "Abstract": "Article 11 of the Act no.6271 on Presidential Election adopted in 2012 lists public servants which will be automatically resigned from their Office at the  time  of  approval  of  their  candidacy  at  presidential  elections;  and determines which of these can not be reinstated. Since article 101 of the Constitution does not refer to article 76 as a whole but instead to the first two paragraphs which regulate candidacy criteria for parliamentary elections, article 11 of act no.6271 cannot be based on the third paragraph. Even if the reference of article 101 is accepted to cover paragraph 3 of article 76, the list determined by the article 11 of act no.6271 contains persons that are not included in the numerus clasus list given therein. Article 11 cannot be justified by article 67 of the Constitution since there is not any specific reasons in article 67, it does not conform to the balancing test and it is unproportional. Second paragraph of the article 11 contains regulations on reinstatement of public servants in the narrowest sense but creates a legal lacuna for the rest of the list. We propose that persons that are not public servants in the narrow sense shall be reinstated.",
     "Metin": "19 Ocak 2012 tarihli ve 6271 sayılı Cumhurbaşkanı Seçimi Kanunu nun 11. maddesi Cumhurbaşkanı adaylarının görevden ayrılmasını ve görevlerine seçim  sonrasında  geri  dönmesini  düzenlemektedir.  Maddenin  ilk  fıkrası görevden  ayrılmış  sayılacak  kişileri  listeleyip,  ki  bu  liste  oldukça  geniş tutulmuştur, ikinci fıkrası bu kişilerden hangilerinin seçim sonrasında göreve dönemeyeceğini düzenlemektedir. Kanımızca CBSK madde 11, seçilme hakkını Anayasa nın öngörmediği ve  izin  vermediği  derecede  sınırlamaktadır.  2012  tarihli  Kanun  aşağıda                                                  1   Buradan itibaren CBSK olarak anılacaktır. 926Ankara Üni. Hukuk Fak. Dergisi, 70 (3) 2021: 925-956             6271 Sayılı Cumhurbaşkanı Seçimi…  gösterileceği  üzere  1982  Anayasası na  kıyasla  çok  daha  sınırlayıcı  bir düzenleme getirerek Milli Güvenlik Konseyinin çizmiş olduğu sınırları dahi aşmıştır. Maddenin birinci fıkrasında sayılan kişilerin herhangi bir yargı denetimini harekete geçirmesini önleyecek şekilde, adayların aday listelerinin kesinleştiği tarihte görevden başka bir işleme gerek kalmaksızın çekilmiş sayılacakları hükme bağlanmıştır.   Maddenin ikinci fıkrası ise kamu görevlilerinin bir kısmının göreve dönmelerini  yasaklarken,  kalanların  seçilememeleri  halinde  göreve dönmelerine imkân tanımıştır. Bununla beraber maddenin birinci fıkrasında sayılan listede kamu görevlisi tanımına, bu tanım ne kadar geniş tutulursa tutulsun girmeyen kişilerin de yer alması bir kanun boşluğu yaratmaktadır. Bu kişilerden özellikle halk oyu ile seçilmiş belediye başkanları ve belediye meclis üyelerinin durumunun cumhurbaşkanlığı seçimlerinde tartışma konusu olması doğaldır. Çalışmamız sırasıyla maddenin yasama geçmişini, görevden çekilme zorunluluğu bulunan kişilerin listesinin Anayasa ya uygunluğunu, göreve dönüp  dönemeyeceklerini,  son  olarak  da  bu  hükme  dayanarak  yapılan uygulamaların yargı denetimine tabi olup olmadığını inceleyecektir. II. YASAMA GEÇMİŞİ 2007 yılında Cumhurbaşkanlığı seçimi etrafında yaşanan ve genellikle 367 krizi olarak hatırlanan olayın ardından yapılan anayasa değişikliği ile Cumhurbaşkanının halk tarafından seçilmesi usulü kabul edilmiş ancak bu sırada Abdullah Gül, değişiklik öncesi yöntemle yani parlamento tarafından Cumhurbaşkanı seçildiği için anayasa değişikliğinin ilk uygulaması 2014 yılına  kalmıştır.  Halk  tarafından  yapılacak  ilk  Cumhurbaşkanlığı  seçimi yaklaşırken 19 Ocak 2012 yılında TBMM 6271 sayılı Cumhurbaşkanı Seçimi Kanunu nu kabul etmiştir. 24 madde ve bir geçici maddeden oluşan bu kısa kanun Cumhurbaşkanlığı seçimini düzenlemektedir. Çalışmamızın konusunu oluşturan Adayların görevden ayrılması ve göreve dönmesi kenar başlıklı 11. madde şöyledir: MADDE  11 –(1)  Cumhurbaşkanı  adayı  gösterilen  hâkimler  ve  savcılar,  yüksek  yargı organları mensupları, yüksek öğretim kurumlarındaki  öğretim  elemanları,  Yükseköğretim  Kurulu,                                                  2   Olayın detaylı bir hukuki analizi için bkz. Erdal ONAR, 1982 Anayasasının 2007 yılında 5678 sayılı Kanunla Değiştirilmesi Süreci Üzerine Düşünceler, Ergun Özbudun a Armağan, Cilt II, ss. 487-547, Yetkin Yayınları, Ankara, 2008. 927İsmail YÜKSEL, Erdal ŞAHİN Ankara Üni. Hukuk Fak. Dergisi, 70 (3) 2021: 925-956  Radyo  ve  Televizyon  Üst  Kurulu  üyeleri,  kamu  kurumu  ve  kuruluşlarının  memur  statüsündeki görevlileri  ile  yaptıkları  hizmet  bakımından  işçi  niteliği  taşımayan  diğer  kamu  görevlileri,  belediye  başkanları  ve  subaylar  ile  astsubaylar, siyasi partilerin il ve ilçe yönetim kurulu başkan ve üyeleri ile belediye meclisi üyeleri, il genel meclisi üyeleri, kamu kurumu niteliğindeki meslek kuruluşları  ile  sendikalar,  kamu  bankaları  ile  üst  birliklerin  ve  bunların  üst  kuruluşlarının  ve katıldıkları  teşebbüs  veya  ortaklıkların  yönetim  ve  denetim  kurullarında  görev  alanlar,  aday listesinin  kesinleştiği  tarih  itibarıyla  görevlerinden    ayrılmış    sayılır.    Bu  durum  Yüksek  Seçim Kurulunca aday gösterilenin bağlı bulunduğu bakanlığa veya kuruma derhal bildirilir. (2) Yüksek mahkeme üyeleri, hâkimler, savcılar ve bu meslekten sayılanlar  ile  subay  ve  astsubaylar  hariç  olmak  üzere, Cumhurbaşkanı  adayı  gösterilen  Devlet  memurları  ve  diğer kamu görevlileri, adaylığı veya seçimi kaybetmeleri hâlinde, Yüksek Seçim Kurulunca Cumhurbaşkanının seçildiğinin ilân edilmesini takip eden bir ay içinde müracaat etmeleri kaydıyla eski görevlerine veya kazanılmış hak aylık derecelerindeki başka bir göreve dönebilirler. A. Komisyon Raporu Maddenin gerekçesi ne yazık ki açıklayıcı olmaktan çok uzak ve madde metniyle çelişkilidir.3 Gerekçede, cumhurbaşkanı seçilme hakkını kısıtladığı bu kişi gruplarının görevden ayrılmadan aday olmalarının hangi nedenlerle engellendiğini açıklamamıştır. Gerekçeye göre birinci fıkra devlet memurları ve kamu görevlilerinin aday gösterilmeleri halinde uyulması gereken usulü, görevden  çekilmiş  sayılacakları  tarihi  ve  YSK nin  yapacağı  işlemleri göstermektedir.  Kamu görevlileri öğretide dar ve geniş anlamda olmak üzere iki biçimde tanımlanmaktadır.5 Geniş anlamda kamu görevlileri, devlet veya diğer kamu                                                  3   24. Yasama Dönemi 2. Yasama Yılı, Cumhurbaşkanı Seçim Kanunu Tasarısı ve Anayasa Komisyonu Raporu, Esas Numarası 1/487, Sıra Sayısı 138.  4   Madde gerekçesinde devlet memurları ve kamu görevlileri ifadesi kanımızca hatalı olarak kullanılmıştır. Devlet memurları da kamu görevlisi olduğuna göre sadece kamu görevlileri ibaresi ile yetinilmesi gerekirdi.  5   Metin GÜNDAY, İdare Hukuku, 10. B., İmaj Yayınevi, Ankara, 2015, s. 580; Kemal GÖZLER, İdare Hukuku, C. II, 3. B., Ekin Yayınevi, Bursa, 2019, s. 644; Bahtiyar 928Ankara Üni. Hukuk Fak. Dergisi, 70 (3) 2021: 925-956             6271 Sayılı Cumhurbaşkanı Seçimi…  tüzel kişilerine kamu hukuku bağıyla bağlanan ve kamu hizmeti yürütümüne katılan herkesi ifade ederken, dar anlamda kamu görevlileri ise işgüçlerini kamu hizmetine özgülerken sürekli olarak bir meslek ifa eden kişileri anlatır.6 Bu  bakımdan  Cumhurbaşkanı,  bakanlar,  Cumhurbaşkanı  yardımcıları, belediye başkanları, belediye veya il genel meclis üyeleri kamu hizmetinin yürütülmesine geçici olarak katıldıkları için dar anlamda kamu görevlisi kapsamında yer almazlar. Dar anlamda kamu görevlisi kapsamına memurlar ile tek taraflı atama yoluyla hizmete bağlanmalarına karşın memur sayılmayan hakim,  öğretim  elemanı,  askerler  ile  idari  hizmet  sözleşmesi  ile  kamu hizmetine bağlanan sözleşmeli personel girmektedir.7 Anayasa m. 128 de düzenlenen  genel  idare  esaslarına  göre  yürütülmesi  gereken  kamu hizmetlerinin gerektirdiği asli ve sürekli görevleri yürütecek olan memurlar ve diğer kamu görevlileri başta olmak üzere anayasa ve kanunlarda yer alan kamu görevlisi ifadeleri ilke olarak dar anlamda kamu görevlilerini belirtmek üzere kullanılmaktadır.8 Kamu görevlileri terimi geniş anlamda kullanıldığı zaman ise 26.9.2004 tarihli ve 5237 sayılı Türk Ceza Kanunu m. 6/1-c deki gibi ayrıca belirtilmektedir. Milletvekili seçilme hakkına sınırlama getiren Anayasa nın 76. maddesinde geçen kamu görevlisi ibaresinin, özgürlük esas kısıtlama istisna olduğuna göre mümkün olan en dar şekilde yorumlanması ve dar  anlamda  kamu  görevlilerine  ilişkin  bir  sınırlama  getirdiğinin  kabul edilmesi gerekir.  Bu bağlamda 11. madde metninde sayılanlardan belediye başkanları, belediye meclis üyeleri ile il genel meclisi üyeleri dar anlamda kamu görevlisi kapsamında yer almamaktadır. Sendika yönetim ve denetim kurullarında yer alanlar ile siyasi partilerin il ve ilçe yönetim kurulu başkan ve üyelerinin ise en geniş tanımıyla dahi kamu görevlisi olmadığı açıktır.9  Alt  Komisyon  raporundan  anlaşıldığı  kadarıyla  CHP  temsilcisi Başbakan,  MHP  temsilcisi  ise  Cumhurbaşkanı,  Başbakan  ve  Bakanların görevden ayrılmadan aday olabilmelerinin eşitlik ilkesine aykırı olduğunu dile                                                  AKYILMAZ / Murat SEZGİNER / Cemil KAYA, Türk İdare Hukuku, 12. B., Savaş Yayınevi, Ankara, 2020, s. 664. 6   Kemal GÖZLER, İdare Hukuku, C. II, 3. B., Ekin Yayınevi, Bursa, 2019, s. 644; Erdal ABDULHAKİMOĞULLARI / Burcu ERDİNÇ, Kamu Görevlilerinin Milletvekilliği Seçimlerine Katılmak Üzere Görevden Çekilmeleri ve Göreve Dönmeleri, Gazi Üniversitesi Hukuk Fakültesi Dergisi, C. 19, S. 4, 2015, s. 230. 7   GÜNDAY, s. 580; GÖZLER, İdare Hukuku, C. II, s. 644-645. 8   AKYILMAZ / SEZGİNER / KAYA, s.664. 9   Ayhan  DÖNER,  Geçmişten  Günümüze  Kamu  Görevlilerinin  Adaylığı,  Ankara Üniversitesi Hukuk Fakültesi Dergisi, C. 58, S. 4, 2009, s. 759. 929İsmail YÜKSEL, Erdal ŞAHİN Ankara Üni. Hukuk Fak. Dergisi, 70 (3) 2021: 925-956  getirmişlerdir.  Görüleceği  üzere  bu  itirazlar  daha  sonra  Anayasa Mahkemesine açılacak olan iptal davasının da gerekçesini oluşturacaktır. Alt komisyon başkanı Mustafa Şentop, 11. maddenin, Anayasa nın 76. maddesinde sayılmayan kişiler için sınırlandırmalar getirdiği için Anayasa ya aykırı  olduğu  iddialarının  alt  komisyonda  gündeme  geldiğini  ancak  alt komisyonda maddenin metinden çıkarılmasına yönelik önergenin 2839 sayılı kanunun 18. maddesinin buraya taşınmış olması nedeniyle reddedildiğini belirtmiştir. Kanımızca bu nedenle daha fazla bilgi almak için maddenin ikizi olan 2839 sayılı kanunun 18. maddesine gidilmesi gerekir. Komisyon raporuna muhalif kalan üyelerden Uğur Bayraktutan, Bedi Süheyl Batum, Ali Özgündüz, Ercan Cengiz, Rıza Mahmut Türmen ve Atilla Kart a ait olan karşı oy yazısında 11. maddeye ilişkin olarak şu satırlara yer verilmiştir; ...  Cumhurbaşkanlığı  seçimine  Meclis  Başkanı  Başbakan, Bakan ya da Milletvekili konumunda iken aday olmak isteyen kişilere  yönelik  olarak,  adaylık  süresi  içinde  istifa  etmeleri yönünde herhangi bir düzenleme öngörülmemiştir. Bu konumda bulunan adayların, böylesine üstün bir kamu gücü, yetki ve devlet imkanlarını  kullanırken  aday  olması  halinde,  diğer  adaylar aleyhine haksızlık yapılacağı ve seçinin adaletine ve sonuçlarına gölge düşeceği açıktır. Bu yöndeki bir düzenleme en başta Anayasanın 10. Maddesine aykırı olacaktı. Bu noktada İktidar Sözcüleri tarafından, 2839 sayılı  Milletvekili  Seçim  Kanunun  18.  Madde  değişikliğinin örnek  ve  dayanak  olarak  gösterilmesi  de  Cumhurbaşkanlığı görevinin  konumu,  saygınlığı  ve  devletin  başı  olması  gibi özellikleri  göz  önüne  alındığında  anlamsız  ve  dayanaksız kalmaktadır. Getirilen bu madde açıkça Başbakan ın Cumhurbaşkanı adayı olması sürecinde, Kamu gücü ve Devlet imkanlarıyla haksız ve adaletsiz propaganda yapmasının önünü ve yolunu açmaktadır. Türkiye Cumhuriyeti nde aday olmak isteyen diğer yurttaşlar ise, adaylık sürecinde ‘göstermelik aday  olmak ve sözde seçime meşruiyet kazandırma amacıyla kullanılmış olmaktadır. Karşı oy yazısında bir kez daha gördüğümüz üzere aslında 11. madde Cumhurbaşkanlığı seçimi düşünülerek yazılmamış, 2839 sayılı Kanun dan kopyalanıp yapıştırılmıştır. Kanımızca karşı oy yazısı daha önce komisyon 930Ankara Üni. Hukuk Fak. Dergisi, 70 (3) 2021: 925-956             6271 Sayılı Cumhurbaşkanı Seçimi…  görüşmelerinde ileri sürüldüğünü gördüğümüz asıl Anayasa ya aykırılığı, Anayasa da sayılmış olan kişiler dışında bulunduğu makam ne olursa olsun görevden çekilme zorunluluğu getirilmesinin Anayasa ya aykırı olacağını gözden kaçırmış ve adeta başbakan, bakan ve milletvekillerinin de bu listeye eklenerek Anayasa ya aykırılığın genişletilmesini savunmuştur.  11. maddeye ilişkin Nevzat Korkmaz ve Faruk Bal ın kaleme aldıkları karşı oy yazısında ise maddede sayılan kişilerin görevden ayrılmalarının ellerinde bulunan imkanları kullanarak seçim kampanyalarında diğer adaylara nazaran  üstünlük  sağlamalarının  ve  kurumların  aşırı  politize  olmalarının engellenmesi olduğunu ileri sürülmüştür. Karşı oy yazısının devamında; Ancak bu gerekçenin haklılığı aday oldukları takdirde mevcut Cumhurbaşkanı Başbakan ve bakanlar için çok daha geçerlidir. Devletin  en  üst  makamlarında  olmaları  hasebiyle  devletin, hükümetin her türlü idari, mali, ekonomik imkanlarından istifade edebilme,  atama,  yer  değiştirme,  devletin  kolluk  güçlerini kullanma  gibi  yetki  ve  ayrıcalıklara  sahiptirler.  …  Bu düşüncelerle  cumhurbaşkanı,  başbakan  ve  bakanların  aday olmaları  durumunda,  yetki  ve  sorumluluklarını  vekillerine devretmeleri  seçimlerin  eşit  ve  adil  cereyan  etmesinin  bir gereğidir. Aksi takdirde Anayasanın 10. Maddesinde belirtilen eşitlik ilkesi de ihlal edilmiş olacaktır. Her ne kadar bu karşı oyda belirtilen görüşlerde haklılık payı bulunsa da yukarıda alıntıladığımız ilk karşı oy yazısında olduğu gibi sunulan çözüm Anayasa ya aykırılığın genişletilmesi yönündedir.  Alt  komisyon  görüşmelerinde  ileri  sürülen  dikkat  çekici  bir  öneri, Cumhurbaşkanlığı makamının tarafsız olması nedeniyle hâkim, savcı, yüksek mahkeme üyeleri subay ve astsubaylara göreve dönme imkânı tanınması yönünde olmuş ancak kabul görmemiştir. B. Genel Kurul Görüşmeleri Öncelikle belirtmemiz gerekir ki 24 maddelik bir kanunun temel kanun yöntemi kullanılarak bölümler halinde görüşülmüş olması kanımızca açık bir usul  saptırmasından  ibarettir  ve  tek  tek  maddeler  üzerinde  tartışılmasını imkânsız hale getirmiştir. Kanun un tümü üzerindeki görüşmeler sırasında CHP Grubu adına söz alan Atilla Kart konuşmasında 11. maddeye değinmiştir;  931İsmail YÜKSEL, Erdal ŞAHİN Ankara Üni. Hukuk Fak. Dergisi, 70 (3) 2021: 925-956  11'inci maddede kamu görevlilerinin aday olması hâlinde istifa etmeleri esasını getiriyoruz. Tamam, doğru bir düzenleme. E, peki, bu kamu görevlileri yanına Başbakanı niye eklemiyoruz, Cumhurbaşkanını  niye  eklemiyoruz,  Meclis  Başkanını  niye eklemiyoruz, bakanları niye eklemiyoruz? Başbakan, bakan ya da Meclis Başkanı, onların aday olmaları hâlinde, o olağanüstü devlet gücüyle birlikte, bir, girecekleri yarışta gerçekten sağlıklı, demokratik bir yarışın olması söz konusu olabilir mi? O devlet nüfuzunun  kullanılması,  başlı  başına  o  kişiler  lehine  nüfuz suiistimali  yoluyla  haksız  kazanımlar  sağlamaz  mı?  Devlet imkânlarının propaganda aracı olarak kullanılmasının yolunu açmaz  mı  değerli  arkadaşlarım?  Neden  serbest  bir  yarışın olmasından  korkuyorsunuz?  Neden  bunu  engellemek istiyorsunuz?  Bunları  sorgulamak  gerekiyor,  bunları değerlendirmek gerekiyor değerli arkadaşlarım. Yukarıda ifade ettiğimiz gibi her ne kadar Atilla Kart tarafından dile getirilen  endişelerde  haklılık  payı  bulunabilirse  de  muhalefet  tarafından getirilen eleştiri Anayasa nın izin vermediği bir şekilde seçilme hakkına getirilen  sınırlamanın  kanun  metninden  çıkarılması  değil,  aksine,  bu sınırlamanın dar tutulduğu biçiminde olmuştur.  Dönemin  Adalet  Bakanı  Sadullah  Ergin,  kanunun  tümü  üzerindeki konuşması  sırasında,  başbakan  ve  bakanların  görevden  ayrılmadan  aday olmalarına yönelik eleştirilere değinmiş, görevdeki bakan ve başbakanların aday olması halinde alınacak olan tedbirlerin diğer kanunlarda belirtilmiş olması nedeniyle buraya taşınmadığını belirtmiştir.  Kanunun  birinci  bölümü  üzerindeki  tartışmaların  çok  büyük  kısmı Abdullah Gül ün cumhurbaşkanlığı döneminin süresine ilişkin olmuş, 11. maddeye yalnızca, kanunun bölümleri üzerine yapılan görüşmeler sırasında AKP grubu adına söz alan Mehmet Doğan Kubat değinmiş, 11. maddeye ilişkin şu açıklamalarda bulunmuştur: Kamu görevlileri ile siyasi parti ve bir kısım sendika, kamu bankaları,  vesaire  üst  birliklerin  yönetim,  denetim  kurulu üyelerinin  adaylığıyla  ilgili  de  11'inci  maddede  özel  bir düzenleme  getirilmiştir.  Bu  düzenleme,  esasen  Milletvekili Seçimi Kanunu'nun 18'inci maddesindeki görevden çekilmeyle aynı  bir  düzenlemedir.  Burada  bir  fark,  bunların  aday gösterilmesi için önceden istifa şartı aranmamakta, adaylıkları 932Ankara Üni. Hukuk Fak. Dergisi, 70 (3) 2021: 925-956             6271 Sayılı Cumhurbaşkanı Seçimi…  kesinleşirse bunların görevleriyle ilişiğinin kesileceği düzenleme altına alınmıştır Genel Kurulda 11. maddenin metinden çıkartılmasına ilişkin biri Anayasa ya aykırılık gerekçesiyle olmak üzere iki, aday gösterilen Cumhurbaşkanı,  Başbakan  ve  bakanlara  vekalet  edilmesine, milletvekillerinin de izinli sayılmasına yönelik bir önerge verilmiştir. Anayasa ya aykırılık önergesi üzerine söz alan Haydar Akar;  Bakın, burada ben size kısaca bahsedeyim. Bu devlet memurları ve  diğer  kamu  görevlilerinin  adaylığıyla  ilgili.  Tüm  devlet memurları ve kamu görevlilerini istifa etmek zorunda bırakıyor. Tamam,  okey , burada bir sıkıntı yok. Ama ikinci paragrafta şunu söylüyor:  Yüksek mahkeme üyeleri, hâkimler, savcılar ve bu meslekten sayılanlar ile subay ve astsubaylar hariç olmak üzere  Cumhurbaşkanı  adayı  gösterilen  devlet  memurları  ve diğerleri  eski  görevlerine  veya  kazanılmış  hak  aylık derecelerindeki başka bir göreve dönebilirler.  diyor. Yani diyor ki: Eğer, yüksek yargının bir mensubuysanız, eğer askerî bir görevliyseniz, askeriyede görev yapıyorsanız, generalseniz, işte, subaysanız, her neyseniz, siz istifa etseniz de aday olsanız da  Göreve  geri  dönemezsiniz.   diyor.  Bu  Anayasa'nın  eşitlik ilkesine  aykırı.  …  Burada  başka  bir  şey  var.  Başbakanın, bakanların, milletvekillerinin görevlerini sürdürmesine devam etmesine karar veriyor. Yani onları istifa ettirmiyor. Muhalefet partileri tarafından verilen önergelerin tamamı reddedilmiş ve kanun 234 kabul, 21 ret oyuyla kabul edilmiştir. Gerekçe,  alt  komisyon,  komisyon  ve  genel  kurul  görüşmelerinden çıkarılabilecek yegâne sonuç, 6271 sayılı Kanun un 11. maddesinin, 2839 sayılı Kanun un 18. maddesinin tekrarından ibaret olduğudur.  Maddenin  Anayasa ya  aykırılığına  dair  iddialar  her  aşamada  dile getirilmiş olsa da bir istisna dışında eşitlik ilkesi üzerine kurulmuşlardır. İlerleyen bölümlerde gösterileceği üzere 11. maddenin Anayasa ya aykırılığı eşitlik ilkesine değil 76. ve 101. maddelere aykırılıktan kaynaklanmaktadır.  C. 2012/30 Esas ve 2012/96 Karar Sayılı Anayasa Mahkemesi Kararı 6271 sayılı Kanun a karşı muhalefet milletvekilleri tarafından Anayasa Mahkemesine iptal davası açılmıştır. 11. maddeye ilişkin iptal gerekçesi ne yazık ki sayılan listenin Anayasa ya aykırı şekilde geniş olması değil, bu 933İsmail YÜKSEL, Erdal ŞAHİN Ankara Üni. Hukuk Fak. Dergisi, 70 (3) 2021: 925-956  listeye  cumhurbaşkanı,  başbakan  ve  bakanların  eklenmemiş  olmasının Anayasa nın 2., 10. ve 11. maddelerine aykırı olmasıdır.10  Kanımızca iptal davası hatalı gerekçeyle açılmıştır. Anayasa kuralları arasında genel hüküm özel hüküm ilişkisi mevcuttur. Bir konuyla ilgili özel hükümlerin bulunması durumunda Anayasa nın genel esaslar kısmında yer alan genel hükümlere gidilmemesi gerekir. Başvuru konusu hüküm aşağıda gösterileceği üzere Anayasa nın 101. ya da 76. maddesine aykırıdır. Anayasa Mahkemesi de hatalı bir biçimde iptali istenen 11. maddeyi sadece eşitlik ilkesi yönünden değerlendirmiş, yetkisi dahilinde olmasına ve 11. maddede yer alan görevden çekilme zorunluluğunun amacını açıklamaya çalışırken 76. maddeye  değinmiş  olmasına  rağmen  76.  maddeye  aykırılığı değerlendirmemiştir. Anayasa Mahkemesinin 11. maddeye dair oybirliği ile aldığı iptal istemini ret kararının gerekçesi şöyledir: Anayasa nın 76.  maddesinde milletvekili seçimleriyle ilgili olarak  aday  olan  kamu  görevlilerine  görevden  çekilme zorunluluğu  getirilmiştir.  Benzer  yükümlülükler  diğer  seçim kanunlarında da yer almaktadır. Seçimlerde aday olan kamu görevlileri ile siyasi partilerin, sivil toplum örgütleri ve özel sektör kuruluşlarının bazı yöneticilerinin görevlerinden çekilme zorunluluğu  getirilmesinin  nedeninin  bir  taraftan  seçim sürecinde  kamu  hizmetlerinin  aksamasını  engellemek,  diğer taraftan  bu  kişilerin  görevleri  sebebiyle  sahip  oldukları imkânları  seçim  sürecinde  kullanarak  diğer  adaylara  karşı avantaj sağlamalarını engellemek olduğu anlaşılmaktadır. Cumhurbaşkanı, Başbakan ve Bakanların diğer kamu görevlileri ile aynı hukuksal durumda oldukları söylenemeyeceğinden bu kişiler bakımından Cumhurbaşkanlığına aday olmaları halinde görevden  çekilme  zorunluluğu getirilmemiş  olmasında  eşitlik ilkesine aykırı bir yön bulunmamaktadır. Açıklanan nedenlerle kural Anayasa nın 2.  ve 10.  maddelerine aykırı değildir.  İptal isteminin reddi gerekir. Anayasa Mahkemesi bu paragraflarla sivil toplum örgütü ve özel hukuk tüzel kişilerinin yöneticilerinin milletvekili seçilme hakkının adaylar arasında                                                  10  Benzer sorun 1983 yılında, başbakan ve bakanların da kamu görevlisi oldukları gerekçesiyle istifa etmeleri yönündeki başvuruda YSK nin de önüne gelmiş; YSK, bu kişilerin yönetme haklarının  amacına  aykırı  olarak  uzun  bir  süre  durduracağı  ve  demokratik  devletin işlerliğiyle bağdaşmayacağı gerekçeleriyle, genel anlamda kamu görevi yaptıkları kabul edilen başbakan ve bakanların Anayasa m. 76/3 ve 2839 sayılı Kanun m. 18 bağlamında kamu görevlileri kapsamında görülemeyeceğini belirtip, başvuruyu reddetmiştir. YSK, K.1983/488, 28.10.1983, (RG, 3.11.1983, S. 18210).  934Ankara Üni. Hukuk Fak. Dergisi, 70 (3) 2021: 925-956             6271 Sayılı Cumhurbaşkanı Seçimi…  eşitliği sağlamak için sınırlanabileceğini, Anayasa nın 76. maddesindeki açık kurala rağmen kabul etmiştir. Bunun yanında, Cumhurbaşkanı, başbakan ve bakanlar  gibi  dar  anlamda  kamu  görevlisi  olmayan  belediye  başkanları, belediye meclis üyeleri ve il genel meclis üyelerinin Cumhurbaşkanı adayı olabilmek  için  çekilmelerinin  hangi  gerekçelerle  Anayasa ya  uygun bulunduğu da gerekçede yer almamıştır. Anayasa Mahkemesi bu paragraftaki Anayasa ya aykırı  sonuca  ulaşırken  benzer  yükümlülüklerin  diğer  seçim kanunlarında da olmasına dayanmış adeta kanunları anayasallık denetiminde ölçü norm olarak kullanmıştır. D. 2839 Sayılı Milletvekili Seçimi Kanunu nun 18. Maddesi 6271 sayılı Kanun un 11. maddesinin kaynağını 2839 sayılı Milletvekili Seçimi Kanunu nun 18. maddesi olduğunu yukarıda açıklamıştık. 2839 sayılı Kanun 10 Haziran 1983 tarihinde kabul edilmiş ve 13 Haziran 1983 tarihli 18076  sayılı  Resmî  Gazete de  yayınlanmıştır.  Kanun un  orijinal  halinde Memurların  ve  Türk  Silahlı  Kuvvetleri  mensuplarının  adaylığı  kenar başlıklı 18. maddesi şöyledir: Hakimler  ve  savcılar,  yüksek  yargı  organları  mensupları, yüksek  öğretim  kurumlarındaki  öğretim  elemanları, Yükseköğretim Kurulu üyeleri, kamu kurumu ve kuruluşlarının memur statüsündeki görevlileri ile yaptıkları hizmet bakımından işçi niteliği taşımayan diğer kamu görevlileri ve subaylar ile astsubaylar, genel ve ara seçimlerin başlangıcından bir ay önce seçimin  yenilenmesine  karar  verilmesi  halinde  yenileme kararının ilanından başlayarak yedi gün içinde görevlerinden ayrılma  isteğinde  bulunmadıkça  adaylıklarını  koyamazlar  ve aday gösterilemezler. 18. madde Danışma Meclisinde 5 Mayıs 1983 günü görüşülmüştür.11 Danışma Meclisinde önerinin 16. maddesi olarak Memurların adaylığı kenar başlığıyla görüşülen madde iki ay önce görevden çekilme zorunluluğu getirmekteydi.  Maddeye  dair  görüşmeler  sırasında  Anayasa  Komisyonu Sözcüsü  Şener  maddeye  sadece  Anayasa  hükmünü  naklettiklerini  beyan etmiştir.  Madde  üzerinde  esasa  ilişkin  bir  tartışma  yapılmadan  kabul edilmiştir. Madde  Milli  Güvenlik  Konseyinde  10  Haziran  1983  günü görüşülmüştür.12 MGK Anayasa Komisyonu Başkanı Muzaffer Başkaynak Kanun un Danışma Meclisinden geldiği şekilde kabul edildiğini ancak bazı                                                  11  Danışma Meclisi Tutanak Dergisi Cilt 17 Yıl 2, 96. Birleşim, 1. Oturum tutanakları, s. 302.   12  Milli Güvenlik Konseyi Tutanak Dergisi Cilt 9, 149. Birleşim. 935İsmail YÜKSEL, Erdal ŞAHİN Ankara Üni. Hukuk Fak. Dergisi, 70 (3) 2021: 925-956  ufak düzenlemeler yapıldığını belirtmiştir.13 18. madde üzerinde geçici olarak kısa süreli askere alınan ihtiyat subaylarının milletvekili adayı olabilmesi yönünde bir tartışma yapılmışsa da madde Danışma Meclisinden geldiği şekilde kabul edilmiştir.14 18. maddenin kenar başlığı 27 Ekim 1995 tarihinde kabul edilen 4125 sayılı Kanun un 10. maddesi ile Kamu görevlileri, siyasi parti yöneticileri ve Türk Silahlı Kuvvetleri mensuplarının adaylığı şeklinde değiştirilmiş ve görevden  çekilmeden  aday  olamayacaklar  listesine  kenar  başlıkta  da belirtildiği gibi; Radyo Televizyon Üst Kurulu Üyeleri, belediye başkanları, siyasi partilerin il ve ilçe yönetim kurulu başkan ve üyeleri ile belediye meclisi üyeleri, il genel meclisi üyeleri eklenmiştir. 4125 sayılı Kanun a Anayasa Mahkemesinde muhalefet milletvekilleri tarafından 1995/54 Esas ve 1995/59 Karar sayılı iptal davası açılmış ancak açıkça  Anayasa nın  76.  maddesinin  3.  fıkrasında  sayılmış  olan  listeyi genişletmesine rağmen iptal davasında iptali istenen maddeler arasında bu husus gösterilmemiştir. 2839 sayılı Kanun un 29. maddesi ile 18. maddesi 8 Nisan 2010 tarihli ve 5980 sayılı Kanun ile bir kez daha değiştirilmiş, adaylıktan çekilmesi gerekenler  listesine;  kamu  kurumu  niteliğindeki  meslek  kuruluşları  ile sendikalar, kamu bankaları ile üst birliklerin ve bunların üst kuruluşlarının ve katıldıkları teşebbüs veya ortaklıkların yönetim ve denetim kurullarında görev alanlar eklenmiş ve  bugünkü halini almıştır.  Aday olmak için  görevden çekilmesi gerekenlere ilişkin liste bir kez daha genişletilmiş olmasına rağmen 5980 sayılı Kanun un 29. maddesine ilişkin bir iptal davası açılmamıştır.  Milletvekilliğine  görevden  çekilmeden  aday  olabileceklerin  listesi gitgide daralırken bu aykırılık iptal davasında ileri sürülmemiştir. Bu durum, iptal davası açma yetkisinin siyasi aktörlere bırakılmasının, Anayasa ya aykırı kanunlar siyasi aktörler lehine hüküm taşıyorsa birey haklarının korunması için  kullanılmayabileceğinin  göstergesidir.  Milletvekili  adayı  olmanın zorlaşması,  görevdeki  milletvekillerinin  lehinedir  ve  Anayasa ya  aykırı olmasına rağmen bu gelişmeye karşı iptal davası açılmamıştır. Aşağıdaki tablo yıllar içinde 2839 sayılı Kanun un 18. maddesinde yer alan listenin nasıl genişlediğini göstermektedir. 1983 tarihli orijinal metin Anayasa ya uygundur, hatta Anayasa tüm silahlı kuvvetler mensuplarının görevden çekilmesini gerektirirken, 1983 tarihli orijinal metin bu sınırlamayı                                                  13  Milli Güvenlik Konseyi Tutanak Dergisi Cilt 9, 149. Birleşim, s. 297. 14  Milli Güvenlik Konseyi Tutanak Dergisi Cilt 9, 149. Birleşim, s. 305. 936Ankara Üni. Hukuk Fak. Dergisi, 70 (3) 2021: 925-956             6271 Sayılı Cumhurbaşkanı Seçimi…  sadece subay ve astsubaylar için kabul ederek özgürlük alanını genişletmiştir. 1995 ve 2010 yıllarında TBMM tarafından yapılan değişiklikler sonucunda milletvekili seçilme hakkına getirilen sınırlamalar gitgide arttırılmıştır. 6271 sayılı Kanun un 11. maddesi sadece bu kişilerin kendiliğinden görevden ayrılmış sayılacağı hükmünü eklemiştir. Anayasa nın bir temel hak olan milletvekili seçilme hakkı için sınırlı sayıda görevi yürüten kişilere getirmiş olduğu bir sınırlamanın kanunlarla başka görevleri yürüten kişiler için de kabul edilmesi açıkça Anayasa ya aykırıdır.  Anayasa  bu  hakkı  tıpkı  19.  maddesinde  olduğu  gibi  bizzat düzenlemiştir. 1995 yılından bu yana Anayasa ya aykırı olan ancak, ilk seferinde Anayasa Mahkemesine taşınmayan, ikinci seferinde ise hatalı bir başvuru sonucunda verilen yanlış bir kararla iptalden kurtulan 18. madde, doğrudan 6271 sayılı Kanun a taşınmıştır. Orijinal liste:  Ek liste:   Ek yöntem: Ek liste:  Anayasa m.76/3  2839 s.k. m.18 -  4125 s.k.-  6271 s.k. m.11 5980 s.k.- (2010) (1983)  (1995)  – (2012) Hakimler ve Hakimler ve savcılar, yüksek savcılar, yüksek yargı organları  Radyo yargı organları mensupları,  Televizyon mensupları,   Üst Kurulu  yükseköğretim  Üyeleri, yükseköğretim  kamu kurumu kurumlarındaki   kurumlarındaki  niteliğindeki öğretim  belediye öğretim  meslek elemanları,  başkanları, elemanları,  kuruluşları ile      sendikalar, kamu Yükseköğretim  siyasi Yükseköğretim  bankaları ile üst  aday listesinin Kurulu üyeleri,  partilerin il Kurulu üyeleri,  birliklerin ve  kesinleştiği   ve ilçe   bunların üst  tarih itibarıyla kamu kurum ve  yönetim kamu kurumu ve  kuruluşlarının ve  görevlerinden kuruluşlarının  kurulu kuruluşlarının  katıldıkları  ayrılmış memur  başkan ve memur  teşebbüs veya  sayılır. statüsündeki  üyeleri ile  statüsündeki  ortaklıkların görevlileri ile   görevlileri ile  yönetim ve yaptıkları hizmet  belediye yaptıkları hizmet  denetim bakımından işçi  meclisi bakımından işçi  kurullarında niteliği  üyeleri,  niteliği  görev alanlar taşımayan diğer   taşımayan diğer kamu görevlileri  il genel kamu görevlileri   meclisi  ve Silahlı  üyeleri ve subaylar ile Kuvvetler astsubaylar, mensupları 937İsmail YÜKSEL, Erdal ŞAHİN Ankara Üni. Hukuk Fak. Dergisi, 70 (3) 2021: 925-956   6271  sayılı Kanun  2012  yılında Anayasamıza göre halk  tarafından seçilecek, siyasi partiler tarafından aday gösterilecek ve lakin tarafsız olması gereken  bir  Cumhurbaşkanının  seçimi  için  hazırlanmıştır.  Aynı  Kanun, parlamenter  sistemle  bağları  tamamen  kopartan  6771  sayılı  Anayasa Değişikliğine Dair Kanun un yürürlüğe girdiği ilk başkanlık seçimlerinde de uygulanmıştır. Kanun un yasama geçmişinden çıkardığımız kanun koyucunun amacı ile gai yorum yöntemiyle ulaştığımız amacı benzerdir. 11. ve 18. maddelerin amaçları, i) tarafsızlık: belirli görevleri yerine getiren kişilerin tarafsızlığını korumak ve ii) eşitlik: belirli görevleri yürüten kişilerin seçim yarışında görevleri  nedeniyle  avantaj  elde  etmelerini  engellemektir.  Eşitlik  amacı açısından  yaklaşıldığında  Cumhurbaşkanı  seçiminde  Kanun da  sayılan görevlerin eşitsizlik yaratacağını iddia etmek kanımızca mümkün değildir. Tarafsızlık açısından bakılırsa da siyasi parti üyesi olabilen ve siyasi partiler tarafından aday gösterilen bir Cumhurbaşkanı seçiminde en azından belediye başkanları, siyasi partilerin il ve ilçe yönetim kurulu başkan ve üyeleri ile belediye meclisi üyelerinin görevden çekilmek zorunda olmasını açıklamak imkansızdır. Kanun un, cumhurbaşkanı, cumhurbaşkanı yardımcıları, bakanlar, siyasi parti merkez teşkilatında görev alan kişilerin, siyasi parti TBMM grubu üyelerinin görevden ayrılmasını gerektirmeyen ancak siyasi partilerin taşra teşkilatına,  belediye  başkanlarına  ve  belediye  meclis  üyelerine  görevden çekilme  şartı  getiren  11.  maddesi  İngiliz  hukukunda  Wednesbury mantıksızlığı olarak anılan duruma net bir örnek teşkil etmektedir. 1984 yılında Lord Diplock Wednesbury mantıksızlığını mantık veya yerleşmiş ahlak kurallarına başkaldırısı o kadar ağırdır ki, akl-ı selim hiçbir insan konu üzerinde kafa yorduğunda böyle bir sonuca ulaşmaz olarak açıklamıştır.15   III. MİLLETVEKİLİ SEÇİLME YETERLİLİĞİ VE GÖREVDEN ÇEKİLME ŞARTI Cumhurbaşkanı seçilme hakkı, Anayasa m. 67 de düzenlenen seçme ve seçilme hakkının özel bir görünümü olarak m. 101 de düzenlenmiştir. Seçilme hakkının genel maddesi olan m. 67 ye göre sadece 18 yaşını doldurmuş olan vatandaşlar seçilme hakkına sahiptir. Ancak 101. maddenin ilk fıkrasıyla Cumhurbaşkanı seçilme hakkına ek sınırlamalar getirilmiş, sadece kırk yaşını doldurmuş, yüksek öğrenim yapmış ve milletvekili seçilme yeterliliğine sahip                                                  15  Council of Civil Service Unions v. Ministers for the Civil Service. 938Ankara Üni. Hukuk Fak. Dergisi, 70 (3) 2021: 925-956             6271 Sayılı Cumhurbaşkanı Seçimi…  Türk vatandaşlarının Cumhurbaşkanı olabileceği hüküm altına alınmıştır. Anayasa ile garanti altına alınmış bir hak olması sebebiyle Cumhurbaşkanı seçilme  hakkına  getirilecek  tüm  sınırlandırmaların  Anayasa nın  13. maddesinde belirtilen sisteme uygun olması zorunludur. Anayasa nın 101. maddesi Cumhurbaşkanı seçilme hakkının sınırlarının bir kısmını doğrudan düzenlerken  bir  kısmı  için  milletvekili  seçilme  yeterliliğine  atıfta bulunmuştur. Milletvekili  seçilme  yeterliliği,  Anayasa nın  76.  maddesinde düzenlenmiştir. Her ne kadar maddenin kenar başlığı Milletvekili Seçilme Yeterliliği olsa da maddenin yalnızca ilk iki fıkrası milletvekili seçilme yeterliliğinin şartlarını hüküm altına almıştır. Buna göre milletvekili seçilme yeterliliğinin olumlu  koşulları  onsekiz yaşını  doldurmak,  Türk  vatandaşı olmak ve en az ilkokul mezunu olmak; olumsuz koşulları ise kısıtlı olmamak, askerlikle ilişiği bulunmamak, kamu hizmetinden yasaklı olmamak, taksirli suçlar hariç toplam bir yıl veya daha fazla hapis ile ağır hapis cezasından ya da fıkrada sayılan suçlardan hüküm giymemek olarak belirlenmiştir.   Anayasa nın  76.  maddesinin  üçüncü  fıkrası  ise  milletvekili  seçilme yeterliliğine  sahip  olmakla  beraber  görevlerinden  çekilmedikçe  aday olamayacakları sınırlı sayıda sayma yöntemi ile belirlemektedir. Son fıkrada sınırlı  şekilde  sayılan  kişiler  ilk  iki  sırada  sayılan  milletvekili  seçilme yeterliliğine sahiptir, aday olmalarının önündeki yegâne engel yürüttükleri kamu görevidir. Maddenin üçüncü fıkrası milletvekili seçilme hakkına sınırlı sayıda sayma yöntemiyle anayasal sınırlar getirmiştir.  Milletvekili seçilme yeterliliği ile görevden çekilme şartı birbirinden farklı iki husustur. Milletvekili seçilmek için görevden çekilmesi gereken kişiler zaten milletvekili seçilme yeterliliğine sahip kişilerdir.16 İlk iki fıkrada sayılan  durumlar  bir  kişinin  özellikleri  iken  üçüncü  fıkra  kişilerin niteliklerine, yeterli olup olmadıklarına değil, anlık olarak bir kamu görevini sürdürüp  sürdürmediklerine  ilişkindir.  Bu  görevlerde  bulunan  kişiler milletvekili  seçilme  hakkına  sahip  olmalarına  rağmen  görevlerinden çekilmedikçe  aday  olamamaktadırlar.  Adaylık  için  sürdürülen  kamu görevinden ayrılma şartı, 2839 sayılı Kanun da düzenlendiği yer bakımından da seçilme yeterliliğinin düzenlendiği 10 ve 11. maddelerden ayrılmaktadır. Milletvekili seçilme yeterliliği 2839 sayılı Kanun da, Genel Hükümler başlıklı                                                  16  Araslı benzer olarak, 1961 Anayasası dönemindeki incelemesinde aday olmak için görevden çekilmesi gerekenleri Seçilme Yeterliğine Sahibolduklan Halde Bu haktan Yararlanmaları Sınırlandırılanlar olarak tanımlamıştır. (Oya ARASLI, Adaylık Kavramı ve Türkiye de Milletvekili Adaylığı, AÜHF Yayınları, Ankara, 1972, s. 102.) 939İsmail YÜKSEL, Erdal ŞAHİN Ankara Üni. Hukuk Fak. Dergisi, 70 (3) 2021: 925-956  Birinci Bölümün seçilme yeterliliği başlıklı 10. maddesi ve milletvekili seçilemeyecek olanlar başlıklı 11. maddesinde düzenlenmişken adaylık için görevden çekilmesi gerekenler başlığını taşıyan ve aday olabilmek  için görevden ayrılması gereken kişileri düzenleyen 18. madde, Seçim Öncesi İşleri başlıklı ikinci bölümde yer almaktadır. Kanun ve Anayasa ikisi de Milli Güvenlik Konseyi tarafından kabul edildiği ve aynı iradenin ürünü olduğuna göre  Kanun un  sistematiği  anayasa  koyucunun  iradesi  hakkında  da  fikir vermektedir. Anayasa nın Cumhurbaşkanı seçilme hakkını düzenleyen 101. maddesi 76.  maddeye değil  milletvekili  seçilme  yeterliliğine  atıf  yaptığı  için  76. maddenin ilk iki fıkrası Cumhurbaşkanı adayları için de geçerli bir sınırlama haline  gelmekteyken,  son  fıkrası  milletvekili  seçilme  yeterliliğini düzenlemediği için Cumhurbaşkanı adaylığı için uygulanabilir değildir. Her ne kadar maddenin kenar başlığına dayanılarak 76. maddenin tamamının milletvekili seçilme yeterliliğini düzenlediği iddia edilebilirse de maddenin lafzı ve anayasa koyucunun iradesi karşısında Anayasa metnine dahil olmayan kenar başlığa dayanılması kanımızca mümkün değildir.  101.  madde  ile  atıfta  bulunulan  milletvekili  seçilme  yeterliliğinin içerisine  76.  maddenin  üçüncü  fıkrasında  sayılan  haller  girmediği  için Cumhurbaşkanı seçilme hakkını sınırlayan 6271 sayılı Kanun un 11. maddesi, Anayasa da öngörülmüş açık bir sınırlamaya ya da özel sınırlama nedenine dayanmamaktadır.  IV.  76. MADDEYE AYKIRILIK SORUNU A. Kanunla Sınırlamanın Kabul Edilmemiş Olması Cumhurbaşkanlığı  seçilme  hakkına  ilişkin  milletvekili  seçilme yeterliliğine  yapılan  atfın  76.  maddenin  üçüncü  fıkrasını  da  kapsadığı biçiminde geniş yorum yapılsa dahi, 2839 sayılı Kanun m. 18 in tekrarı olan 6271 sayılı kanunun 11. maddesi Anayasa m. 76/3 te sayılan listeyi kamu görevlilerini  aşacak  şekilde  genişletmektedir.  Seçme  ve  seçilme  hakkına yönelik genel hükümleri içeren Anayasa m. 67 nin aksine milletvekili seçilme hakkına dair özel hüküm olan m. 76 kanunla düzenleme yapılmasına izin vermemektedir.  Milletvekili  adaylığı  ve  m.  101 de  atfın  m.  76/3 ü  kapsadığı  kabul edilmesi  koşuluyla  Cumhurbaşkanı  adaylığı  için  görevden  çekilme  şartı getirilen görevlere Anayasa m. 76/3 te ve 2839 sayılı Kanun un ilk halinde yer alanlar dışında yapılan tüm eklemeler Anayasa ya aykırıdır. Anayasa m. 940Ankara Üni. Hukuk Fak. Dergisi, 70 (3) 2021: 925-956             6271 Sayılı Cumhurbaşkanı Seçimi…  76/3, doğrudan Anayasa dan doğan bir seçilme hakkı sınırlaması olarak tüm kamu görevlilerinin aday olabilmek için görevden çekilmeleri gerektiğini hüküm altına almıştır. Kanımızca milletvekili seçilme hakkına doğrudan ve sınırlı sayıda sayma yöntemiyle sınır çizmiş olan Anayasa m. 76/3 karşısında bu  sınırların  kanunla  genişletilebileceğini  kabul  etmek  imkansızdır. Görüldüğü  üzere  Anayasa  koyucu  yasama  organına  saydığı  listeye  ek yapmak, kamu görevlisi olmayan kişiler için çekilme şartı getirme yetkisi tanımamıştır. Ne özel sebepler ne de kanunla düzenlenebileceği yönünde hüküm barındırmayan madde metni karşısında, Anayasa m. 13 e dayanarak kanunla sınırlama yapılabileceği kabul edilemez. 2001 yılında 4709 sayılı kanunla yapılan değişikliğin ardından Anayasa m. 13 temel haklar için genel sınırlama  sebep  ve  yöntemlerini  değil,  genel  koruma  sistemini düzenlemektedir.  Bu  nedenle  kanunla  düzenlemeye  kapalı  maddelerde Anayasa m. 13 ün kanunla sınırlanabilir hükmüne dayanılarak sınırlandırma yapılamaz. B. Özel Sınırlama Nedenlerinin Yokluğu Sorunu Kanunla  sınırlama  yapılabileceği  kabul  edilse  dahi,  temel  hak  ve özgürlüklerin kanunla sınırlanmasının bir gereği olan özel sınırlama nedenleri seçilme hakkı açısından Anayasa da öngörülmemiştir.  Anayasa da  özel  sınırlama  nedeni  bulunmayan  temel  hak  ve özgürlüklerin ya hakkın içkin sınırlarına ya da Anayasa nın eşit değerde olan başka bir hükmünün uygulanmasından doğan sınırlamaları olabilir. Bir temel hakkın sınırlılığı yalnız kendi norm alanından ileri gelmez. Bir temel hakkın başka bir temel hakla ya da Anayasa normuyla çatışması dolayısıyla da belli sınırlar ortaya çıkabilir.17 Pratik uyuşum ilkesine göre, bir temel hakkın Anayasa daki başka bir hakla ya da değerle çatışması halinde bulunacak çözümle  ortak  noktada  buluşulmalı,  ikisinin  de  uygulama  alanı  özlerini etkileyecek biçimde daraltılmamalıdır.18                                                  17  Fazıl SAĞLAM, Temel Hakların Sınırlanması ve Özü, AÜSBF Yayınları, Ankara, 1982, s. 136. 18  Bertil EMRAH ODER, Anayasa Yargısında Temel Hak ve Özgürlüklerin Yorumu: Düzenleme  Biçimleri,  Kanıtlama  ve  Somutlaştırma  Sorunları  -  2001  Anayasa Değişiklikleri  Sonrasına  İlişkin  Gözlemler,  Kamu  Hukuku  Platformu  Anayasa Hukukunda Yorum ve Norm Somutlaşması, Türkiye Barolar Birliği Yayınları, 2013, Ankara, s. 128; Tijen DÜNDAR SEZER, 1982 Anayasasına Göre Özel Sınırlama Sebebi Bulunmayan Temel Hak ve Özgürlüklerin Sınırlandırılması Sorunu ve Anayasa Mahkemesi Kararları, Anayasa Hukuku Dergisi, C. 3, S. 5, 2014, s. 384. 941İsmail YÜKSEL, Erdal ŞAHİN Ankara Üni. Hukuk Fak. Dergisi, 70 (3) 2021: 925-956  Anayasa Mahkemesine göre temel hak ve özgürlüklerin ancak ilgili maddede belirtilen özel sınırlama sebebine dayalı olarak sınırlandırılabileceği kuralı, özel sınırlama sebebi öngörülmeyen hakların mutlak olduğu anlamına gelmez; temel hak ve özgürlüklerin doğalarından kaynaklanan sınırları ve Anayasa nın  başka  maddelerinde  yer  alan  kuralların  uygulanmasından kaynaklanan  sınırları  bulunmaktadır.19  Mahkeme  pratik  uyuşum  ilkesini ismen  kullanmadan,  kimi  zaman  zorunlu  olarak  birlikte  uygulanan  iki Anayasa  kuralından  biri  diğerinin  sınırını  oluşturabilir20  çıkarımıyla uygulamaktadır. Fakat bu sınırlamaların da öze dokunmama, demokratik toplum düzeninin gereklerine uygun olma, orantılı olma gibi şartları sağlaması gerekir.  Anayasa Mahkemesi, Anayasa m. 67 de seçilme hakkına ilişkin bir özel sınırlama sebebi olmadığını kabul etmekle birlikte, bu hakkın mutlak ve sınırsız bir hak olduğunun düşünülemeyeceğini ve dördüncü fıkrada yer alan kanunla düzenlenir ibaresinin kanun koyucuya bir takdir alanı tanıdığını, kanun  koyucuyu  bağlayan  meşru  amaçlar  listesinin  bulunmadığını  ifade etmiştir:21  Anılan fıkrada vatandaşların, seçme ve seçilme hakkına sahip oldukları  hükme  bağlanırken  kanunda  gösterilen  şartlara uygun olarak denmek suretiyle bu hakların kullanılmasının kimi koşullara ve düzenlemelere bağlı kılınabileceği belirtilmiştir. Ancak konuya ilişkin yapılacak düzenlemelerde, Anayasa nın temel hak ve özgürlüklerin sınırlandırılması rejimini belirleyen 13. maddesine uyulması gerektiği tabiidir.22                                                  19  AYM, E.2012/100, K.2013/84, 04.07.2013, (RG, 02.08.2013, S. 28726). 20  AYM, E.2009/67, K.2009/119, 01.10.2009, (RG, 06.11.2010, S. 27751).  21  AYM, B.No: 2015/19496, 17.01.2019, par. 43, (RG, 15.02.2019, S. 30687). Anayasa'nın 67.  maddesinde  seçilme  hakkının  sınırlandırılmasına  ilişkin  bir  düzenleme  yer almamaktadır.  Bununla  birlikte  seçilme  hakkının  mutlak  ve  sınırsız  bir  hak  olduğu düşünülemez. Nitekim anılan maddenin dördüncü fıkrasında yer verilen  Bu hakların kullanılması kanunla düzenlenir.  ifadesi ile kanun koyucuya bir takdir alanı tanınmıştır. Seçilme hakkına ilişkin olarak kanun koyucuya tanınan bu takdir yetkisinin özünde bir sınırlama yetkisi de içerdiği anlaşılmaktadır. Öte yandan Anayasa'da diğer bazı haklardan farklı olarak seçilme hakkının sınırlanması hususunda kanun koyucuyu bağlayan belli bir meşru amaçlar listesi bulunmamaktadır. Dolayısıyla kanun koyucunun seçilme hakkının sınırlanması hususundaki takdir aralığının geniş olduğu ifade edilebilir. Ancak kanun koyucunun bu takdir yetkisinin nihai olarak Anayasa Mahkemesinin denetimine tabi olduğu açıktır. 22  AYM, E.2017/162, K.2018/100, 17.10.2018, par. 128, (RG, 03.01.2019, S. 30646). 942Ankara Üni. Hukuk Fak. Dergisi, 70 (3) 2021: 925-956             6271 Sayılı Cumhurbaşkanı Seçimi…  Anayasa da koruma altına alınan bir siyasi hak olan Cumhurbaşkanı seçilme hakkına kanunla sınırlama getirilebileceği kabul edilse dahi getirilen sınırlamaların özel sınırlama nedenlerine ya da pratik uyuşum ilkesi gereğince Anayasa nın  başka  bir  hükmüne  dayanması  gerekmektedir.  Anayasa  m. 76/3 te yer almayıp 2839 sayılı Kanun m. 18 e eklenen ve aynı şekilde 6271 sayılı Kanun m. 11 e geçirilen ve seçilme hakkını sınırlandıran hükümlerin bir özel sınırlama nedenine dayanmamaları nedeniyle, Anayasa nın koruduğu hangi değerin uygulanmasını sağladığı araştırılmalıdır.  1.  Adayların Eşit Şartlarda Yarışması İlk olarak, Anayasa m. 76/III te yer almayıp 2839 sayılı Kanun m. 18 e eklenen sınırlamaların, Anayasa nın seçimlerin eşitlik ilkesine uygun olarak yapılacağını hüküm altına alan 67. maddesi hükmünün uygulaması olduğu, eşitlik ilkesi gereği kamu gücü kullanan ve fakat kamu görevlisi sayılmayan diğer görevlilerin de kapsama alınarak adayların eşit şartlarda yarışmasının sağlandığı ileri sürülebilir. Öğretide Anayasa m. 76/3 ün amacına yönelik baskın görüş de adaylık için belirli görevlerden çekilme şartıyla kamu gücü kullanan  kamu  görevlisi  aday  lehine  eşitliğin  bozulmaması  amaçlandığı görüşüdür.23  YSK, Anayasa m. 76/3 ün asıl amacının, seçimlerin adaylar arasında eşit şartlarda yapılmasının sağlanması olduğuna göre, kapsamda olup olmadığı açık olmayan görevlerle ilgili bu ölçüt esas alınarak yorum yapılması gerektiği sonucuna  varmıştır.  Kurul  kararlarında,  adayların  kamu  olanaklarını kullanarak  seçmeni  etkileme  potansiyellerinin  olup  olmadığını değerlendirmiştir.24  AİHM  kararlarında  da  belli  kamu  görevindekilerin  aday  olamaması koşulunun, kamu görevi yürüten adayın kamu gücünü kullanarak adaylar arası eşitliğin  bozulmasına  sebep  olamaması  ve  seçmenlerin  bu  kamu görevlilerinden gelebilecek baskılardan korunması olmak üzere iki amaca hizmet ettiği kabul edilmektedir.25                                                   23  ARASLI,  s.  49;  Cemil  KAYA,  Kamu  Görevlilerinin  Seçimlere  Katılmak  Üzere Görevden Çekilmesi ve Göreve Dönmesi, Gazi Üniversitesi Hukuk Fakültesi Dergisi, C. 8, S. 1-2, 2004, s. 274; ABDULHAKİMOĞULLARI / ERDİNÇ, s. 228. 24  Levent  GÖNENÇ,  Türkiye de  Seçim  Uyuşmazlıkları  ve  Çözüm  Yolları,  Adalet Yayınevi, Ankara, 2008, s. 234. YSK bu konuyla ilgili, Tarım Kredi Kooperatifleri Merkez Birliği Genel Müdürünün adaylık için görevden ayrılması gerektiğine karar vermiştir. YSK, K.1983/462, 17.10.1983, (RG, 23.10.1983, S. 18200). 25  Gitonas ve Diğerleri / Yunanistan, B.No: 18747/91; 19376/92; 19379/92, 01.07.1997, par. 40, (HUDOC Veritabanı). 943İsmail YÜKSEL, Erdal ŞAHİN Ankara Üni. Hukuk Fak. Dergisi, 70 (3) 2021: 925-956  Bununla birlikte Anayasa nın seçimlerin eşit şartlarda yapılması ilkesine dayanarak seçilme hakkının sınırlanabileceği pratik uyuşum ilkesi gereğince kabul edilebilirse de bu sınırlamanın yine Anayasa m. 13 gereği ölçülülük ilkesine uygun olarak yapılması gerekmektedir. Ölçülülük ilkesi, elverişlilik, gereklilik ve orantılılık olmak üzere üç alt ilkeden oluşmaktadır. Buna göre, amaçlanan sonuca ulaşmak için daha hafif bir önlem yeterli gelecekse, ağır önlemin alınması ölçülülük ilkesine aykırıdır.26 Örneğin, Anayasa m. 76/3 e göre  kamu  görevlilerinden  olmayıp  yine  de  kamu  gücü  kullandığı gerekçesiyle görevini sürdürmesi seçimlerin eşit şartlarda yapılmasına engel olacağı düşünülen adayların aylıksız izinli sayılarak görevlerini sürdürmeleri ve  seçimlere  müdahaleleri  engellenebilecekken  görevden  çekilme  şartı getirilmesi ya da görevden çekilmiş sayılması ölçülülük ilkesine aykırıdır.  Dahası, yürütme organı içinde kamu gücünün asıl kullanıcısı olan ve özellikle  2017  Anayasa  değişiklikleriyle  birlikte  gücü  artan Cumhurbaşkanının ve Cumhurbaşkanınca yasama organının onayına gerek olmaksızın serbestçe belirlenen Cumhurbaşkanı Yardımcıları ile bakanların seçim  döneminde  görevlerini  sürdürebilmeleri,  seçimin  eşitliğini  bozma olanakları oldukça sınırlı olan diğer görevlilerin kamu gücü kullandıkları gerekçesiyle  görevlerinden  çekilmelerini  elverişsiz  bir  sınırlama  haline getirmektedir.  Bu  araç  açısından  elverişliliği  engelleyen  eksik Cumhurbaşkanı,  Cumhurbaşkanı  yardımcıları  ve  bakanlar  için  görevden çekilme  şartı  getirilmemiş  olmasıdır.  Bununla  beraber  ölçülülük  ilkesi açısından  değerlendirmeye  tabi  tutulacak  olan  temel  hak  ve  hürriyetlere getirilen sınırlamalardır, bu nedenle var olmayan bir sınırlamanın elverişli olup olmadığı tartışılamaz. Listeye eklenen belediye başkanları, belediye meclisi üyeleri, il genel meclisi üyelerinin de Cumhurbaşkanından ve seçimle gelmeseler de geçici olarak kamu hizmetine bağlanan bakanlardan farkları yoktur. Bunlar da dar anlamda kamu görevlisi kapsamında değildir. 5 yıl süre ile seçilmiş ve görevini sürdüren Cumhurbaşkanının tekrar aday olduğunda görevini sürdürdüğü bir seçim sisteminin, yine 5 yıl süreyle seçilip kamu hizmetinin yürütümüne geçici olarak katılan ve siyasal katılım haklarını kullanan belediye başkanlarının, belediye meclis üyelerinin ve il genel meclis üyelerinin milletvekili adaylığı için görevden çekilmeleri, Cumhurbaşkanı adayı olduklarında ise görevlerinden çekilmiş sayılmalarının eşitlik ilkesinin korunması  açısından  elverişli  bir  tedbir  olmadığı  açıktır.  Ülke  seçim çevresinde yapılan bir seçimde belediye başkanlarının da belediye meclis üyelerinin de seçimin eşitliğini bozma ihtimalleri zayıftır. Yine herhangi bir                                                  26  AYM, E.2020/21, K.2020/53, 01.10.2020, par. 31, (RG, 17.11.2020, S. 31307).  944Ankara Üni. Hukuk Fak. Dergisi, 70 (3) 2021: 925-956             6271 Sayılı Cumhurbaşkanı Seçimi…  şekilde  kamu  gücü  kullanma  yetkisi  olmayan  siyasi  parti  il  ve  ilçe başkanlarının  görevlerinin  milletvekili  ya  da  Cumhurbaşkanı  adaylığıyla bağdaşmamasının, adaylar arasında kamu gücü kullananların engellenmesi ve eşit şartların sağlanmasıyla ilgisi yoktur ve Anayasa ya aykırıdır.  2.  Kamu Hizmetinin Sürekliliği İlkesi Anayasa Mahkemesi, yakın dönem bir kararında milletvekili seçiminde aday  olmak  için  çekilen  bir  kişinin  göreve  geri  dönmesine  ilişkin incelemesinde  ilgili  düzenlemeyi  kamu  hizmetinin  sürekliliği  ilkesine dayandırmıştır:  Seçilme hakkına yönelik olan başvuru konusu müdahale kamu hizmetlerinin  sürekliliğini  sağlama  amacına  ulaşılması maksadıyla yapılmıştır. Anayasa Mahkemesi kamu hizmetlerinin sürekliliğinin  sağlanması  için  ne  tür  tedbirlerin  alınması gerektiği konusunda ilgili kamu makamlarının kendisinden daha iyi bir konumda ve bu nedenle de geniş takdir payına sahip oldukları  görüşündedir.  Ne  var  ki  bu  takdir  yetkisi  sınırsız değildir.  Tercih  edilen  aracın  müdahaleyi  ulaşılmak  istenen amaca  nazaran  bariz  bir  biçimde  ağırlaştırması  durumunda Anayasa  Mahkemesinin  müdahalenin  zorunlu  bir  toplumsal ihtiyacı karşılamadığı sonucuna ulaşması mümkündür.27 Bu kapsamda başvurucunun üstlenmiş olduğu kamu hizmetini kesintisiz  olarak  görme  ödevi  vardır.  Bu  ödev  ise  kamu hizmetlerinin sürekliliği ilkesinin doğal bir sonucudur. Bir kamu görevlisi kanunun öngördüğü hâller ve mücbir sebep dışında işini  bırakamaz.  Diğer  bir  ifadeyle  kamu  görevlisinin  işinin başında bulunma ödevi vardır. Dolayısıyla kamu görevlisinin kanunların  izin  verdiği  ve  öngördüğü  koşullar  dışında  işi bırakması, bu ödeve aykırılık teşkil eder.28 Kamu hizmetinin sürekliliği ilkesi, çeşitli görevlerde yer alan kişilerin aday olmaları için çekilmelerinin/çekilmiş sayılmalarının anayasal dayanağı sayılacaksa, bu sınırlama da ölçülülük ilkesine aykırıdır. Kamu hizmetinin sürekliliği ilkesi, kamu hizmetini yürüten her bireyin kesintisiz olarak görevini sürdürmesini gerektirmez. Hizmeti yürüten idare,                                                  27  AYM, B.No: 2015/19496, 17.01.2019, par. 56, (RG, 15.02.2019, S. 30687). 28  AYM, B.No: 2015/19496, 17.01.2019, par. 61, (RG, 15.02.2019, S. 30687). 945İsmail YÜKSEL, Erdal ŞAHİN Ankara Üni. Hukuk Fak. Dergisi, 70 (3) 2021: 925-956  gerekli iş bölümünü sağlayarak hizmetin gerektirdiği sürekliliği sağlamakla yükümlüdür. Bir kadroya ya da pozisyona bağlı olarak görevini sürdüren kamu görevlisinin ya da kamu hizmetini sürdüren kişilerin geçici olarak görevlerini  sürdüremeyeceği  durumlarda  kanunlarda  yer  alan  düzeltici mekanizmalar devreye girer ve vekalet gibi araçlarla hizmetin sürdürülmesi sağlanır. Bu bağlamda, örneğin belediye başkanının geçici olarak görevini sürdürememesi durumunda 3.7.2005 tarihli ve 5393 sayılı Belediye Kanunu m. 45 te başkan vekilinin görevi devralması öngörülmüştür. Adaylıkla çeşitli görevlerin bağdaşmamasının gerekçesi kamu hizmetinin sürekliliği ilkesiyse, kamu hizmeti gören, kamu görevlisi olmadıkları için m. 76/3 kapsamında olmayan görevlilerin aylıksız izin ve vekalet gibi araçlarla kamu hizmetinin sürekliliği sağlanabilecekken kişilerin siyasi bir hakkı olan seçilme haklarını kullanmalarını engelleyebilecek tedbirler zorunlu/gerekli değildir. Bu nedenle temel  hakka  daha  az  müdahale  eden  sınırlama  mevcutken  görevden çekilme/çekilmiş sayılma şartının getirilmesi Anayasa ya aykırıdır.  3.  Kamu Görevlilerinin Tarafsızlığı  Adaylıkla bağdaşmayan görev şartının dayanağı, adayların kamu gücü kullanmalarının önlenmesi ya da kamu hizmetinin sürekliliğinin sağlanması değil, kamu hizmetinin eşitlik ilkesinin bir gereği olan kamu görevlilerinin tarafsızlığının  sağlanması  olarak  kabul  edilmelidir.  Anayasa  koyucunun amacı,  m. 76/3 te sayılan kişilerin adaylıkları halinde yürüttükleri kamu hizmetinin gerektirdiği tarafsızlığı korumaktan ibarettir. Gerçekten, Anayasa m. 68/5 ile kamu görevlilerinin siyasi partilere üye olmaları yasaklanmış ve yasal düzenlemelerle tarafsızlıkları sağlanmaya çalışılmış, siyasi faaliyetler disiplin suçu kapsamına alınmıştır.29 Bu düzenlemelerle kamu hizmetinin eşitliği ilkesi güvence altına alınmaya çalışılmıştır. M. 76/3 ün de m. 68/5 in özel bir görünümü olarak ve üstlendikleri kamu hizmetlerini tarafsız olarak sunma  yükümlülüğü  altına  giren  kamu  görevlilerinin  aday  olduklarında bağımsız da olsalar siyasi olarak bir tercih açıklamaları zorunlu olduğundan Cumhurbaşkanı adaylığı için görevden çekilmenin/çekilmiş sayılmanın kamu hizmetinin tarafsızlığı ilkesinin gereği olarak kabul edilmesi gerekir. Anayasa Mahkemesi de bir kararında, milletvekili adayı olabilmek için görevinden çekilen hâkimin göreve geri dönememesi üzerine yaptığı bireysel başvuru kararında hakimlerin tarafsızlığının sağlanması amacıyla yapılan bu müdahalenin seçilme hakkını ihlal etmediğine karar vermiştir.30                                                  29  GÜNDAY, s. 604-605; KAYA, s. 274. 30  AYM, 1. B, B.No: 2015/7352, 26.9.2019, (RG, 23.10.2019, S. 30927). 946Ankara Üni. Hukuk Fak. Dergisi, 70 (3) 2021: 925-956             6271 Sayılı Cumhurbaşkanı Seçimi…  M. 76/3 te belirlenen adaylıkla görevin bağdaşmaması kamu hizmetinin tarafsızlığı ilkesinin bir gereği kabul edildiğinde de görevleri gereği tarafsız olmaları  gerekmeyen  kişilerin  görevden  çekilmelerinin  gerekmesi Anayasa ya aykırı olacaktır. Anayasa, siyasi partilere üye olma yasağını ve tarafsızlık zorunluluğunu kamu görevlileri için öngördüğüne göre ilke olarak siyasi parti bağı olan belediye başkanlarının, belediye meclis üyelerinin ve il genel meclisi  üyelerinin milletvekili  ya da  cumhurbaşkanı  adaylıklarının görevleriyle bağdaşmaması Anayasa ya aykırıdır. Bunun yanında yine kamu görevlisi sayılmayan ve Anayasa da yer almamasına karşın 2839 sayılı Kanun m. 18 e sonradan eklenen ve 6271 sayılı Kanun m. 11 e doğrudan geçirilen, siyasi parti üyesi olmalarına izin verilen yani tarafsız kalmaları Anayasa tarafından zorunlu kılınmayan tüm görevlilerin görevden çekilme/çekilmiş sayılma şartları Anayasa ya aykırı hale gelmektedir.   V. GÖREVE GERİ DÖNME SORUNU 6271  sayılı  Kanun  m.  11/2 de,  milletvekili  ve  mahalli  idareler seçimlerindeki (298 sayılı Kanun - Ek madde 7) kural tekrarlanmış ve adaylığı nedeniyle  görevinden  ayrılan  kamu  görevlilerinin  göreve  dönmesi düzenlenmiştir. Buna göre,  Yüksek mahkeme üyeleri, hâkimler, savcılar ve bu meslekten sayılanlar  ile  subay  ve  astsubaylar  hariç  olmak  üzere, Cumhurbaşkanı  adayı  gösterilen  Devlet  memurları  ve  diğer kamu görevlileri, adaylığı veya seçimi kaybetmeleri hâlinde, Yüksek Seçim Kurulunca Cumhurbaşkanının seçildiğinin ilân edilmesini takip eden bir ay içinde müracaat etmeleri kaydıyla eski görevlerine veya kazanılmış hak aylık derecelerindeki başka bir göreve dönebilirler.  AYM, milletvekili adayı olmak için istifa ettikten sonra göreve geri alınmamayı,  seçilme  hakkına  yönelik  bir  müdahale  olarak değerlendirmektedir.32 Bu nedenle, 6271 sayılı Kanun m. 11/2 ye göre göreve dönme de seçilme hakkı bağlamında değerlendirilmelidir. Bu maddeye göre adayın geri dönmesiyle ilgili idarenin takdir yetkisi yoktur, bağlı yetki söz konusudur.33                                                  31  Ne  6271  sayılı  kanunun,  ne  de  5375  sayılı  kanunun  gerekçelerinde  veya  TBMM görüşmelerinde bu meslekten sayılanlar ibaresinin ne anlama geldiği açıklanmamıştır kanımızca bu duruma örnek olarak 6216 sayılı kanunun 24. Maddesi gereğince görevlerini hakimlik teminatına uygun şekilde yerine getirecekleri belirtilen Anayasa Mahkemesi raportörleri gösterilebilir. 32  AYM, B.No: 2015/19496, 17.01.2019, par. 39, (RG, 15.02.2019, S. 30687). 33  ABDULHAKİMOĞULLARI / ERDİNÇ, s. 242. 947İsmail YÜKSEL, Erdal ŞAHİN Ankara Üni. Hukuk Fak. Dergisi, 70 (3) 2021: 925-956  Adaylığın kesinleşmesiyle birlikte görevden ayrılmış sayılan görevlilerin seçimi kaybetmesiyle görevlerine dönecekleri kuralının bir istisnası vardır. Dar anlamda kamu görevlisi kapsamında olan yüksek mahkeme üyelerinin, hâkim ve savcıların, subay ve astsubayların seçilememeleri halinde göreve dönme şansları yoktur. Bunun nedeni, tarafsızlıkları mutlak olması gereken bu  kişilerin  bir  kere  siyasi  görüşlerini  açıklamakla  artık  objektif  olarak tarafsızlık görünümü veremeyecekleri düşüncesidir.34 6271 sayılı Kanun un 11. maddesinin ikinci fıkrası biri göreve dönemeyecek, diğeri ise göreve dönebilecek iki kamu görevlisi grubu tanımlamaktadır. Birinci fıkrada sayılan ve dar anlamda kamu görevlisi olarak nitelenemeyecek kişiler hakkında ise açık bir hüküm bulunmamaktadır. Kanımızca kanun boşluğuna dayanılarak bir temel hakkın sınırlandırılması mümkün olmadığı için bu kişilerin de görevlerine  dönmeleri  mümkündür.  Bu  nedenle  2012  tarihli  6271  sayılı Kanun dan önce yürürlüğe girmiş kanunlarda aksi yönde düzenleme olsa dahi zımnen ilga edilmiş sayılmalı ve Cumhurbaşkanı adayı olup seçilemeyen kişilerin ayrıldıkları göreve dönmeleri sağlanmalıdır. Seçimle belli bir süre için işbaşına gelinen görevlerde olup adaylık için çekilmiş olan kişilerin bu görevlerine geri dönmeleri Danıştay tarafından kabul  edilmemektedir.35  Danıştay,  milletvekilliği  için  görevinden  çekilen belediye başkanının göreve dönme talebi üzerine açtığı davada, belediye başkanının göreve dönebilmesi için yapılacak seçimi kazanması gerektiğini belirtmiştir.36 Ayrıca, dekan olan davacının milletvekili adayı olup seçimi kazanamayınca dekanlık görevine geri dönme talebinin kabul edilmemesi üzerine açılan davada Danıştay, seçimle belli bir süreliğine gelinen görevlerin genellikle ikinci bir görev olup, uyuşmazlıktaki gibi kişinin asıl görevine – somut  olayda  öğretim  üyeliğine-  atanmasının  yeterli  olduğu  sonucuna varmıştır.37  Kanımızca  Danıştayın  bahsi  geçen  kararları  yukarıda gösterdiğimiz sebeplerle Cumhurbaşkanı adaylığı durumunda hem Kanun a hem  de  Anayasa ya  aykırıdır.  11.  maddenin  ikinci  fıkrasında  göreve dönemeyeceği  açıkça  düzenlenenler  dışındakilerin  tamamının  göreve dönmeleri  mümkündür.  Aksi  yorum  AYM nin  de  belirttiği  üzere  eşitlik ilkesine aykırı olacaktır. AYM ye göre, Anayasa ayrım yapmamışken kanun koyucunun ayrım yapıp belirli bir kısmındaki yöneticilere göreve dönme olanağı sağlanması eşitlik ilkesine aykırıdır.38                                                  34  GÖNENÇ, s. 239; ABDULHAKİMOĞULLARI / ERDİNÇ, s. 241-242. 35  KAYA, s. 284. 36  D. 8. D, E.1988/670, K.1988/613, 28.09.1988, (UYAP - Danıştay Bilgi Bankası). 37  D. 8. D, E.1996/5080, K.1997/874, 14.03.1997, (UYAP - Danıştay Bilgi Bankası). 38  AYM, E.2019/6, K.2019/25, 11.04.2019, (RG, 30.05.2019, S. 30789). 948Ankara Üni. Hukuk Fak. Dergisi, 70 (3) 2021: 925-956             6271 Sayılı Cumhurbaşkanı Seçimi…  VI.  6271  SAYILI  KANUN UN  11.  MADDESİNİN  YARGISAL DENETİMİ SORUNU A. Görevden Çekilmiş Sayılma Kararının Niteliği 6271  sayılı  Cumhurbaşkanı  Seçim  Kanunu  m.  11 e  2839  sayılı Milletvekili  Seçim  Kanunu  m.  18 den  adaylıkla  bağdaşmayan  görevler aktarılırken bir farklılık yapılmış ve adaylık için görevden çekilme şartı aranması yerine, belirli görevlerdeki kişilerin aday listesinin kesinleştiği tarih itibarıyla görevlerinden ayrılmış sayılacakları hüküm altına alınmıştır. Aynı fıkranın son cümlesinde de bu durumun Yüksek Seçim Kurulunca aday gösterilenin bağlı bulunduğu bakanlığa veya kuruma derhal bildirileceği düzenlenmiştir.  Aday listesinin kesinleşmesi, m. 9 a göre Yüksek Seçim Kurulunca geçici aday listesinin belirlenmesi, Resmî Gazetede yayımlanması ve m. 10/1 e göre ilandan itibaren iki gün içinde geçici aday listesine veya bu listeye  alınmamaya  ilişkin  karara  karşı  Yüksek  Seçim  Kuruluna  itiraz edilmesi durumunda m. 10/2 ye göre Yüksek Seçim Kurulunun itirazları kesin olarak  karara  bağlaması,  itiraz  edilmemesi  durumunda  itiraz  süresinin geçmesiyle olur ve Resmî Gazetede yayımlanır.  Aday listesinin kesinleşmesiyle birlikte Yüksek Seçim Kurulunun m. 11/1 kapsamında gördüğü adayların bağlı bulundukları bakanlıklara veya kurumlara bildireceği düzenlenmiştir. Bu bildirimde yer alan ve görevlerinden çekilmiş sayılan adayların başvurabilecekleri bir yol ise öngörülmemiştir.  Yüksek Seçim Kurulunca yapılan bildirimin niteliği, bu işleme karşı olan başvuru yolları ve 6271 sayılı Kanun m. 11 in yargısal denetimi konusunda belirleyicidir. Eğer bu bildirim Yüksek Seçim Kurulunun seçime ilişkin bir işlemi  sayılırsa  m.  2/5 in  yollamasıyla  Cumhurbaşkanlığı  seçiminde uygulanan 298 sayılı Kanun m. 131 gereği yine Yüksek Seçim Kuruluna şikâyet yoluna gidilebilecek ve Anayasa m. 79/2 ye göre bu karara karşı bir başka bir yargı yoluna gidilemeyecektir.  6271 sayılı Kanun m. 2/5 yollamasıyla Cumhurbaşkanlığı seçimlerinde de uygulanan 298 sayılı Kanun un 131. maddesi şu şekildedir: Her türlü seçimin devamı sırasında, Yüksek Seçim Kurulunun itiraz eylediği veya itiraz yolu ile verdiği kararlar dışında kalan işlemleri, tedbirleri ve sair muameleleriyle, bu kanunda başka bir mercie şikayet veya başvurma yolu gösterilmemiş ve fakat alt kurulların görevleri sınırlarını aşmış olan veya bu mahiyette bulunan, kanuna aykırı hareketlerden dolayı 110 uncu maddede 949İsmail YÜKSEL, Erdal ŞAHİN Ankara Üni. Hukuk Fak. Dergisi, 70 (3) 2021: 925-956  gösterilenler  tarafından,  yazılı  olarak,  doğrudan  doğruya, Yüksek Seçim Kuruluna şikayet olunabilir.  Kanımızca, Yüksek Seçim Kurulunun Cumhurbaşkanlığı aday listesinin kesinleşmesiyle  birlikte  m.  11/1  kapsamında  gördüğü  görevlilerin kurumlarına yaptığı bildirim bir seçim uyuşmazlığının çözümü olmamakla birlikte, 298 sayılı Kanun m. 131 kapsamı dışında değerlendirilebilecek bir işlem  olarak  kabul  edilmesi  de  olanaklı  değildir.  Bu  bağlamda  bildirim işlemine  karşı  yine  Yüksek  Seçim  Kuruluna  şikâyet  başvurusunda bulunulmalıdır. B. Somut Norm Denetimi Yüksek Seçim Kurulunun aday listesinin kesinleşmesiyle birlikte m. 11/1 kapsamında  değerlendirdiği  görevlilerin  bakanlığına  ya  da  kurumlarına yaptığı  bildirimin  idari  işlem  sayılması  ve  idari  yargı  yoluna  gidilmesi durumunda davaya bakmakta olan idari yargı yerinin somut norm denetimi yolunu işleterek m. 11 i Anayasa Mahkemesine taşıması olanaklıdır. Yüksek Seçim Kurulu kararının bildirim işlemi idari işlem sayılmadığı takdirde şikayet yoluna gidilmesi durumunda ise Yüksek Seçim Kurulunun uyuşmazlığa  bakmakta  olan  mahkeme  olarak  somut  norm  denetimi mekanizmasını işletmesi konusunda açıklık bulunmamaktadır.  Yüksek  Seçim  Kurulu  ve  Anayasa  Mahkemesi,  1961  döneminde verdikleri  kararlarda  Yüksek  Seçim  Kurulunu  yargı  görevini  yerine getirirken  somut  norm  yoluna  başvurabilecek  bir  mahkeme  olarak değerlendirmişlerse  de  1982  Anayasası  döneminde  bu  içtihatlarından dönmüşlerdir.40 Anayasa Mahkemesi, 1973 yılında Sayıştay ile ilgili verdiği bir kararda YSK nin yargısal niteliğini şu gerekçelerle kabul etmiştir: Yüksek Seçim Kurulu, altı üyesi Yargıtay, beş üyesi Danıştay Genel Kurullarınca kendi üyeleri arasından seçilmek yolu ile oluşur (Anayasa : Madde 75/3). Bu üyeler aslında Anayasa uyarınca bağımsız, hâkimlik teminatı ve yargılama yetkisiyle donatılmış  'kimselerdir;  esas  yerleri  Anayasa'nın  Yargı                                                  39  YSK, K.1963/618, 03.12.1963, (RG, 18.12.1963, S. 11584); AYM, E.1967/13, K.1969/5, 14,15,16.01.1969, (RG, 14.04.1970, S. 13471). 40  YSK, K.1995/364, GÖNENÇ, 2009, 286; AYM, E.1992/12, K.1992/7, 18.02.1992, (RG, 13.05.1992, S. 21227). 950Ankara Üni. Hukuk Fak. Dergisi, 70 (3) 2021: 925-956             6271 Sayılı Cumhurbaşkanı Seçimi…  Bölümündedir. Öte yandan Yüksek Secim Kuruluna seçimlerin yönetim ve denetimi yanında yine Anayasa ile (Madde 75/1)  seçim konulariyle ilgili bütün yolsuzlukları, şikâyet ve itirazları inceleme ve kesin karara bağlama  yetkisi verilmiştir. Niteliği, görev  ve  yetkileri  Anayasa'nın  açık  hükümleriyle  böylesine belirlenen bir kuruluşun, Anayasa metnindeki yeri elbette ki yine Anayasa ile belirlenen niteliğini etkilemez.41 Anayasa  Mahkemesi,  1992  yılında  verdiği  kararda  ise  bir  merciin mahkeme olarak görülebilmesi için temelde şu üç kriteri aramıştır: Karar organlarının hakimlerden oluşması, yargılama tekniklerini uygulayıp genelde dava yoluyla uyuşmazlıkları çözmekle görevli olması ve Anayasa da sayılan, başında bir yüksek mahkemenin bulunduğu yargı kollarından birinde yer alması.42 Bu kararında Anayasa Mahkemesi İlçe Seçim Kurulu Başkanlığının bir davaya bakmakta olan mahkeme olarak nitelendirilemeyeceği sonucuna varmıştır.  Bireysel  başvuru  yolunun  hukukumuza  girmesiyle  birlikte  Anayasa Mahkemesi  seçim  uyuşmazlıklarına  ilişkin  yapılan  bireysel  başvurularda seçim kurullarının niteliğini yeniden değerlendirmiştir.  Mahkeme, İlçe Seçim Kurullarının mahkemeler dışında kalan ama yargılama faaliyetinde bulunan organları da kapsayacak şekilde Anayasa nın 36. maddesinde ‘yargı yeri  olarak belirlenen organlardan olduğu sonucuna ulaşmıştır.43 YSK kararlarına karşı yapılan bireysel başvurularda ise Anayasa Mahkemesi YSK nin yargı yeri olup olmadığı tartışmasına girmeden, Anayasa nın 79. maddesinin 2. fıkrasındaki YSK kararları aleyhine başka bir mercie başvurma yasağından yola  çıkarak  YSK  yargı  yeri  olarak  kabul  edilse  dahi  bireysel  başvuru yapılamayacağından  konu  bakımından  yetkisizlik  kararları  vermiştir.44 Anayasa Mahkemesinin bireysel başvuruya ilişkin içtihatları ışığında öğretide somut norm denetimi yolunun işletilmesi halinde Anayasa Mahkemesinin YSK yi  de  yargı  yeri  olarak  kabul  edeceği  görüşü  savunulmaya başlamıştır.45  Ancak  Anayasa  Mahkemesi  seçim  kurullarını  hak  arama                                                  41  AYM, E.1972/56, K.1973/11, 06.03.1973, (RG, 09.11.1973, S. 14707). 42  AYM,  E.1992/12,  K.1992/7,  18.02.1992,  (RG,  13.05.1992,  S.  21227);  Sultan TAHMAZOĞLU  UZELTÜRK,  Türk  Anayasa  Mahkemesi  Kararlarında  Seçim Sistemleri, Anayasa Yargısı Dergisi, C. 23, 2006, s. 251. 43  AYM, B.No: 2013/3912, 06.02.2014, par. 48, (RG, 13.03.2014, S. 28940). 44  AYM, B.No: 2015/6723, 14.07.2015, par. 40, (RG, 07.10.2015, S. 29495). 45  Abdurrahman EREN, Anayasa Hukuku Dersleri, 2. B., Seçkin Yayıncılık, Ankara, 2020, s. 1054; Ömer ANAYURT, Anayasa Hukuku, 3. B., Seçkin Yayıncılık, Ankara, 2020, s. 259.  951İsmail YÜKSEL, Erdal ŞAHİN Ankara Üni. Hukuk Fak. Dergisi, 70 (3) 2021: 925-956  özgürlüğü bağlamında yargı yeri sayarken bunların mahkemeler dışında kalmalarına karşın yargılama yapan yargı yerleri olduğunu belirtmiştir. Somut norm denetimi yoluna gidilebilmesi içinse geniş anlamda yargı yeri nitelemesi yetmemekte, Anayasa nın 152. maddesine göre bir davaya bakmakta olan mahkeme gerekmektedir. Güncel içtihatlar göz önüne alındığında YSK nin yargı yeri olduğu kabul edilse de davaya bakmakta olan mahkeme sıfatıyla somut norm denetimine başvuramayacağı ortaya çıkmaktadır.  C. Bireysel Başvuru Görevden çekilmiş sayılma sonucu doğuran YSK bildirimi YSK nin seçim hukukuna ilişkin bir kararı sayıldığında ve şikâyet yolundan sonuç alınamadığında Anayasa Mahkemesine bireysel başvuru yoluna gidilmesi Anayasa Mahkemesinin güncel içtihatları göz önüne alındığında olanaklı değildir.  İlk olarak, bireysel başvuru yoluna yalnızca Anayasa da güvence altına alınmış ve AİHS kapsamında olan hak ve özgürlükler için gidilebilir. Seçilme hakkını da kapsayan AİHS Ek 1 No lu Protokolün Serbest Seçim Hakkı başlıklı 3. maddesi ise yalnızca yasama organının seçilmesinde uygulanabilir niteliktedir.  Halk  tarafından  ilk  kez  Cumhurbaşkanının  seçildiği  2014 seçimlerine ilişkin yapılan bireysel başvuruda Anayasa Mahkemesi P-3 ün Cumhurbaşkanlığı  seçimini  kapsamaması  nedeniyle  konu  bakımından yetkisizlik kararı vermiştir.46 2017 Anayasa değişiklikleri sonrasında hükümet sisteminin değişmesi ve Cumhurbaşkanına Cumhurbaşkanlığı kararnameleri ile asli kural koyma yetkisi verilmesi sonrasında tartışılabilir hale gelmişse de Cumhurbaşkanı  seçiminin  Anayasa  Mahkemesince  yasama  organının seçilmesi olarak görülmesi olası gözükmemektedir. Konu bakımından yetkisizliğie ek olarak AYM, 2015 yılında verdiği Atilla Sertel Başvurusu kararında, YSK nin yargı yeri olup olmamasının veya kararlarının  hukuki  nitelikte  olup  olmamasının  önemli  olmadığını,  bu niteliklerin kabulünde dahi Anayasa m. 79/2 ve 298 sayılı Kanun m. 132 de öngörülen,  Kurulun  kararlarının  kesin  olduğu  ve  aleyhine  hiçbir  mercie başvuru yapılamayacağı hükümlerinden yola çıkarak, YSK kararlarına karşı bireysel başvuru yolunun kapalı olduğu sonucuna varmıştır.47 Mahkeme bu kararında,  6216  sayılı  Kanun  m.  45/3 te  yer  alan  ...Anayasanın  yargı denetimi  dışında  bıraktığı  işlemler  bireysel  başvurunun  konusu  olamaz hükmünden hareketle konu bakımından yetkisizlik kararı vermiştir. YSK                                                  46  AYM, B.No: 2014/11717, 4.11.2014, (RG, 13.01.2015, S. 29235). 47  AYM, B.No: 2015/6723, 14.07.2015, par. 40, (RG, 07.10.2015, S. 29495).  952Ankara Üni. Hukuk Fak. Dergisi, 70 (3) 2021: 925-956             6271 Sayılı Cumhurbaşkanı Seçimi…  kararlarına karşı yapılan bireysel başvurularda AYM, bu kararda oluşturduğu içtihadını istikrarlı biçimde tekrar etmektedir.48 SONUÇ Cumhurbaşkanının  halk  tarafından  seçilmesi  yönteminin  kabul edilmesiyle beraber doğal olarak bu süreci düzenleyecek bir kanun ihtiyacı doğmuş ve 2012 yılında ilk Cumhurbaşkanlığı seçiminden önce 6271 sayılı Cumhurbaşkanı Seçimi Kanun kabul edilmiştir. CBSK nın 11. maddesi, 2839 sayılı Milletvekili Seçimi Kanunu nun 18. maddesinde yer alan aday olmadan önce görevden çekilmesi gerekenlere dair listeyi aynen aktarmıştır. Oysaki Anayasa nın Cumhurbaşkanı adaylığını düzenleyen 101. maddesi, 2839 sayılı Kanun un  dayanağını  oluşturan  Anayasa nın  görevden  çekilecek  kamu görevlilerini  sınırlı  sayıda  sayan  76.  maddesinin  üçüncü  fıkrasına  atıf yapmamakta,  sadece  milletvekili  seçilme  yeterliliğini  düzenleyen  ilk  iki fıkrasına atıf yapmaktadır. Bu durumda CBSK nın 11. maddesi anayasal dayanağı olmayan bir seçilme hakkı sınırlamasıdır. Eğer Anayasa nın 101. maddesinin, 76. maddenin tamamına atıf yaptığı kabul edilse dahi; CBSK nın 11. maddesinde sayılan liste, Anayasa nın sınırlı sayıda sayarak kanunla düzenlemeye kapattığı listeden daha geniş olduğu için Anayasa ya aykırıdır. Anayasa nın 76. maddesinin kanun ile düzenlemeye izin vermemesine rağmen kanun ile yapılacak düzenlemenin Anayasa nın 67. maddesi hükmüne dayandırılabileceği iddia edilse dahi bu kez de 67. maddede özel sınırlama sebeplerinin bulunmaması, sınırlamanın pratik uyuşum ilkesine dayanmasını gerektirmektedir. CBSK nın 11. maddesinde yer alan düzenleme için ancak kamu hizmetinin tüm bireylere eşit biçimde ve tarafsızlık ilkesine uygun olarak  verilmesine  dayanılması  mümkündür.  Bu  gerekçe  ise  görevleri süresince  bir  siyasi  partinin  üyesi  olan  seçimle  gelmiş  yerel  yönetim makamları için geçersiz, en geniş anlamda dahi kamu görevlisi sayılamayacak siyasi parti üyeleri içinse anlamsızdır. Bu nedenlerle CBSK nın 11. maddesi Anayasa ya aykırıdır. CBSK nın 11. maddesinin ikinci fıkrasında seçilememesi halinde göreve dönecekler  bakımından  sadece  dar  anlamda  kamu  görevlilerine  dair                                                  48  Aynı yönde kararlar: AYM, B.No: 2015/8818, 14.07.2015, (RG, 07.10.2015, S. 29495); AYM, 2. B, B.No: 2015/6402, 19.11.2015, (Anayasa Mahkemesi Kararlar Bilgi Bankası); AYM, 1. B, B.No: 2015/8764, 18.11.2015, (Anayasa Mahkemesi Kararlar Bilgi Bankası); AYM, 1. B, B.No: 2017/20127, 07.06.2017, (RG, 07.07.2017, S. 30117); AYM, 1.B, B.No: 2014/3531, 09.06.2016, (Anayasa Mahkemesi Kararlar Bilgi Bankası).   953İsmail YÜKSEL, Erdal ŞAHİN Ankara Üni. Hukuk Fak. Dergisi, 70 (3) 2021: 925-956  düzenlemeler  yer  almakta,  mehaz  kanunun  yapıldığı  dönemde  görevden çekilme  zorunluluğu  getirilmemiş  olan  listenin  kalanı  içinse  hüküm bulunmamaktadır.  Kanun  boşluğuna  dayanarak  seçilme  hakkı sınırlanamayacağı için CBSK nın 11. maddesinin ikinci fıkrasında açıkça göreve  dönemeyeceği  belirtilen  kamu  görevlileri  dışında  kalan  kişilerin görevlerine  geri  dönmesi  gerekir.  Bu  yorum  aynı  zamanda  CBSK  11. maddenin birinci fıkrasından kaynaklanan temel hak ihlalini de hafifletecektir. Cumhurbaşkanlığına  adaylık  nedeniyle  görevden  çekilmeyi  düzenleyen CBSK 11. madde hükmü, 2012 den önce kabul edilen kanunlara kıyasla sonraki  tarihli,  diğer  görevden  çekilme  hallerini  düzenleyen  hükümlere kıyaslaysa özel hüküm olması nedeniyle çatışma halinde uygulanmalıdır. Ne var ki, Anayasa ya aykırı olduğunu yukarıda gösterdiğimiz Kanun maddesi hakkında şu an için ülkemiz hukukunda kullanılabilecek bir başvuru yolu bulunmamaktadır. YSK kararlarına karşı yargı yolunun kapalı olması ve YSK nin geniş anlamda yargı yeri olarak kabul edilebilirse de mahkeme olarak  kabul  edilmemesi  somut  norm  denetimini,  AİHS nin  ise  sadece parlamento seçimlerini güvenceye alması nedeniyle de bireysel başvurunun sadece milletvekili seçilme hakkı için kabul edilmesi karşısında Anayasa ya aykırı hükmün yargı yoluyla ayıklanması mümkün gözükmemektedir.    954Ankara Üni. Hukuk Fak. Dergisi, 70 (3) 2021: 925-956             6271 Sayılı Cumhurbaşkanı Seçimi…",
     "Kaynakça": "ABDULHAKİMOĞULLARI,  Erdal  /  ERDİNÇ,  Burcu,  “Kamu  Görevlilerinin Milletvekilliği  Seçimlerine  Katılmak  Üzere  Görevden  Çekilmeleri  ve Göreve Dönmeleri”, Gazi Üniversitesi Hukuk Fakültesi Dergisi, C. 19, S. 4, 2015, ss. 227 – 258. AKYILMAZ, Bahtiyar / SEZGİNER, Murat / KAYA, Cemil, Türk İdare Hukuku, 12. B., Savaş Yayınevi, Ankara, 2020. ANAYURT, Ömer, Anayasa Hukuku, 3. B., Seçkin Yayıncılık, Ankara, 2020.  ARASLI, Oya, Adaylık Kavramı ve Türkiye de Milletvekili Adaylığı, AÜHF Yayınları, Ankara, 1972. DÖNER, Ayhan, “Geçmişten Günümüze Kamu Görevlilerinin Adaylığı”, Ankara Üniversitesi Hukuk Fakültesi Dergisi, C. 58, S. 4, 2009, ss. 737-776. DÜNDAR  SEZER,  Tijen,  “1982  Anayasasına  Göre  Özel  Sınırlama  Sebebi Bulunmayan Temel Hak ve Özgürlüklerin Sınırlandırılması Sorunu ve Anayasa Mahkemesi Kararları”, Anayasa Hukuku Dergisi, C. 3, S. 5, 2014, ss. 375-411. EMRAH  ODER,  Bertil,  “Anayasa  Yargısında  Temel  Hak  ve  Özgürlüklerin Yorumu: Düzenleme Biçimleri, Kanıtlama ve Somutlaştırma Sorunları - 2001 Anayasa Değişiklikleri Sonrasına İlişkin Gözlemler”, Kamu Hukuku Platformu Anayasa Hukukunda Yorum ve Norm Somutlaşması, Türkiye Barolar Birliği Yayınları, Ankara, 2013. EREN, Abdurrahman, Anayasa Hukuku Dersleri, 2. B., Seçkin Yayıncılık, Ankara, 2020. GÖNENÇ, Levent, Türkiye de Seçim Uyuşmazlıkları ve Çözüm Yolları, Adalet Yayınevi, Ankara, 2008. GÖNENÇ, Levent, “Yüksek Seçim Kurulunun Mahkeme Niteliği Üzerine Bir Değerlendirme”,  Mümtaz  Soysal a  Armağan,  Mülkiyeliler  Birliği  Vakfı Yayınları, Ankara, 2009, ss. 281-292. GÖZLER, Kemal, İdare Hukuku, C. I-II, 3. B., Ekin Yayınevi, Bursa, 2019. GÜNDAY, Metin, İdare Hukuku, 10. B., İmaj Yayınevi, Ankara, 2015.  KAYA,  Cemil,  “Kamu  Görevlilerinin  Seçimlere  Katılmak  Üzere  Görevden Çekilmesi ve Göreve Dönmesi”, Gazi Üniversitesi Hukuk Fakültesi Dergisi, C. 8, S. 1-2, 2004, ss. 273-290. 955İsmail YÜKSEL, Erdal ŞAHİN Ankara Üni. Hukuk Fak. Dergisi, 70 (3) 2021: 925-956  ONAR,  Erdal,  “1982  Anayasasının  2007  yılında  5678  sayılı  Kanunla Değiştirilmesi Süreci Üzerine Düşünceler”, Ergun Özbudun a Armağan, C. II, Yetkin Yayınları, Ankara, 2008, ss. 487-547. SAĞLAM, Fazıl, Temel Hakların Sınırlanması ve Özü, AÜSBF Yayınları, Ankara, 1982. TAHMAZOĞLU UZELTÜRK, Sultan, “Türk Anayasa Mahkemesi Kararlarında Seçim Sistemleri”, Anayasa Yargısı Dergisi, C. 23, 2006, ss. 237-278.   956"
}