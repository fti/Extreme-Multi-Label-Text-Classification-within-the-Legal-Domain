{
     "Tip": "Makale",
     "Dergi İsmi": "",
     "Üniversite İsmi": "Ankara Üniversitesi",
     "Gün": "",
     "Ay": "",
     "Yıl": "2016",
     "Cilt": "65",
     "Sayı": "4",
     "Başlık": "TÜRK HUKUKUNDA MARKA SUÇLARI Sorunlu Noktalar Üzerine Bir İnceleme",
     "Title": "Trademark Infringements in Turkish Law",
     "Yazar İsmi": [
          "Prof. Dr. Çetin ARSLAN",
          "Arş. Gör. Didar ÖZDEMİR"
     ],
     "Danışman İsmi": "",
     "Anahtar Kelimeler": [
          "marka suçları",
          "markaların korunması",
          "ekonomik suç",
          "ticari suç"
     ],
     "Keywords": [
          "trademark infringements",
          "the protection of trademarks",
          "economic crime",
          "business crime"
     ],
     "Özet": "Marka  suçları  556  sayılı  Markaların  Korunması  Hakkında  Kanun Hükmünde  Kararname nin  61/A  maddesinin  ilk  üç  fıkrasında düzenlenmektedir.  Marka  suçları ile  korunan temel  hukuki  değer  marka sahibinin  ve  tüketicilerin  haklarıdır.  Zira  marka,  mal  veya  hizmetleri tüketiciler nezdinde ayırt edilebilir kılmayı hedefleyen, mal veya hizmetin belirli nitelikte ve kalitede olduğunu gösteren işaretlerdir. 556 sayılı KHK nın 61/A maddesinin 1. fıkrasında  Başkasına ait marka hakkına iktibas veya iltibas suretiyle tecavüz ederek mal veya hizmet üreten, satışa arz eden veya satan kişi bir yıldan üç yıla kadar hapis ve yirmi bin güne kadar adli para cezası ile cezalandırılır.  hükmü yer almaktadır. Maddede üç farklı hareket gösterilmektedir. Bunlar; mal veya hizmet üretmek, satışa arz etmek ve satmaktır.  Suçun  meydana  gelmesi  için  bu  üç  hareketten  birinin gerçekleştirilmesi yeterlidir. Marka  hakkına  iktibas  veya  iltibas  suretiyle tecavüz ederek mal veya hizmet üretmek, üretilmese bu şekilde var olan mal veya hizmeti satışa arz etmek veya satmak söz konusu suçu meydana getirir. Çalışmamızda, marka suçlarını özellikle sorunlu noktalara eğilmek suretiyle inceleyeceğiz.                                               ",
     "Abstract": "Trademark infringements are disposed in the first three paragraphs of article 61/A of the Decree-Law on the Protection of Trademarks numbered 556. The judiciary value protected by this infringements is the rights of the beneficiary of the trademark and the rights of the consumers. Then the trademark is the signs which aim to distinguish goods or services by the consumers  and  to  show the  quality  of  the  goods  or  services.  The  first paragraph of the article 61/A disposes that  The person who produces goods or services by infringing the rights of trademark by quotation of confusion, exposes to sell or sells the good or services produced in this way is punished by prison sentence from one to three years and by judicial fine until twenty thousand days.  The article contains three different acts which are to produce goods or services, to expose for sell and to sell. It is sufficient to perform one of these acts to constitute a trademark infringement. To produce goods or services by infringing the rights of trademark by quotation of confusion or to expose to sell or to sell the goods or services produced in this way –even not produced by the same person- constitutes the infringement. In this study, we will examine the trademark infringements through the controversial points.",
     "Metin": "Marka hakkı ve bu hakkın yasal düzenlemelerle korunması günümüzde büyük önem arz etmektedir. Tüketici haklarına gösterilen hassasiyetin artması ve tüketicilerin bu konuda bilinçlenmeleri, talepte belli bir kalite ve güven arayışını  da  beraberinde  getirmiştir.  Bunun  yanında,  serbest  piyasa ekonomisinde teşebbüslerin tanınabilmesi, halka kendilerini ve ürünlerini tanıtabilmesi, sundukları mal ve hizmetlerin kalitesini ortaya koyabilmesi için de markalarını etkin bir şekilde kullanmaları şarttır. Bu iki husus markalara verilen önemi daha da arttırmıştır. Zira tüketici marka sayesinde tükettiği ürünü  veya  aldığı  hizmeti  kimin  sunduğunu  bilme  imkânına  erişmekte; 1086Ankara Üni. Hukuk Fak. Dergisi, 65 (4) 2016: 1085-1110  Arslan - Özdemir teşebbüs ise, markasının kazandığı güven neticesinde kalitesini kanıtlamakta ve  ekonomik  sistemdeki  yerini  güçlendirmektedir.  Bunlarla  birlikte, günümüzde  tüketicilerin  nezdinde  saygın  bir  marka  oluşturmak  oldukça zordur. Aynı alanda birçok teşebbüs mal veya hizmet sunmakta, bu durum da rekabeti arttırmaktadır. Ayrıca, her türlü bilgiye kolayca ulaşılabildiğinden markaların taklidi kolaylaşmış ve marka suçları yaygınlaşmış durumdadır. Bu sebeple,  markaların  hukuki  müeyyidelerle  korunması  yeterince  etkili olamamakta; bu da cezai bir koruma ihtiyacı doğurmaktadır. Ülkelerin ekonomisinde ihracat ve ithalatın oynadığı rol ve uluslararası ekonominin giderek artan önemi  marka  hukuku alanında  da  uluslararası düzenlemeler  yapılmasını  zorunlu  kılmıştır.  Bu  amaçla  uluslararası sözleşmeler imzalanmış, bu alanda faaliyet gösteren örgütler kurulmuş ve ortak  ilkeler  oluşturulmuştur.  Türkiye de  bu  sözleşme  ve  ilkeler doğrultusunda  mevzuatında  değişikliklere  gitmiştir.  Çalışmamızda, markaların cezai korumasını Türk mevzuatını esas alarak özellikle sorunlu noktalar bağlamında incelemeye çalışacağız. I.  SUÇ  TİPİ  HAKKINDA  GENEL  BİLGİLER  VE  KANUNİ DÜZENLEME Marka  suçları  556  sayılı  Markaların  Korunması  Hakkında  Kanun Hükmünde Kararname nin (556 sayılı KHK olarak bahsedilecektir) 61/A maddesinin ilk üç fıkrasında düzenlenmektedir. 61/A maddesi, 556 sayılı KHK ya 03.11.1995 tarih ve 4128 Sayılı Kanun la eklenmiştir. Bu maddenin yürürlüğe  girmesi  ile  551  sayılı  Kanun un  cezai  hükümleri  yürürlükten kalkmıştır.  İlk  olarak,  marka  hakkı  gibi  önemli  bir  alanın  KHK  ile düzenlenmiş olması eleştirilmiştir. Cezalara ilişkin düzenlemenin ise, 4128 sayılı Kanunla yapılmış olmakla beraber, KHK içinde yer alıyor olması sorunun bir diğer boyutudur. Zira kanun yolu ile getirilmiş bir düzenleme olmakla  beraber,  söz  konusu  düzenleme  şeklen  KHK  içerisinde  yer almaktadır. 22.06.2004 tarihli ve 5194 Sayılı Kanun ile 61/A maddesindeki yaptırımlarda değişiklik yapmıştır.  Kanun  koyucu  yeni  61/A  maddesi  düzenlemesinde,  atıf  usulünden vazgeçerek, madde içinde açıkça suç tipini ifade etme yoluna gitmiştir. Bu                                                  1   Anayasa Mahkemesi nin 556 sayılı KHK nın 61/A maddesinin çeşitli bentlerine ilişkin olarak  suçta ve cezada kanunilik ,  temel haklar ile kişi hak ve ödevlerinin kanun hükmünde kararname ile düzenlenemeyeceği ,  hukuk devleti ,  ölçülülük  ilkelerine   1087Türk Hukukunda Marka Suçları...  Ankara Üni. Hukuk Fak. Dergisi, 65 (4) 2016: 1085-1110  anlamda, ilgili maddede atıf yoluyla düzenleme yapılmasından kaynaklanan teknik hata düzeltilmiş görünmekle birlikte, bu tip bir düzenlemenin KHK metni  içinde  yer  alıyor  olmasından  kaynaklanan  eleştiriler  hala  devam etmektedir. Belirtmek gerekir ki, yerel mahkemelerin  idari düzenlemeyle ceza hükmü düzenlenemez  gerekçesi ile 556 sayılı KHK yı uygulamayı reddettiği kararları mevcuttur. Yargıtay ise bu yönde bir kararı, her ne kadar idari bir düzenleme olsa da 556 sayılı KHK nın yürürlükte olduğu dönemde uygulanması gerektiğini ve  idari kararla ceza hükmü düzenlenemeyeceği  gerekçesi ile hüküm tesisinin yasaya aykırı olduğunu ifade ederek bozmuştur. II. KORUNAN HUKUKÎ DEĞER Marka  suçları  ile  korunan  temel  hukuki  değer  marka  sahibinin haklarıdır. Ancak, söz konusu suçlar bunun yanında tüketicilerin haklarını da korunmaktadır. Zira marka, mal veya hizmetleri tüketiciler nezdinde ayırt edilebilir kılmayı hedefleyen, bunların belirli nitelikte ve kalitede olduğunu gösteren işaretlerdir. Marka sahibinin marka hakkının ihlal edilmesi aynı zamanda  tüketicinin  tescilli  ürünlere  duyduğu  güvenin  de  ihlal  edildiği anlamına gelecektir. Bu sebeple, marka suçları ile korunan bir başka hukuki değer de kamu güveni ve kamu düzenidir. Ayrıca, marka suçları ile rekabet düzeni de korunmaktadır. Sonuç olarak, marka suçları ile birden fazla hukuki değer koruma altına alınmaktadır.                                                     dayanarak vermiş olduğu iptal kararları ve marka suçlarının kronolojik açıdan ne şekilde düzenlendiğine ilişkin ayrıntılı bilgi için bkz. Ayoğlu, s. 23- 37; Alıca, s. 149- 157. 2   Yargıtay 7. CD, 19.11.2013, E. 2012/21450, K. 2013/22341:  556 sayılı Markaların Korunması Hakkında Kanun Hükmünde Kararnamenin, 28.01.2009 tarih 27124 sayılı Resmi  Gazete'de  yayımlanarak  yürürlüğe  giren  5833  sayılı  Markaların  Korunması Hakkında  Kanun  Hükmünde  Kararnamede  Değişiklik  Yapılmasına  Dair  Kanunun 3.maddesi  ile  değişik  61/A  maddesinin  suç  tarihi  itibari  ile  yürürlükte  bulunduğu gözetilerek, sanığa isnat edilen suça ilişkin maddi gerçeğin ortaya çıkarılmasına yarar delillerin etraflıca araştırılıp ortaya çıkacak uygun sonuç çerçevesinde bir karar verilmesi gerekirken, idari kararla ceza hükmü düzenlenemeyeceğinden bahisle yazılı şekilde hüküm tesisi yasaya aykırı…  (yayınlanmamış karar). 3   Topçu, s. 109.  4   Yenidünya/ İçer, s. 53.  5   Sayar, s. 65-66; Mantı, s. 53-54; Bağcı, s. 2. 1088Ankara Üni. Hukuk Fak. Dergisi, 65 (4) 2016: 1085-1110  Arslan - Özdemir III. MADDİ UNSURLAR A. KONU Marka suçlarının hukuki konusunu  marka lar oluşturmaktadır. 556 sayılı  KHK nın  5.  maddesine  göre;   Marka,  bir  teşebbüsün  mal  veya hizmetlerini  bir  başka  teşebbüsün  mal  veya  hizmetlerinden  ayırt  etmeyi sağlaması koşuluyla, kişi adları dâhil, özellikle sözcükler, şekiller, harfler, sayılar malların biçimi veya ambalajları gibi çizimle görüntülenebilen veya benzer  biçimde  ifade  edilebilen,  baskı  yoluyla  yayınlanabilen  ve çoğaltılabilen her türlü işaretleri içerir.  Bu maddeden de anlaşılacağı üzere marka, ayırt edici nitelik taşıyan her türlü işarettir. Kararname hangi işaretlerin marka olarak kabul edilebileceği konusunda kesin bir sınır çizmemiş,  gibi ,  her türlü  ifadeleriyle de bu hususu vurgulamıştır. Madde metninde sayılan  sözcük, şekil, harf, …  örnekleyici sayımdır, numerus clausus değildir. Öğretide Tekinalp ve Poroy- Yasaman, markanın i) ayırt edici ve ii) işaret olması unsurlarını içermesi gerektiğini savunmaktadır. Arkan a göre marka, bir teşebbüsü  ya  da taciri hedef almayan,  ancak bir mal veya  hizmetin tanıtılmasına  ve  ayırt  edilmesine  yarayan  işarettir.  Burada  açıklığa kavuşturulması gereken nokta  ayırt edicilik ten ne anlaşılması gerektiğidir. KHK  bu  konuda  bir  tanım  içermemekte  ancak  beşinci  maddenin  lâfzî yorumuyla ayırt ediciliğin, bir mal veya hizmeti diğer mal ve hizmetlerden farklılaştırma, ayırmaya yarama olduğu sonucuna ulaşılmaktadır. Ayırt edici bu işaret bir malı konu ediniyorsa  ticaret markası , bir hizmetin  ayırt  edilmesine  yardım  ediyorsa   hizmet  markası   olarak adlandırılır. Diğer bir açıdan markalar, garanti markası, ortak marka, ferdi marka  olmak  üzere  üçlü ayrıma  tabi  tutulabilir.  556  sayılı KHK nın  7. kısmında ortak marka ve garanti markası tanımlanmaktadır. KHK nın 54. maddesine göre  Garanti markası, marka sahibinin kontrolü altında birçok işletme tarafından o işletmelerin ortak özelliklerini, üretim usullerini, coğrafi menşelerini ve kalitesini garanti etmeye yarayan işarettir . Garanti markası, adına tescilli kişi tarafından kullanılmayan ancak teknik yönetmeliğinde yazılı nitelikleri haiz her teşebbüs tarafından izin alınarak kullanılabilen markadır.                                                  6   Tekinalp, s. 361. 7   Tekinalp, s. 360; Poroy/ Yasaman, s. 409-410. 8   Arkan, s. 269. 9   Arkan, s. 274; Tekinalp, s. 370-371; Poroy/ Yasaman, s. 410. 10  Tekinalp, s. 371-372; Yargıtay 11. HD, 05.03.2013, E. 2012/5346, K. 2013/4008:  …Davacı vekili, müvekkilinin sahibi olduğu TSE markalarının kullanılabilmesi için müvekkili ile   1089Türk Hukukunda Marka Suçları...  Ankara Üni. Hukuk Fak. Dergisi, 65 (4) 2016: 1085-1110  Garanti markası, işaret ettiği mal ve hizmetlerin belli bir niteliğini ön plana çıkarır ve bu konuda tüketiciye kalite güvencesi verir. Örneğin,  TSE  bir garanti  markasıdır  ve  üzerinde  bulunduğu  malların  Türk  Standartları Enstitüsü nün standartlarına uygun olduğunu garanti eder. Garanti markasını kullanmak  isteyen  kişilerin  izin  başvurusu  yapması  gerekir.  Bu  kişiler, gereken nitelikleri taşıdıklarının anlaşılması halinde kendilerine verilecek adi lisans  ile  garanti  markasını  kullanabilirler.  Yargıtay,  garanti  markasının izinsiz kullanılmasının kamu güvenini sarsacağı ve haksız rekabet ortamı yaratacağı gerekçeleri ile marka hakkına tecavüz olduğunu kabul etmiştir. KHK nın 55. maddesine göre ise,  Ortak marka, üretim veya ticaret veya hizmet işletmelerinden oluşan bir grup tarafından kullanılan işarettir. /Ortak marka gruptaki işletmelerin mal veya hizmetlerini diğer işletmelerin mal veya hizmetlerinden ayırt etmeye yarar . Madde metninden de anlaşılacağı üzere, ortak marka bir grup işletme tarafından ortak olarak kullanılan markadır. Bu grubun ayrı bir tüzel kişiliği yoktur, her bir üyenin markayı bağımsız olarak kullanma hakkı vardır. 556 sayılı KHK ya alınmamakla birlikte 551 sayılı Markalar Kanunu nun 2. maddesinde  ferdi marka ,  gerçek veya tüzel kişiler tarafından münferiden  ve  müstakilen  (kişisel ve  bağımsız olarak) kullanılan marka  olarak tanımlanmıştır.  Marka üzerindeki hak yaratılma ile ortaya çıkmaz. Bu yönüyle diğer fikri ve sınai eserler üzerindeki haktan ayrılır. Bir işaret kullanım sonucu ayırt edici nitelik kazanmışsa -ki bu durumda, tescil talebi reddedilemez- veya marka                                                  marka sözleşmesi imzalanması gerektiğini, davalının müvekkili ile sözleşme yapmaksızın, TSE markasını izinsiz olarak ticari dokümanları üzerinde kullandığının tespit edildiğini belirterek markaya tecavüzün önlenmesine, haksız TSE markasının basılı olduğu her türlü evrak, broşür ve ürünlerin toplatılarak muhafaza altına alınmasına, 8.260,00 TL maddi, 41.300,00 TL manevi tazminatın dava tarihinden itibaren ticari reeskont faizi ile birlikte davalıdan tahsiline, hükmün ilanına karar verilmesini talep ve dava etmiştir….dava konusu kullanımın 2008 yılında, davacı ile dava dışı şirket arasında akdedilen sözleşmenin sona ermesinden 2 yıl sonra, gerçekleşmiş olması karşısında markanın izinsiz kullanıldığının anlaşıldığı,  tacir  olan  davalının  markanın  izinli  kullanıp  kullanılmadığını  araştırma yükümlülüğü bulunduğu gibi, izinsiz kullanımın sonuçlarını bilebilecek durumda olduğu gerekçesi ile davanın kısmen kabulü…  (yayınlanmamış karar). 11  Poroy/ Yasaman, s. 414-415; Tekinalp, s. 372. 12  Yargıtay  11.  HD,  27.04.2000,  E.  2000/2598,  K.  2000/3579,  30.10.2014  tarihinde www.kazanci.com adresinden erişildi.; Poroy/ Yasaman, s. 417. 13  Poroy/ Yasaman, s. 410. 14  Arkan, s. 275, dn. 4. 15  Poroy/ Yasaman, s. 417. 16  Arkan, s. 274-275. 1090Ankara Üni. Hukuk Fak. Dergisi, 65 (4) 2016: 1085-1110  Arslan - Özdemir olarak baştan itibaren tescil edilmişse, bu işareti kullanan kişi lehine bir hak doğurur. Marka sadece tescil edildiği mal ve hizmetler yönünden hak sahibi lehine haklar doğurur. Tescil dışında kalan mal ve hizmetle yönünden ise aynı korumayı sağlamaz. Bu sebeple, aynı markanın diğer mal ve hizmetler için bir diğer kişi adına tescilli olması mümkündür.  Marka  hakkı,  ekonomik  değere  sahip  bir  hak  olmasından  dolayı malvarlığı  hakları  arasında  değerlendirilir.  Malvarlığı  hakları  mutlak haklardandır ve herkese karşı ileri sürülebilir. Diğer bir ifadeyle, herkes bu hakları ihlal etmeme yükümlülüğü altındadır. Marka hakkı mutlak hak olduğundan sahibine tam yetki sağlar; yani, marka hakkı sahibi markası üzerinde kullanma (usus), yararlanma (fructus) ve tasarruf etme (abusus) yetkilerinin tamamını haizdir. Bu niteliği sonucu, marka hakkı bir başkasına devredilebilir.  Marka sahibinin hakları 556 sayılı KHK nın 9. maddesinin 1. fıkrasında 3 bent halinde sıralanmıştır. Buna göre, marka sahibi;  a) Markanın tescil kapsamına giren aynı mal ve/veya hizmetlerle ilgili olarak, tescilli marka ile aynı olan herhangi bir işaretin kullanılması ;  b) Tescilli marka ile aynı veya benzer olan ve tescilli markanın kapsadığı mal ve/veya hizmetlerin aynı veya benzeri mal ve/veya hizmetleri kapsayan ve bu nedenle halk tarafından, işaret ile tescilli marka arasında ilişkilendirilme ihtimali de dâhil, karıştırılma ihtimali bulunan herhangi bir işaretin kullanılması  veya  c) Tescilli marka ile aynı veya benzer olan ve tescilli markanın kapsamına giren mal ve/veya hizmetlerle benzer olmayan, ancak Türkiye'de ulaştığı tanınmışlık düzeyi nedeniyle tescilli markanın itibarından dolayı haksız bir yarar elde edecek veya tescilli markanın itibarına zarar verecek veya tescilli markanın ayırt edici  karakterini  zedeleyecek  nitelikteki  herhangi  bir  işaretin kullanılması nın önlenmesini talep edebilir.                                                   17  Poroy/ Yasaman, s. 422-423. 18  Oğuzman/ Barlas, s. 120-121. 19  Oğuzman/ Barlas, s. 122. 20  Poroy/ Yasaman, s. 424. 21  Arkan, s. 287; Yargıtay 11. HD, 12.12.2013, E. 2013/8285, K. 2013/22725:  Mahkemece, iddia, savunma ve tüm dosya kapsamına göre, davalının  ÖZ ÜNİVERSİTE FOTOKOPİ  ibaresiyle davacıyla aynı işi yaptığı,  fotokopi  kelimesinin ayırt edici bir tarafının bulunmadığı, davalının, davacı gibi  üniversite  ibaresini esas unsur olarak kullandığı, davalının 556 sayılı KHK'nın 61/a ve 9. maddesi uyarınca tescilden kaynaklanan haklarına tecavüzde bulunduğu, eyleminin haksız rekabet de teşkil ettiği gerekçesiyle, davanın kabulüne, davalının davacının tescilli markasına tecavüzünün önlenmesine, davalıya ait  ÖZ ÜNİVERSİTE FOTOKOPİ  ibareli tabelaların sökülmesine, basılı evrak ve ürünlerine   1091Türk Hukukunda Marka Suçları...  Ankara Üni. Hukuk Fak. Dergisi, 65 (4) 2016: 1085-1110  556  sayılı  KHK nın  6.  maddesine  göre,  Türk  Hukukunda  marka koruması tescil yoluyla elde edilir. Tescil açıklayıcı değil, kurucu etkiye sahiptir. Tescil genel prensip olmakla birlikte, markanın tescilden önce kullanılması ve ayırt ediciliğinin sağlanması halinde, bir başkasının bu marka üzerinde  hak  iddia  etmesi  durumunda,  bu  kişinin  markadan  haksız yararlanması önlenmektedir. Tescil ilkesinin bir diğer istisnası ise tanınmış markalardır. Tanınmış bir marka Türkiye de tescil edilmemiş olsa dahi, aynı mal veya hizmet için Türkiye de bir başkası adına tescil edilemez. Bunun da ötesinde, farklı mal veya hizmet için tescili söz konusu olduğunda, bu tescil tanınmış markanın itibarını zedeleyecek veya Türkiye deki marka sahibinin haksız kazanç elde etmesini sağlayacak ise tescil talebi kabul edilmez. Sonuç olarak, tanınmış markalar Türkiye de tescilli olmasalar bile marka hakkının korumasından bu iki durumla sınırlı olarak yararlanırlar. 556 sayılı KHK nın 40. maddesi uyarınca  Tescilli markanın koruma süresi başvuru tarihinden itibaren on yıldır. Bu süre, onar yıllık dönemler halinde yenilenir 25. Bununla birlikte, markanın tescilli olduğu süre içinde kullanılması gerekir. KHK md. 14/1 e göre  Markanın, tescil tarihinden itibaren beş yıl içinde, haklı bir neden olmadan kullanılmaması veya bu kullanıma beş yıllık bir süre için kesintisiz ara verilmesi halinde, marka iptal edilir. .  B. FAİL VE MAĞDUR 1. Fail 556 sayılı KHK nın 61/A maddesinde fail yönünden herhangi bir nitelik aranmamıştır. Bu sebeple, maddede öngörülen suçlar fail açısından özgü suç özelliği göstermemektedir. 61/A maddesinin 1. fıkrasında düzenlenen suç açısından fail, markanın adına tescil edildiği kimse haricinde herhangi bir kimsedir.  Maddenin 2. fıkrası açısından  da  fail bir özellik arz etmemektedir; herhangi bir kişi olabilir. Ancak bir kimsenin fail olabilmesi için kanun                                                  toplatılmasına, 5.000 TL manevi tazminatın davalıdan tahsiline, hükmün ilanına karar verilmiştir.  (yayınlanmamış karar). 22  Arkan, s. 286; Tekinalp, s. 381. 23  Poroy/ Yasaman, s. 498-499. 24  Tekinalp, s. 382-383. 25  Albayrak, s. 142. 26  551 sayılı Markalar Kanunu döneminde bu süre, 3 yıl olarak öngörülmüştü (md. 50/a).  27  Bağcı, s. 83. 1092Ankara Üni. Hukuk Fak. Dergisi, 65 (4) 2016: 1085-1110  Arslan - Özdemir tarafından veya hak sahibi tarafından maddede yazılı fiilleri gerçekleştirmeye yetkili kılınmamış olması şarttır. Aksi takdirde, kendisine verilen yetkiyi kullandığı  için  fiil  hukuka  uygun  kabul  edilecek  ve  suç  meydana gelmeyecektir. Tüketiciler malı satın almakla mülkiyet hakkını kazandıkları ve mal üzerinde ‘tasarruf etme/ tüketme (abusus)  hakkına sahip oldukları için eşya veya ambalaj üzerinden markayı kaldırmaları bu suçu oluşturmaz.  Maddenin  3.  fıkrasında  da  fail  açısından  özel  bir  nitelemede bulunulmadığı için herkes bu fıkrada öngörülen suçun faili olabilir. Maddenin  4.  fıkrasında,  suçun  bir  tüzel  kişinin  faaliyeti  esnasında işlenmesi  halinde  tüzel  kişilere  özgü  güvenlik  tedbirlerine  başvurulacağı belirtilmiştir. Dolayısıyla, suçun bir tüzel kişi adına ve faaliyeti esnasında işlenmesi de mümkündür ancak TCK md. 20 uyarınca, tüzel kişiler gerçek kişiler  gibi  cezalandırılmadığından  haklarında  güvenlik  tedbirine hükmolunacaktır.  2.Mağdur Mağdur, marka hakkı sahibidir. Doktrinde, tüzel kişilerin bir suçun mağduru olup olamayacağı hususu tartışmalıdır. Artuk/ Gökcen/ Yenidünya, Koca/ Üzülmez, Hakeri ve Özgenç suçun mağdurunun ancak gerçek kişi olabileceği,  tüzel  kişilerin  suçtan  zarar  gören  olarak  nitelenebilecekleri görüşünü savunmaktadır. Zafer, tüzel kişilerin de mağdur olabileceğini ifade etmektedir. Demirbaş ise, tüzel kişilerin tüzel kişilere karşı işlenebilen suçlarda mağdur olabileceği görüşündedir. Biz suçun mağdurunun ancak gerçek  kişi  olabileceğini,  tüzel  kişilerin  ise  suçtan  zarar  gören  sıfatını taşıyabileceğini düşündüğümüzden, doktrinde Yenidünya/ İçer in de belirttiği üzere, marka hakkının bir tüzel kişiye ait olduğu durumlarda, tüzel kişinin organını oluşturan veya hissedarı olan gerçek kişilerin mağdur, tüzel kişinin ise suçtan zarar gören olacağını düşünüyoruz.                                                  28  Mantı, s. 55. 29  Sayar, s. 57-59. 30  Mantı, s. 55, 57, 62. 31  Sayar, s. 59. 32  Hakeri, s. 129; Artuk/ Gökcen, Yenidünya, s. 283; Koca/ Üzülmez, s. 108; Özgenç, s. 209- 214. 33  Zafer, s. 158; Aynı yönde bkz. Özen, s. 66. 34  Demirbaş, s. 507-508. 35  Yenidünya/ İçer, s. 71.   1093Türk Hukukunda Marka Suçları...  Ankara Üni. Hukuk Fak. Dergisi, 65 (4) 2016: 1085-1110  C. FİİL, NETİCE VE NEDENSELLİK BAĞI 556 sayılı KHK nın 61/A maddesinin 1. fıkrasında  Başkasına ait marka hakkına iktibas veya iltibas suretiyle tecavüz ederek mal veya hizmet üreten, satışa arz eden veya satan kişi bir yıldan üç yıla kadar hapis ve yirmi bin güne kadar adli para cezası ile cezalandırılır.  hükmü yer almaktadır. Maddede üç farklı hareket gösterilmektedir. Bunlar; mal veya hizmet üretmek, satışa arz etmek ve satmaktır. Suçun meydana gelmesi için bu üç seçimlik hareketten birinin  gerçekleştirilmesi  yeterlidir.  Marka  hakkına  iktibas  veya  iltibas suretiyle tecavüz ederek mal veya hizmet üretmek, üretilmese bu şekilde var olan mal veya hizmeti satışa arz etmek veya satmak söz konusu suçu meydana getirir. Burada önem arz eden nokta iktibas ve iltibas kavramlarıdır. İktibas,  ödünç  alma,  alıntı   olarak;  iltibas  ise,   andırışma   olarak tanımlanmaktadır. Marka hukuku açısından iktibas, bir markanın aynısının veya ayırt edilemeyecek kadar benzerinin kullanılması olarak tanımlanabilir. Yargıtay ın, markanın boyutlarının değiştirilerek kullanılmasını veya kısmen                                                  36  Yargıtay 7. CD, 11.07.2013, E. 2012/7015, K. 2013/17603, karşı oy yazısı:  Sanıklar hakkında  şikayet  bulunması,  depoda  yapılan  aramada  etiketsiz  sucuklarla  birlikte, sucuklara yapıştırılmamış halde şikayetçiye ait tescilli markayı taklit eden etiket bulunması, bilirkişi raporunda bulunan etiketlerden üretim tarihi olarak 11.02.2009 olarak yazılı etiketin şikayetçinin etiketine çok benzediğini ve taklit olduğunu belirtmesi karşısında atılı suç sabit olmuştur. Mahkumiyet kararı verilmesi için kararın bozulması gerekirken beraat kararı verilmesi için bozma kararına katılmıyorum.  (yayınlanmamış karar); Yargıtay 7. CD, 09.07.2014, E. 2013/8270, K. 2014/14735:  Türk Patent Enstitüsünden suça konu marka tescil belgelerinin onaylı suretleri getirtilip incelenerek, ibraz edilen faturaların suça konu  eşyalara  ait  olup  olmadığı,  tarafların  defter  ve  belgelerinde  kayıtlı  bulunup bulunmadıkları ve emsallerine göre ucuza alınıp alınmadığı araştırılıp, kömürleri sanığa sattığı söylenen Gökay Karabacak'ın bu hususta beyanının da alınmasından sonra sanığın hukuki  durumunun  değerlendirilmesi  gerekirken  eksik  inceleme  ile  yasal  olmayan gerekçelere  dayanılarak  yazılı  şekilde  beraatine  hükmedilmesi  yasaya  aykırı…  (yayınlanmamış karar); Yargıtay 7.CD, 11.06.2014, E. 2013/7297, K. 2014/13995:  Suç tarihi itibariyle 28/01/2009 tarih ve 27124 sayılı Resmi Gazete'de yayımlanarak yürürlüğe giren 5833 sayılı Yasanın 3.maddesi ile değişik 556 sayılı Markaların Korunması Hakkında Kanun Hükmünde Kararname'nin 61/A maddesinin yürürlükte bulunduğu gözetilerek; Türk Patent Enstitüsünden suça konu marka tescil belgelerini onaylı suretleri getirtilip, katılan firmadan temin edilecek orjinal ürünlerle sanıkta ele geçirilen ürünlerin karşılaştırılması suretiyle marka hakkının ihlal edilip edilmediği konusunda uzman bilirkişi incelenmesi yaptırılarak sonucuna göre sanıkların hukuki durumunun değerlendirilmesi gerekirken eksik inceleme ile yasal olmayan gerekçelerle yazılı şeklide beraatlerine karar verilmesi yasaya aykırı…  (yayınlanmamış karar).  37  Türk  Dil  Kurumu,  Büyük  Türkçe  Sözlük,  02.11.2014  tarihinde http://www.tdk.gov.tr/index.php?option=com_bts adresinden erişildi. 1094Ankara Üni. Hukuk Fak. Dergisi, 65 (4) 2016: 1085-1110  Arslan - Özdemir kullanılmasını da aynen kullanma olarak kabul ettiği kararları mevcuttur. Kanımızca, iktibas konusunda 556 sayılı KHK nın 7. maddesinde (f. 1, b bendi) marka tescilinde mutlak red sebepleri arasında sayılan  aynı  veya  ayırt edilemeyecek kadar benzer  kriteri uygulanmalıdır. Marka hukukunda iltibas ise, iki markanın birbirini andırmasını, birbirine benzemesini, halk tarafından karıştırılmasını ifade eder. Bu suçun oluşumu için halk tarafından fiilen  markaların  karıştırılmış  olması  gerekmez,  karıştırma  ihtimalinin bulunması yeterlidir. Karıştırma ihtimali tespit edilirken orta seviyedeki tüketicilerin algıları dikkate alınmalıdır. Ayrıca, özel bit tüketici çevresi olan mal veya hizmetler bakımından o tüketici çevresinin algısının esas alınması gerekir. Kanımızca, iltibas konusunda 556 sayılı KHK nın 8. maddesinde nisbi red sebepleri arasında sayılan  markanın halk tarafından karıştırılma ihtimali olması ve bu karıştırılma ihtimali tescil edilmiş veya tescil için başvurusu yapılmış bir marka ile ilişkili olduğu ihtimalini de kapsaması  kriter olarak getirilebilir. Bu konuda bir kriter getirilmemesi ihtimalinde, her inceleme  hakimin  takdirine  kalacak  ve  keyfi  kararlara  sebebiyet verebilecektir. Ceza hukukumuzda hakim olan  suçta ve cezada kanunilik  ve  belirlilik  ilkeleri açısından bir kriter getirilmesi zorunludur. Ayrıca, iktibas ve iltibas kavramlarının Kanunun diğer hükümleri ile uyum içinde olmadığı görüşündeyiz. Nitekim 9/I-a maddesinde  tescilli marka ile aynı                                                  38  Yargıtay 11. HD, 08.06.2000, E. 2000/4615,K. 2000/5298:  Davacı ve davalı tarafların aynı alanda faaliyet gösterdikleri; davacı şirketin kullandığı markanın tescilindeki logonun çift çıplak ayak logosu, davalıların tescilindeki logonun ise tek çıplak ayak logosu olduğu ancak tüketici hafızasında kalan sadece çıplak ayak imajı olduğu; davacı tescilinin daha eski olduğu; gerekçesi ile davalı markasının hükümsüzlüğü ne davalıların hükümsüz sayılabilecek logoyu kullanmalarının haksız rekabet oluşturacağına dair mahalli mahkeme kararı Usul ve Kanun'a uygundur.  (02.11.2014 tarihinde www.kazanci.com adresinden erişildi.) 39  Aynı yönde bkz. Mantı, s. 61. 40  Yargıtay 15.CD, 13.01.2014, E. 2012/9973, K. 2014/15:  …suç tarihinde sanıklara ait olan depoda ihbar üzerine yapılan aramada, sahte olduğu ifade edilen bir miktar deterjan ve boş deterjan kutularının ele geçtiği, sanıkların bu deterjanları katılan firmanın üretimi Calgon deterjan  kutularına  doldurarak  piyasaya  sürerek  haksız  marka  kullanıp  alıcıları dolandırmak amacıyla bulundurdukları iddiasıyla açılan davada, dolandırıcılık suçundan sanıkların cezalandırılmaları için yeterli ve kesin delil elde edilemediğinden ve haksız marka kullanımı yönünden ise 556 Sayılı KHK 61/A-c maddesinin zımmen yürürlükten kaldırılması,  eylemin  kanunda  suç  olarak  tanımlanmamış  bulunması  nedenleriyle beraatlerine dair mahkemenin kabulünde bir isabetsizlik görülmemiştir.  (yayınlanmamış karar). 41  Güneş, Sınai Mülkiyet, s. 181. 42  Yenidünya/ İçer, s. 57- 59. 43  Aynı yönde bkz. Mantı, s. 61.   1095Türk Hukukunda Marka Suçları...  Ankara Üni. Hukuk Fak. Dergisi, 65 (4) 2016: 1085-1110  olan  bir  işaretin  kullanılması ,  9/I-b  maddesinde  ise,   halk  tarafından karıştırılma ihtimali bulunan herhangi bir işaretin kullanılması  ifadeleri iktibas ve iltibas kavramlarını karşılamak üzere kullanılmıştır ve  suçta ve cezada kanunilik  ilkesi açısından da daha net ifadelerdir.  556  sayılı  KHK nın  61/A  maddesinin  1.  fıkrasında  düzenlenen  suç seçimlik hareketli suç özelliği göstermektedir. Seçimlik hareketlerden birinin ya da birkaçının gerçekleştirilmesi suçun oluşumu için yeterlidir, hepsinin birlikte gerçekleştirilmesi aranmaz. Ayrıca, bir zararın meydana gelmesi de aranmaz; bu bentte düzenlenen suç, tehlike suçu özelliği göstermektedir. Seçimlik hareketlerden birden fazlasının ya da tamamının gerçekleştirilmesi halinde de bir suçun varlığından bahsedilir, bu durum birden fazla suçun oluşumuna sebebiyet vermez. Suç, seçimlik hareketli olmasının yanında bağlı hareketlidir.  Suçun  meydana  gelmesi  için  iktibas  veya  iltibas  suretiyle üretme, satışa arz etme veya satma fiillerinden birinin gerçekleştirilmesi gerekir. İktibas veya iltibas, hareketin yerine getirilmesi zorunlu unsurudur. Bu bağlı hareketin gerçekleştirilmesi suretiyle üretme, satışa arz etme veya satma seçimlik hareketlerinden herhangi birisinin yerine getirilmesi ile suç meydana  gelir.  Bu  fiiller  sınırlı  sayıdadır  ve  maddede  sayılmayan  elde bulundurma, depolama fiilleri suçun oluşumuna sebebiyet vermez. Ancak niceliksel  açıdan  malın  miktarı  değerlendirilmeli,   satışa  arz a  teşebbüs ihtimali göz ardı edilmemelidir. 556 sayılı KHK m. 61/A anlamında suç sayılmayan elde bulundurma, depolama fiilleri ancak TTK haksız rekabet hükümleri ile korunabilir.  556 sayılı KHK nın 61/A maddesinin 2. fıkrası ise  Marka koruması olan eşya veya ambalajı üzerine konulmuş marka koruması olduğunu belirten işareti yetkisi olmadan kaldıran kişi hakkında bir yıldan üç yıla kadar hapis ve  beş  bin  güne  kadar  adli  para  cezasına  hükmolunur.   hükmünü getirmektedir. Bu suçun gerçekleşmesi için marka koruması altındaki işaretin bir şekilde ürün veya ambalajı üzerinden kaldırılması gerekmektedir. Ancak kanun bunun nasıl gerçekleşeceği konusunda bir yöntem göstermemiştir. Bu sebeple  2.  fıkrada  gösterilen  suçun  serbest  hareketli  suç  olduğu söylenebilecektir.  Zira  bu  kaldırma  fiili  kazıma  şeklinde                                                  44  Çağlar, s. 105. 45  Güneş, Marka ve Telif, s. 179. 46  Yenidünya/ İçer, s. 53- 54. 47  Güneş, Sınai Mülkiyet, s. 175; Güneş, Marka ve Telif, s. 166. 48  Güneş, Marka ve Telif, s. 177. 49  Sayar, s. 59-61. 1096Ankara Üni. Hukuk Fak. Dergisi, 65 (4) 2016: 1085-1110  Arslan - Özdemir gerçekleştirilebileceği  gibi,  sökme,  dikişini  açma,  yapışkanını  kaldırma, üzerini boyama, silme veya üzerini kapatma şeklinde de gerçekleştirilebilir.  556 sayılı KHK nın 61/A maddesinin 3. fıkrasında ise,  Yetkisi olmadığı halde başkasına ait marka hakkı üzerinde satmak, devretmek, kiralamak veya rehnetmek suretiyle tasarrufta bulunan kişi iki yıldan dört yıla kadar hapis ve beş bin güne kadar adli para cezası ile cezalandırılır.  düzenlemesi yer almaktadır. Bu fıkra yetkisi olmayan bir kimsenin marka hakkı üzerinde tasarruf işlemlerinde bulunmasını yaptırıma bağlamaktadır. Tasarruf işlemi olarak  satma,  devretme,  kiralama  ve  rehnetme  işlemlerini  saymaktadır. Markaların konu olabileceği hukuki işlemler 556 sayılı KHK nın 15–22. maddeleri arasında  devir, miras yoluyla intikal, rehin, lisans, teminat ve haciz  işlemleri olarak gösterilmektedir. Önceki düzenlemede  herhangi bir tasarrufta bulunmak  ibaresi mevcuttu ve bu ifadeden bütün tasarruf işlemleri anlaşılmaktaydı. Ancak yeni düzenlemede suç teşkil eden seçimlik eylemler  satmak,  devretmek,  kiralamak  ya  da  rehnetmek   işlemleri  ile sınırlandırılmıştır. Fıkra bu haliyle, bağlı ve seçimlik hareketli suç niteliği göstermektedir.  Sayılan  hareketlerden  birinin  gerçekleştirilmesi  suçun meydana  gelmesi  için  gerekli  ve  yeterlidir.  Birden  fazlasının gerçekleştirilmesi halinde ise birden fazla suçun varlığından değil tek bir suçun varlığından bahsedilir. Marka suçları sırf hareket suçlardır. Kanuni tanımda sayılan hareketlerin gerçekleştirilmesi ile başka bir neticenin ortaya çıkması beklenmeksizin suç oluşmuş olur. Dolayısıyla, birinci fıkrada üretme, satışa arz etme veya satma; ikinci fıkrada kaldırma; üçüncü fıkrada ise satma, devretme, kiralama veya rehnetme hareketlerinden birinin gerçekleştirilmesiyle suç meydana gelmiş olacaktır. Bu hareketlerin haricinde bir tehlike veya zararın ortaya çıkması aranmayacaktır.  Marka  suçlarının  gerçekleşmesi  için  bir  neticenin  meydana  gelmesi aranmadığından nedensellik bağına ilişkin bir sorun söz konusu olmayacaktır.  IV. MANEVİ UNSUR 556  sayılı KHK nın  61/A  maddesinde  düzenlenen  marka  suçlarının tamamı kasten işlenebilen suçlardır. Suçun meydana gelmesi için fail, suçun                                                  50  Sayar, s. 61; Mantı, s. 54-55. 51  Sayar, s. 62; Mantı, s. 57. 52  Sayar, s. 63.    1097Türk Hukukunda Marka Suçları...  Ankara Üni. Hukuk Fak. Dergisi, 65 (4) 2016: 1085-1110  kanuni tanımındaki unsurları bilerek ve isteyerek gerçekleştirmelidir (TCK md. 21/1). 5237 sayılı TCK md. 22/1 uyarınca  Taksirle işlenen fiiller, kanunun açıkça belirttiği hallerde cezalandırılır.  556 sayılı KHK nın 61/A maddesinde taksirle ilgili herhangi bir düzenleme bulunmadığından marka suçlarının taksirle işlenmesi mümkün değildir. Doktrinde Keskin, taklit markayı piyasaya sokma suçunun taksirle de işlenebileceğini savunmaktadır ancak bu görüşün TCK md. 22/156 genel hükmü karşısında bir geçerliliği bulunmamaktadır. Özen ise, 61/A maddesinin 1. ve 3. fıkralarındaki suçların doğrudan kastla, 2. fıkrasındaki suçun ise doğrudan kastın yanında olası kastla da işlenebileceği görüşündedir.  Kanuni  tanımda  fiilin  belli  bir  amaca  yönelik  olarak  işlenmesinin arandığı hallerde  özel kast ın varlığından bahsedilir. Özel kast, madde metninde  …amacıyla ,  …maksadıyla  veya  … için  ifadeleri ile gösterilir. 556 sayılı KHK nın 61/A maddesinin ilk üç fıkrasında kanuni tanımı bulunan suçlarda böyle bir ifadeye rastlanmadığından marka suçları açısından özel kastın  aranmadığı,  genel  kastla  işlenmelerinin  yeterli  olduğu  sonucuna varılabilir. V. HUKUKA AYKIRILIK UNSURU  Bir fiilin suç teşkil edebilmesi için hukuka aykırı olması gerekir. Eğer bu fiili hukuka uygun hale getiren bir sebep mevcutsa, bu durumda fiil suç oluşturmaz.  Öncelikle,  TCK nın  genel  hükümleri  arasında  düzenlenen kanunun hükmü (md. 24/1), meşru savunma (md. 25/1), hakkın kullanılması (md. 26/1) ve ilgilinin rızası (md. 26/2) hukuka uygunluk sebepleri marka suçları açısından da niteliği uyuştuğu kadarıyla uygulama alanı bulacaktır. Marka hakkına iktibas veya iltibas suretiyle tecavüz suçu özelinde ise, ilgilinin rızası ve hakkın kullanılması birer hukuka uygunluk sebebi oluşturur. Bunların  yanında,  556  sayılı  KHK da  marka  suçları  açısından  özel hukuka uygunluk sebepleri de düzenlenmiştir. İlk olarak, 556 sayılı KHK md. 10 da  markanın sözlük veya başka başvuru eserinde yer alması  hukuka                                                  53  Mantı, s. 66. 54  Sayar, s. 77. 55  Keskin, s. 148. 56   Taksirle işlenen fiiller, kanunun açıkça belirttiği hallerde cezalandırılır.  57  Özen, s. 65-66. 58  Koca/ Üzülmez, s. 239-240. 59  Mantı, s. 63. 60  Yenidünya/ İçer, s. 77-81. 1098Ankara Üni. Hukuk Fak. Dergisi, 65 (4) 2016: 1085-1110  Arslan - Özdemir uygunluk sebebi olarak düzenlenmektedir. İlgili madde uyarınca  Tescilli bir markanın, tescilli olduğu belirtilmeden bir sözlük, ansiklopedi veya bir başka başvuru  eserinde,  jenerik  ad  izlenimi  verecek  şekilde,  yayımlanması durumunda, marka sahibinin talebi üzerine yayımcı, yayımın sonraki ilk sayısında  yanlışlığı  düzeltir.   Bu  hükme  göre,  markanın  tescilli  olduğu belirtilerek anılan şekilde kullanılması halinde fiil hukuka uygundur. Aynı şekilde, tescilli olduğu belirtilmeden kullanılması halinde de kullanan kişiye, marka sahibinin talebi üzerine, yanlışlığı düzeltme imkânı tanınmaktadır. Bu talebe rağmen  düzeltme  yapılmazsa bu durumda  fiil hukuka  aykırı hale gelecektir. Doktrinde Tekinalp, markanın bu şekilde bir başvuru eserinde yer almasının markasal kullanım şekillerine uymadığını, markasal kullanım teşkil etmediği için marka sahibi tarafından dava açılamayacağını savunmaktadır. İkinci olarak, 556 sayılı KHK nın 12. maddesinde  Dürüstçe ve ticari veya  sanayi  konularıyla  ilgili  olarak  kullanılmaları  koşuluyla  üçüncü kişilerin, ad ve adresini, mal veya hizmetlerle ilgili cins, kalite, miktar, kullanım amacı, değer, coğrafi kaynak, üretim veya sunuluş zamanı veya diğer niteliklere  ilişkin  açıklamaları  kullanmaları  marka  sahibi  tarafından engellenemez.  hükmü yer almaktadır. Bu düzenleme, doktrin ve Yargıtay tarafından hukuka uygunluk sebebi olarak kabul edilmektedir. Tek koşul ise kullanımın dürüstlük kuralına uygun olmasıdır. Yargıtay 11. HD, 03.10.2003 tarihli ve E.2003/2346, K.2003/8743 sayılı kararında bir markanın üçüncü kişi tarafından kullanılabilmesi için hâkim unsur-tali unsur ayrımı yapmıştır. Bu ayrım uyarınca, üçüncü kişinin başkası adına tescilli bir markayı KHK md. 12 nezdinde hukuka uygun olarak kullanabilmesi için kendi markasını hâkim unsur, başkası adına tescilli markayı tali unsur olarak kullanmalıdır. Yargıtay bu  kararının  Daire nin  kararlılık  gösteren,  devamlılık  kazanmış  kararı olduğunu vurgulamıştır. Üçüncü olarak, 556 sayılı KHK nın 13. maddesinde  marka tescilinden doğan hakların tüketilmesi  düzenlenmektedir. İlgili hükme göre,  Tescilli bir  markanın  tescil  kapsamındaki  mal  üzerine  konularak,  marka  sahibi tarafından veya onun izni ile Türkiye'de piyasaya sunulmasından sonra, mallarla ilgili fiiller marka tescilinden doğan hakkın kapsamı dışında kalır. Marka sahibinin, birinci fıkra hükmüne girmesine rağmen, malın piyasaya sunulmasından  sonra,  üçüncü  kişiler  tarafından  değiştirilerek  veya                                                  61  Tekinalp, s. 449-450; Mantı, s. 64; Sayar, s. 70-71. 62  Sayar, s. 71. 63  Tekinalp, s. 450-452; Sayar, s. 71; Mantı, s. 64-65.   1099Türk Hukukunda Marka Suçları...  Ankara Üni. Hukuk Fak. Dergisi, 65 (4) 2016: 1085-1110  kötüleştirilerek ticari amaçlı kullanmalarını önleme yetkisi vardır. . Marka koruması, ilgili malın marka hakkı sahibi tarafından veya onun izni ile malın veya hizmetin hukuka uygun olarak piyasaya sunulması ile tükenir. Burada dikkat edilmesi gereken tükenen şey marka hakkı değil, marka hakkının korumasıdır. Ürün bir kez piyasaya sunulduktan sonra, marka sahibi ürünün tekrar satılmasına veya hakkında reklam yapılmasına müdahale edemez. 556 sayılı KHK da düzenleme bulmuş dördüncü hukuka uygunluk sebebi ise, kullanılan işaretlerin kullanım yoluyla ayırt edicilik kazanması ve marka haline dönüşmesidir. KHK nın 7. maddesinin 2. fıkrasında düzenlenen bu durumda  Bir marka tescil tarihinden önce kullanılmış ve tescile konu mallar veya  hizmetlerle  ilgili olarak  bu  kullanım sonucu ayırt  edici  bir  nitelik kazanmış ise (a), (c) ve (d) bentlerine göre tescili reddedilemez. . Tescilin reddedilemediği  bu  durumda  markanın  kullanımı  da  hukuka  uygun olacaktır. VI. SUÇUN ÖZEL GÖRÜNÜŞ ŞEKİLLERİ 5833 sayılı Kanunla yapılan değişiklik ile 556 sayılı KHK nın 61/A maddesinin 2., 3., ve 4. fıkraları ilga edilmiştir. Bunun neticesinde, marka suçları açısından özel hüküm niteliğindeki teşebbüs, iştirak, içtima hükümleri yürürlükten kalmıştır. Özel hüküm yürürlükten kalkınca, TCK nın suçun özel görünüş şekilleri konusundaki genel hükümleri marka suçları açısından da uygulanır hale gelmiştir. A. TEŞEBBÜS 5237 sayılı TCK nın 35. maddesinin 1. fıkrası  Kişi, işlemeyi kastettiği bir suçu elverişli hareketlerle doğrudan doğruya icraya başlayıp da elinde olmayan nedenlerle tamamlayamaz ise teşebbüsten dolayı sorumlu tutulur.  hükmünü  içermektedir.  Madde  metninden  bir  tanım  çıkarılacak  olursa, teşebbüs bir kişinin kastettiği suçu elverişli hareketlerle doğrudan doğruya icraya başlayıp elinde olmayan sebeplerle tamamlayamamasıdır.  556 sayılı KHK nın 61/A maddesinde öngörülen suçlar sırf hareket suçları olup, bu suçlarda, suç hareketin tamamlanması ile oluştuğundan, ayrıca  bir  neticenin  gerçekleşmesi  aranmadığından  bu  suçlara  teşebbüs mümkün  değildir.  Ancak,  icra  hareketlerinin  bölünebildiği  hallerde,  icra                                                  64  Tekinalp, s. 453; Mantı, s. 65. 65  Mantı, s. 65. 1100Ankara Üni. Hukuk Fak. Dergisi, 65 (4) 2016: 1085-1110  Arslan - Özdemir hareketlerine başlanmış ancak bu hareketler failin elinde olmayan sebeplerle tamamlanamamışsa teşebbüs söz konusu olabilir.  Teşebbüs halinde TCK md. 35/2 uyarınca  fail, meydana gelen zarar veya tehlikenin ağırlığına göre, ağırlaştırılmış müebbet hapis cezası yerine on üç yıldan yirmi yıla kadar, müebbet hapis cezası yerine dokuz yıldan on beş yıla kadar hapis cezası ile cezalandırılır. Diğer hallerde verilecek cezanın dörtte birinden dörtte üçüne kadarı indirilir.  556 sayılı KHK nın 61/A maddesinde öngörülen yaptırımlar fıkralara göre sırasıyla  bir yıldan üç yıla kadar hapis ve yirmi bin güne kadar adli para cezası ,  bir yıldan üç yıla kadar hapis ve beş bin güne kadar adli para cezası  ve  iki yıldan dört yıla kadar hapis ve beş bin güne kadar adli para cezası  olduğundan, teşebbüs halinde fıkralarda belirtilen yaptırımlar dörtte birinden dörtte üçüne kadar indirilerek uygulanacaktır. B. İŞTİRAK İştirak,  TCK nın  37.  maddesinde   faillik ,  38.  maddesinde  azmettirme ,  39.  maddesinde   yardım  etme   şeklinde  düzenlenmiştir. Dönmezer- Erman, iştirak halinde işlenen suçları, bir kişi tarafından tek başına işlenebilecek bir suçun birden fazla kişi tarafından önceden aralarında işbirliği yapmaları sonucunda işlenen suçlar olarak tanımlamaktadır. Suça iştirakten bahsedebilmek için bu kişiler arasında suç işlemeye başlamadan önce iştirak etme iradesinin var olması gerekir. Ayrıca faillerin, azmettirenin veya yardım edenin  iştirakten  sorumlu  tutulabilmesi  için  suçun  icra  hareketlerine başlanmış olması gerekir. 556 sayılı KHK nın 5833 sayılı Kanunla değiştirilmesinden önce 61. maddenin 1. fıkrasının e bendinde  a ve c bendlerinde yazılı fiillere iştirak veya yardım veya bunları teşvik etmek veya hangi şekil ve şartlarda olursa olsun bu fiillerin yapılmasını kolaylaştırmak  marka hakkına tecavüz fiilleri arasında sayılmıştı. Madde metninden de anlaşılacağı üzere, maddenin eski hali markaya tecavüz fiillerine iştiraki de ayrı bir tecavüz eylemi olarak düzenlemekte ve iştirak edenleri de fail gibi cezalandırmaktaydı. 556 sayılı KHK nın 5833 sayılı Kanun la değişik güncel halinde marka suçlarıyla ilgili özel  bir  düzenleme  bulunmadığından  iştirak  konusunda  TCK nın  genel                                                  66  Sayar, s. 77-79; Mantı, s. 66-67. 67  Dönmezer/ Erman, s. 83.   1101Türk Hukukunda Marka Suçları...  Ankara Üni. Hukuk Fak. Dergisi, 65 (4) 2016: 1085-1110  hükümleri uygulanacaktır. 556 sayılı KHK nın 61/A maddesinde düzenlenen suçlara iştirakin her şekli mümkündür.  C. İÇTİMA İçtima, TCK madde 42 de  bileşik suç , madde 43 te  zincirleme suç  ve madde 44 te  fikri içtima  olarak düzenlenmiştir. 556 sayılı KHK da içtima konusunda marka suçları açısından özel hüküm bulunmadığından bu konuda TCK nın genel hükümleri marka suçları açısından da uygulanacaktır.  Birden fazla marka suçunun bir arada veya bir marka suçunun diğer kanunlarda yer alan suçlarla birlikte işlenmesi mümkündür. Doktrinde, marka suçlarının diğer kanunlarda yer alan suçlarla birlikte işlenmesi halinde gerçek içtima kuralları uygulanacağını ileri süren görüşler mevcuttur. Doktrinde Özen,  markanın  tescil  edilmesinden  ve  bu  sebeple  resmi  belge  teşkil etmesinden hareketle, taklit edilmesi durumunda TCK md. 204 te düzenlenen  resmi  belgede  sahtecilik   suçunun  da  oluşacağını  ileri  sürmektedir. Örneğin, bir marka taklit edilmiş ve korsan ürünlerin üzerinde kullanılmış ancak  satışa  arz edilmeden  bu  durum  ortaya  çıkmış  ise, TCK  md.  204 anlamında resmi belgede sahtecilik suçu oluşmuş ancak 556 s. KHK md. 61/A, f. 1 deki suç teşebbüs aşamasında kalmış olacaktır. Birtek ise, markanın resmi belge kabul edilemeyeceği, buradan hareketle taklit edilmesinin resmi belgede sahtecilik suçunu oluşturmayacağı kanaatindedir. Kanaatimizce, marka  resmi  belge  kabul  edilemeyeceğinden,  markanın  taklit  edilmesi durumunda da bu fiil  resmi belgede sahtecilik  suçunun oluşumuna sebebiyet vermeyecektir. Öte yandan, failin tek bir suç işleme kararı ile aynı marka suçunu birden fazla kez işlemesi halinde veya aynı suçu tek bir marka hakkı sahibinin birden fazla markasına karşı işlemesi halinde zincirleme suçun varlığından bahsedilir ve TCK nın ilgili hükümleri uygulanır. Yargıtay bir kararında,  sanığın sahte markalı aynı tür ürünlerin marka isimlerini ve değişik markalardan olmalarını önemsemeden bunları satarak haksız aşırı kazanç elde etme kararını gerçekleştirmek kastı ile hareket ettiği  gerekçesinden hareketle sanığın hareketlerinin müteselsil suç teşkil ettiğini, olayda müteselsil suç hükümleri uygulanması gerektiğini ve taklit edilen her                                                  68  Sayar, s. 79-80; Mantı, s. 67. 69  Mantı, s. 67. 70  Özen, s. 64. 71  Birtek, s. 504. 72  Mantı, s. 67. 1102Ankara Üni. Hukuk Fak. Dergisi, 65 (4) 2016: 1085-1110  Arslan - Özdemir marka için ayrı ceza tayininin kanuna aykırı olduğunu kabul etmiştir. Diğer bir kararında ise,  Aynı gün yapılan aramada farklı firmalar adına tescilli markaların taklidi olan ürünlerin bulunması karşısında, sanığın eyleminin 5237 sayılı TCK'nın 43. maddesinin birinci ve ikinci fıkraları gereğince bir suç işleme kararının icrası kapsamında aynı suçun birden fazla kişiye karşı tek  bir  fiile  işlenmesi  sebebiyle  zincirleme  suç  kapsamında  kaldığı na hükmetmiştir. D. ETKİN PİŞMANLIK Etkin pişmanlık, suçun bütün unsurları ile ortaya çıkmasından sonra failin pişmanlığını gösteren birtakım hareketlerde bulunması neticesinde ceza almasını önleyen ya da daha az ceza almasını sağlayan bir ceza hukuku kurumudur. Etkin pişmanlık, genel hükümler arasında düzenlenmediğinden sadece yasada açıkça imkân tanınan durumlarda uygulanabilir. 556  sayılı  KHK nın  61/A  maddesinin  son  fıkrasında   Üzerinde başkasının hak sahibi olduğu marka taklit edilerek üretilmiş malı satışa arz eden veya satan kişinin bu malı nereden temin ettiğini bildirmesi ve bu suretle üretenlerin  ortaya  çıkarılmasını  ve  üretilmiş  mallara  elkonulmasını sağlaması halinde hakkında cezaya hükmolunmaz.  ifadesi yer almaktadır. Bu düzenlemeyle 61/A maddesinin 1. fıkrasında düzenlenen  satışa arz etme veya  satma   suçu  açısından  etkin  pişmanlık  hali  öngörülmüştür.  Dikkat edilirse, etkin pişmanlık 1. fıkrada düzenlenen suçun tamamı için değil sadece  satışa arz etme veya satma  fiilleri için öngörülmüştür. Failin ceza almaması için malı nereden temin ettiğini bildirmesi ve bu şekilde üretilen ürünlerin ortaya çıkarılması ve bu mallara el konulmasını sağlaması gerekmektedir. Bu koşulların arasında  ve  bağlacı kullanıldığı için dar yorumlanmalı ve fail, ürünleri nereden temin ettiğini söylese dahi eğer ürünler ortaya çıkarılamaz ve bu  ürünlere  el  konulamaz  ise  etkin  pişmanlık  kurumundan yararlanamamalıdır.  Fıkrada  etkin  pişmanlık  hükümlerinin  ne  zaman  uygulanabileceği konusunda bir açıklık bulunmamaktadır. Bu durumda,  soruşturma  ya  da                                                  73  Yargıtay  7.  CD,  21.11.2003,  E.  2003/13029,  K.  2003/11076,  31.10.2014  tarihinde www.kazanci.com adresinden erişildi.; Sayar, s. 82. 74  Yargıtay 7. CD, 09.07.2014, E. 2014/12208, K. 2014/14626 (yayınlanmamış  karar); Yargıtay 7. CD, 09.07.2014, E. 2013/12438, K. 2014/14466 (yayınlanmamış karar).  75  Hakeri, s. 485. 76  Özen, s. 67-68; MÜSİAD, s. 69.   1103Türk Hukukunda Marka Suçları...  Ankara Üni. Hukuk Fak. Dergisi, 65 (4) 2016: 1085-1110  kovuşturma aşamasında uygulanması mümkündür. Soruşturma aşamasında etkin pişmanlık gösteren fail hakkında kovuşturmaya yer olmadığı kararı verilebilir (CMK md. 171/1). Bu konuda savcının takdir yetkisi mevcuttur. Kovuşturma  aşamasında  etkin pişmanlık gösteren fail hakkında ise ceza verilmesine yer olmadığı kararı verilir (CMK md. 223/4-a)77. Son  olarak,  etkin  pişmanlık  şahsi  cezasızlık  nedeni  olarak düzenlendiğinden, suçun iştirak halinde işlenmesi durumunda ilgili hüküm sadece etkin pişmanlık gösteren fail açısından uygulanacak, iştirak eden diğer kişiler açısından uygulama imkânı bulamayacaktır. VII.  MÜEYYİDE,  KOVUŞTURMA,  GÖREVLİ  VE  YETKİLİ MAHKEME A. MÜEYYİDE 556 sayılı KHK da marka suçları için hapis cezası ve adli para cezası yaptırımları öngörülmüştür. Hürriyeti bağlayıcı ceza ile adli para cezası aynı anda uygulanacak yaptırımlardır, 551 sayılı Markalar Kanunu düzenlemesinin aksine seçimlik olarak öngörülmemişlerdir. Buna göre, 61/A maddesinin 1. fıkrasında öngörülen  marka hakkına iktibas veya iltibas suretiyle tecavüz ederek mal veya hizmet üretme, satışa arzetme veya satma  suçu için bir yıldan üç yıla kadar hapis ve yirmi bin güne kadar adli para cezası, 2. fıkrada yer alan  Marka koruması olan eşya veya ambalajı üzerine konulmuş marka koruması olduğunu belirten işareti yetkisi olmadan kaldırma  suçu için bir yıldan üç yıla kadar hapis ve beş bin güne kadar adli para cezası ve 3. fıkrada öngörülen  yetkisi olmadığı halde başkasına ait marka hakkı üzerinde satmak, devretmek, kiralamak veya rehnetmek suretiyle tasarrufta bulunma  suçu için iki yıldan dört yıla kadar hapis ve beş bin güne kadar adli para cezası yaptırım olarak öngörülmüştür. Doktrinde adli para cezalarının miktarı çok yüksek olduğu için eleştirilmektedir ve cezaların uygulanabilir olması gerektiği ifade edilmektedir.                                                  77  Güneş, Sınai Mülkiyet, s. 173. 78  Yargıtay 7. CD, 02.04.2014, E. 2013/1946, K. 2014/5881:  5833 sayılı yasa ile değişik 556 sayılı Kanun Hükmünde Kararnamenin 61/A-l maddesi uyarınca hürriyeti bağlayıcı ceza ile birlikte adli para cezasına hükmolunmaması…  (yayınlanmamış karar); Yargıtay 7. CD, 18.07.2013, E. 2013/1686, K. 2013/17617:  556 sayılı Markaların Korunması Hakkında Kanun Hükmünde Kararname'nin 5833 sayılı Yasa ile değişik 61/A maddesinde belirtilen adli para cezasına hükmolunmaması suretiyle eksik ceza tayini… (yayınlanmamış karar). 79  Özbek, s. 38. 1104Ankara Üni. Hukuk Fak. Dergisi, 65 (4) 2016: 1085-1110  Arslan - Özdemir Bununla birlikte, 556 sayılı KHK nın 61/A maddesinin 4. fıkrasında  Yukarıdaki  fıkralarda  tanımlanan  suçların  bir  tüzel  kişinin  faaliyeti çerçevesinde işlenmesi halinde ayrıca bunlara özgü güvenlik tedbirlerine hükmolunur.  denilmektedir. Bu hüküm uyarınca, ilk 3 fıkrada öngörülen suçların bir tüzel kişinin faaliyeti esnasında işlenmesi halinde tüzel kişi açısından da tüzel kişilere özgü güvenlik tedbirlerine hükmedilecektir. Ancak 556 sayılı KHK da bu konuda özel hüküm bulunmadığı için TCK da yer alan genel hüküm niteliğindeki güvenlik tedbirlerine başvurulacaktır. TCK ya göre tüzel  kişiler  hakkında   iznin  iptali   ve   müsadere   güvenlik  tedbirleri uygulanabilir (TCK m. 60)80.  TCK nın 60. maddesinin 1. fıkrasına göre,  Bir kamu kurumunun verdiği izne dayalı olarak faaliyette bulunan özel hukuk tüzel kişisinin organ veya temsilcilerinin iştirakiyle ve bu iznin verdiği yetkinin kötüye kullanılması suretiyle tüzel kişi yararına işlenen kasıtlı suçlardan mahkûmiyet halinde, iznin iptaline karar verilir.  İznin iptali güvenlik tedbirinin uygulanabilmesi için, tüzel kişi bir kamu kurumunun verdiği izne dayalı olarak faaliyette bulunmalı, tüzel kişinin organ veya temsilcileri suça iştirak etmeli ve iznin verdiği yetkinin haksız olarak kullanılması suretiyle tüzel kişi yararına suç işlenmelidir.  İznin  iptali  güvenlik  tedbirinin  suça  ilişkin  mahkûmiyet hükmünün kesinleşmesinden sonra uygulanması gerekir zira madde metninde  mahkûmiyet halinde  ifadesi yer almaktadır.  Müsadere ise, eşya müsaderesi (TCK md. 54) ve kazanç müsaderesi (TCK md. 55) olarak iki ayrı düzenlemeye tabi tutulmuştur. TCK md. 54/1 uyarınca  İyiniyetli üçüncü kişilere ait olmamak koşuluyla, kasıtlı bir suçun işlenmesinde kullanılan veya suçun işlenmesine tahsis edilen ya da suçtan meydana gelen eşyanın müsaderesine hükmolunur. 82. Ancak bunun için suçun işlenmesinde kullanılmak üzere hazırlanan eşyanın, kamu güvenliği, kamu sağlığı veya genel ahlak açısından tehlikeli olması gerekmektedir. TCK md. 55/1 e göre ise,  Suçun işlenmesi ile elde edilen veya suçun konusunu oluşturan ya da suçun işlenmesi için sağlanan maddi menfaatler ile bunların değerlendirilmesi  veya  dönüştürülmesi  sonucu  ortaya  çıkan  ekonomik kazançların  müsaderesine  karar  verilir .  Kazanç  müsaderesinin                                                  80  Mantı, s. 68; Sayar, s. 97. 81  Sayar, s. 97-98. 82  Yargıtay 11. HD, 23.06.2014, E. 2013/16323, K. 2014/11890:  …3.036 adet Nike markalı tişörtten dolayı bu malların taklit olduğu sonucuna varılarak davalının para cezasına mahkum edildiği, adli emanete alınan ve müdahil (davacı) vekiline yediemin olarak teslim edilen suç eşyasının müsaderesine karar verildiği…  (yayınlanmamış karar).   1105Türk Hukukunda Marka Suçları...  Ankara Üni. Hukuk Fak. Dergisi, 65 (4) 2016: 1085-1110  uygulanabilmesi  için  ise,  maddi  menfaatin  suçun  mağduruna  iade edilememesi gerekir. B. DAVA VE CEZA ZAMANAŞIMI 556  sayılı  KHK da  marka  suçları  açısından  özel  bir  ceza  ve  dava zamanaşımı süresi belirlenmemiştir. Bu konuda, genel hüküm niteliğindeki TCK nın zamanaşımı düzenlemelerinin dikkate alınması gerekmektedir. TCK md. 66 da  beş yıldan fazla olmamak üzere hapis ve adli para cezasını gerektiren suçlar  için 8 yıllık dava zamanaşımı süresi tespit edilmiştir. TCK md. 68 deki 10 yıllık ceza zamanaşımı süresi marka suçları açısından da geçerlidir. C. SORUŞTURMA VE KOVUŞTURMA 556  sayılı KHK nın  61/A  maddesinde  düzenlenen  marka  suçlarının soruşturulması ve kovuşturulması şikâyete tabidir (md. 61/A, f. 6)85. Ancak ilgili fıkrada soruşturma ve kovuşturmanın şikâyete tabi olduğu belirtilmekte yetinilmiş, şikâyet konusunda özel bir süre öngörülmemiştir. Özel hükmün yer almadığı bu durumda da, TCK nın şikâyet konusundaki genel hükümlerine başvurulacak ve 73. maddesinde öngörülen altı aylık süre esas alınacaktır. Marka suçlarının soruşturulabilmesi için şikâyet hakkı sahibinin faili ve fiili öğrendiği tarihten itibaren altı ay içerisinde şikâyet hakkını kullanması gerekir (TCK md. 73/2).  556  sayılı  KHK nın  61/A  maddesinde  öngörülen  şikâyet  hakkından sadece tescilli marka sahipleri yararlanabilir. Şikâyet hakkı TCK md. 73 e göre suçtan zarar görene ait olduğundan, tüzel kişiler adına yetkili kişiler de şikâyette bulunabilir. D. UZLAŞMA 5271 sayılı CMK nın 253/a maddesinde soruşturulması ve kovuşturulması şikâyete bağlı suçlar açısından  uzlaşma  kurumuna yer verilmektedir. Ancak                                                  83  Mantı, s. 69; Sayar, s. 98-100. 84  Mantı, s. 69-70. 85  Yargıtay 7. CD, 02.07.2014, E. 2013/8558, K. 2014/14737:  Sanığa atılı marka hakkına tecavüz suçunun 556 sayılı KHK'nin 5833 sayılı yasa ile değişik 61/A-6 maddesi gereğince soruşturma ve kovuşturması şikâyete bağlıdır.  (yayınlanmamış karar). 86  Poroy/ Yasaman, s.546. 87  Özbek, s.39. 1106Ankara Üni. Hukuk Fak. Dergisi, 65 (4) 2016: 1085-1110  Arslan - Özdemir aynı maddenin 3. fıkrasında  Soruşturulması ve kovuşturulması şikâyete bağlı olsa  bile,  etkin  pişmanlık  hükümlerine  yer  verilen  suçlar  ile  cinsel dokunulmazlığa karşı suçlarda, uzlaştırma yoluna gidilemez.  hükmü yer almaktadır. 556 sayılı KHK nın 61/A maddesinin 7. ve son fıkrasında, 61/A maddesinin 1. fıkrasında düzenlenen  satışa arz etme  ve  satma  fiilleri açısından  etkin pişmanlık  düzenlemesine yer verildiği için bu marka suçları açısından uzlaşma kurumu uygulanamaz. Ancak, satışa arz veya satma söz konusu olmadan, sadece 61/A maddesinin 1.fıkrasında yer alan  başkasına ait marka hakkına iktibas veya iltibas suretiyle tecavüz ederek mal veya hizmet üretme  fiilinin gerçekleştirilmesi ya da 2. fıkradaki  marka koruması olan eşya veya ambalajı üzerine konulmuş marka koruması olduğunu belirten işareti  yetkisi  olmadan  kaldırma   ve  3.fıkradaki  yetkisi  olmadığı  halde başkasına  ait  marka  hakkı  üzerinde  satmak,  devretmek,  kiralamak  veya rehnetmek suretiyle tasarrufta bulunma  fiilleri gerçekleştirilirse bu durumda uzlaşma hükümlerine gidilebilir. E. GÖREVLİ VE YETKİLİ MAHKEME Markalarla  ilgili  davalar  ihtisas  mahkemelerinde  görülür.  Bu mahkemeler tek hâkimli olarak görev yaparlar. Adalet Bakanlığı nın teklifi üzerine Hâkimler ve Savcılar Yüksek Kurulu hangi asliye ceza mahkemesinin ihtisas mahkemesi olarak görev yapacağına karar verir (556 sayılı KHK md. 70/1)91. 556  sayılı  KHK da  yetkili  mahkemeye  ilişkin  bir  hüküm bulunmamaktadır. Özel hükmün yokluğu sebebiyle, yetkili mahkeme genel kanun niteliğindeki 5271 sayılı CMK ya göre belirlenecektir. Genel olarak,  suçun işlendiği yer mahkemesi  davalara bakmakla yetkilidir. Bu kural uyarınca, 556 sayılı KHK nın 61/A maddesinin 1.fıkrasında öngörülen suç için  yetkili  mahkeme  üretimin,  satışa  arzın  veya  satışın  yapıldığı  yer mahkemesi,  2.  fıkrasında  öngörülen  suç  için  yetkili  mahkeme  işaretin                                                  88  Yargıtay  7.  CD,  09.07.2014,  E.  2013/12438,  K.  2014/14466:   …556  sayılı  Kanun Hükmünde Kararnamenin 5833 sayılı Yasa ile değişik 61/A-son maddesi gereğince etkin pişmanlık  hükümleri  öngörüldüğünden  uzlaşma  hükümlerinin  uygulanamayacağı gözetilmeden…  (yayınlanmamış karar). 89  Yenidünya/ İçer, s. 98. 90  Sayar, s. 91-93. 91  Arkan, s. 305; Albayrak, s. 96. 92  Mantı, s. 71.   1107Türk Hukukunda Marka Suçları...  Ankara Üni. Hukuk Fak. Dergisi, 65 (4) 2016: 1085-1110  kaldırıldığı yer mahkemesi, 3. fıkrasında öngörülen suç için yetkili mahkeme ise tasarrufa ilişkin hukuki işlemin yapıldığı yer mahkemesi olacaktır. SONUÇ Gelişen ülkeler arası ilişkiler, teknoloji ve ulaşım imkânları sayesinde bugün  mal  ve  hizmetler  açısından  ülkeler  arasındaki  sınırlar  kalkmış durumdadır. Gümrük birliği ve ortak pazar anlaşmaları, Avrupa Birliği üye ülkeleri arasındaki sınırları mal ve hizmetler açısından ortadan kaldırmıştır. Üye ülkelerden birinde üretilen bir ürün hiçbir zorlukla karşılaşılmadan bir diğerinde satılabilmektedir. Türkiye her ne kadar AB üyesi olmasa da bu ekonomik bütünleşmenin etkisi altındadır. Zira ekonomisinde ithalatın önemli bir yeri olan ülkemizin dış alım istatistiklerinde AB üyesi ülkeler ilk sırada gelmektedir. Bunun neticesinde, yerli ve yabancı markalar aynı piyasada etkinlik göstermektedir. Tanınmış markalar, Türkiye de tescilli olmasa dahi korumadan yararlanmakta, diğer markalar ise tescillenmek koşulu ile 556 sayılı KHK nın koruması altına girmektedirler. İç hukukta, markaların hukuki koruması yeterli kalmamakta, cezai koruma gereklilik arz etmektedir. Ancak, günümüzde mevcut ve gün geçtikçe artmakta olan ekonomik bütünleşme, ülkesel mevzuatların uyumlulaştırılması ihtiyacını ortaya çıkarmaktadır. Bu durumun  ülkemiz  açısından  doğurduğu  iki  önemli  sonuç bulunmaktadır. Öncelikle,  markaların  kanun  hükmünde  kararname  ile  değil  kanunla korunması  sağlanmalı,  ardından  bu  yasaların  uluslararası  anlaşmalarla uyumlulaştırılması gerçekleştirilmelidir.",
     "Kaynakça": "Albayrak, Mustafa. (2003). Fikir ve Sanat Eserleri ile Markalar Aleyhine İşlenen Suçlar. Ankara: Adil. Alıca, Tülay. (2007). Marka, Tasarım ve Patent Hakkına Tecavüz Suçlarına İlişkin  Hükümlerin  Anayasaya  Aykırılığı  Sorunu.  Ankara  Barosu Dergisi, 65(2), 149-157. Arkan, Sabih. (2011) Ticari İşletme Hukuku (15.bs.). Ankara: Banka ve Ticaret Hukuku Araştırmaları Enstitüsü. Artuk, Mehmet Emin/ Gökcen, Ahmet/ Yenidünya, Caner. (2014).  Ceza Hukuku Genel Hükümler (8.bs). Ankara: Adalet. Ayoğlu,  Tolga.  (2008).  Anayasa  Mahkemesi nin  556  Sayılı  Markaların Korunması  Hakkında  Kanun  Hükmünde  Kararname nin  9  ve  61. 1108Ankara Üni. Hukuk Fak. Dergisi, 65 (4) 2016: 1085-1110  Arslan - Özdemir Maddelerinin Bazı Bentlerinin İptaline İlişkin 3.1.2008 Tarihli Kararı Üzerine Düşünceler. Ankara Barosu Fikri Mülkiyet ve Rekabet Hukuku Dergisi,"
}