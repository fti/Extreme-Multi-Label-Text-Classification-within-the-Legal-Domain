{
     "Tip": "Makale",
     "Dergi İsmi": "",
     "Üniversite İsmi": "Ankara Üniversitesi",
     "Gün": "",
     "Ay": "",
     "Yıl": "2016",
     "Cilt": "65",
     "Sayı": "4",
     "Başlık": "ANAYASAYI İHLAL SUÇU",
     "Title": "The Crime of Violation of Constitution",
     "Yazar İsmi": [
          "Yrd. Doç. Dr. Ezgi AYGÜN EŞİTLİ"
     ],
     "Danışman İsmi": "",
     "Anahtar Kelimeler": [
          "ihlal",
          "suç",
          "anayasa",
          "anayasayı ihlal",
          "kalkışma suçları"
     ],
     "Keywords": [
          "violation",
          "crime",
          "constitution",
          "violation of constitution",
          "attempt crimes"
     ],
     "Özet": " Anayasayı  ihlal   suçu  kalkışma  suçlarının  bir  türüdür.  Suç  genel teorisinde  kalkışma  suçları  temel  olarak,  kurucu  iktidar  olmaya  yönelik hareket  şeklinde  tanımlanabilir.  Türk  Ceza  Kanunu nun  (TCK)  309. maddesine  göre;   cebir  ve  şiddet  kullanarak,  Türkiye  Cumhuriyeti Anayasasının öngördüğü düzeni ortadan kaldırmaya veya bu düzen yerine başka bir düzen getirmeye veya bu düzenin fiilen uygulanmasını önlemeye teşebbüs edenler ağırlaştırılmış müebbet hapis cezası ile cezalandırılırlar. Bu suçun  işlenmesi  sırasında  başka  suçların  işlenmesi  halinde,  ayrıca  bu suçlardan dolayı ilgili hükümlere göre cezaya hükmolunur . Bu çalışmada,  anayasayı  ihlal   kavramı  ayrıntılarıyla  tartışılmış  ve  kalkışma  suçları kapsamında kabul edilen bu suçun unsurları incelenmiştir.",
     "Abstract": "The crime of  Violation of Constitution  is the types of attempt crimes. In the general theory of crime, attempt crimes should defined basically by the the criminal act directed to the constituent power. According to Turkish Criminal Code (TCC), art. 309;  anyone who attempts to destroy the order prevenient by the Constitution of the Republic of Turkey, or to replace it with another constitutional order, or to prevent the actual implementation of that order by the use of force or violence shall be sentenced to strict life imprisonment. Where other crimes are committed during the commission of this crime, relevant provisions shall also apply for the punishment of such offences”. In this study discussed the term of “violation of constitution” in detailed and analyzed the elements of this crime admitted under the attempt crimes.",
     "Metin": "5237 sayılı TCK nun 309. maddesinde düzenlenen  Anayasayı ihlal  suçu, suç genel teorisinde  kalkışma suçları  kapsamında değerlendirilen bir suç tipi olarak ortaya çıkmaktadır.  Kalkışma suçları, neticesiz suçlardan olup, doğrudan kastla işlenen amaç suçları arasında yer alırlar. Bu suçların tamamlanması mümkün değildir. Çünkü doğrudan suça yönelik olan hareketle hedeflenen başarıya ulaşılması halinde,  onu  cezalandırabilecek  olan  kurulu  hukuk  düzeni  ortadan kalktığından, kalkışma hareketini cezalandırmak imkânı olmamaktadır. Çalışmada bir kalkışma suçu türü olup TCK nun  Millete ve Devlete Karşı Suçlar ve Son Hükümler  başlıklı dördüncü kısım,  Anayasal Düzene ve  Bu  Düzenin  İşleyişine  Karşı  Suçlar   beşinci  bölüm  başlığı  altında düzenlenen  Anayasayı ihlal  suçunun Türk Ceza Kanunlarındaki gelişimi incelenmiş, suçun unsurları ve işleniş biçimleri üzerinde durulmuş, ceza ve ceza muhakemesi açısından önem arz eden noktalar ile yoruma muhtaç sahalar irdelenmiştir.  I. Türk Ceza Kanunlarında Anayasayı İhlal Suçu Anayasayı  ihlal suçu, 765  sayılı  mülga  Kanunun 146/1. fıkrasında;  Türkiye  Cumhuriyeti  Teşkilatı  Esasiye  Kanununun  tamamını  veya  bir kısmını tağyir ve tebdil veya ilgaya ve bu kanun ile teşekkül etmiş olan                                                  1   Ayrıca bkz., TCK, md. 302, 311, 312. 2   Tağyir:  Başkalaştırma,  değiştirme,  bozma  (Develioğlu,  F.:  Osmanlıca  –  Türkçe Ansiklopedik Lûgat, Ankara 1970, s. 1214). 3   Tebdil: Değiştirme, değiştirilme, başka bir hale getirme (Develioğlu, s. 1252). 4   İlga: Lağvetme, kaldırma, bozma (Develioğlu, s. 512). 1690Ankara Üni. Hukuk Fak. Dergisi, 65 (4) 2016: 1689-1724  Eşitli Büyük  Millet  Meclisini  iskata  veya  vazifesini  yapmaktan  men e  cebren teşebbüs edenler, ağırlaştırılmış müebbet ağır hapis cezasına mahkûm olur  ifadeleriyle  düzenlemeye  kavuşturulmuş,  5237  sayılı  TCK nun  309. maddesinde ise Anayasayı ihlal suçu  cebir ve şiddet kullanarak, Türkiye Cumhuriyeti Anayasasının öngördüğü düzeni ortadan kaldırmaya veya bu düzen yerine başka bir düzen getirmeye veya bu düzenin fiilen uygulanmasını önlemeye  teşebbüs  edenler  ağırlaştırılmış  müebbet  hapis  cezası  ile cezalandırılırlar  hükmüyle bugünkü şeklini almıştır.  Her ne kadar 765 sayılı Kanun döneminde Yargıtayın süreklilik kazanmış içtihatları  Türkiye Cumhuriyeti Teşkilatı Esasiye Kanunu ndan  kastedilenin sadece şekli varlığıyla anayasa metni değil aynı zamanda  anayasal düzen  olduğu kanaatindeyse de 5237 sayılı TCK nda bu ifadenin  anayasal düzen  ifadesiyle değiştirilmesi yerinde olmuştur.  Öte yandan anlamı tam karşılamayan  Anayasayı ihlal  madde kenar başlığının madde metniyle uyumlu olacak şekilde  Anayasal düzeni ihlale kalkışma  ya da  Anayasal düzeni cebren değiştirmeye kalkışma  olarak değiştirilmesi  kanımızca  daha  uygundur.  Zira  Anayasaya  aykırı  kanun çıkarmak da anayasayı ihlal eder, ancak TCK nun 309. maddesinde ifade olunan suça vücut vermeyeceği açıktır. Ayrıca açıktır ki Anayasanın ihlali halinde yeni bir kurucu iktidar düzeni söz konusu olacağından, adı geçen maddede cezalandırılan Anayasayı ihlal etmek değil Anayasal düzeni ihlale  kalkışmaktır .  5237 sayılı Kanunun 309. maddesinde ifadesini bulan  bu düzenin fiilen uygulanmasını önlemek  tabiriyle, 765 sayılı Kanun un 146. maddesindeki ifadesiyle  tağyir ,  Türkiye Cumhuriyeti Anayasasının öngördüğü düzeni ortadan  kaldırmak   tabiriyle   ilga ,   bu  düzen  yerine  başka  bir  düzen getirmek  tabiriyle ise  tebdil  kastedilmek istenmiştir. Dolayısıyla yönelik olduğu hareketler bakımından mülga Kanun ile 5237 sayılı TCK arasında esaslı bir farklılık yoktur.  Ancak 765 sayılı Kanunun 146/2. fıkrasında ifade olunan;  …gerek yalnızca gerek bir kaç kişi ile birlikte kavli veya tahriri veya fiili fesat çıkararak veya meydan ve sokaklarda ve nasın toplandığı mahallerde nutuk irat veyahut yafta talik veya neşriyat icra ederek bu cürümleri işlemeğe teşvik                                                  5   Baltacı, V.: Terör Suçları ve Yargılaması, Ankara 2007, s. 142. 6   Hafızoğulları, Z.: Anayasanın Zorla Değiştirilmesine Kalkışma Suçu, BÜHFD, C. 1, S. 1, Y. 2015, s. 486.    1691Anayasayı İhlal Suçu...  Ankara Üni. Hukuk Fak. Dergisi, 65 (4) 2016: 1689-1724  edenler  hakkında,  yapılan  fesat  teşebbüs  derecesinde  kalsa  dahi ağırlaştırılmış müebbet ağır hapis cezası hükmolunur  Birinci fıkrada yazılı suça ikinci fıkrada gösterilenden gayri surette iştirak eden fer i şerikler hakkında beş seneden onbeş seneye kadar ağır hapis ve  amme  hizmetlerinden  müebbeden  memnuiyet  cezası  hükmolunur  hükmüne 5237 sayılı TCK nun ilgili maddelerinde bizce haklı olarak yer verilmemiştir.  Zira bu hüküm, özel iştirak hükümleri koymasının yanı sıra maddenin ikinci  fıkrası  gereği,   yapılan  fesat  teşebbüs  derecesinde  kalsa  dahi ağırlaştırılmış müebbet ağır hapis cezası hükmolunur  ifadesiyle kalkışma suçunun  hazırlık hareketini  kalkışma suçunun cezasıyla cezalandırmaktadır.  Diğer taraftan 5237 sayılı TCK nun 309. maddesinin ikinci fıkrası 765 sayılı Kanun un tersine; söz konusu suçun işlenmesi sırasında başka suçların da işlenmesi halinde, ayrıca bu suçlardan dolayı ilgili hükümlere göre cezaya hükmolunacağını amir olması nedeniyle eleştiriye açıktır. Buna benzer bir hüküm İtalyan, Alman, Fransız, İspanyol, İsveç, İngiliz ve Amerikan ceza hukuku sistemlerinde bulunmamaktadır.  Aşağıda ayrıntılı olarak değinileceği üzere, biz söz konusu hükmün, tek suça tek ceza prensibine aykırı olduğunu, bu bakımdan 765 sayılı Yasa dönemindeki  uygulamanın  daha  yerinde  olduğunu  düşünüyoruz.  Zira  bu suçun  işlenmesi  sırasında  işlenen  diğer  suçlar,  Anayasayı  ihlal  suçunun hareketi niteliğindedir. Dolayısıyla ortada birden fazla suç yoktur. Her biri birlikte Anayasayı ihlal suçunun fiil unsuru niteliğinde olan ve bu niteliği itibariyle tek bir kalkışma hareketi içinde eriyen tek bir hareket, tek bir fiil, dolayısıyla da tek bir suç vardır.                                                   7   Yargıtay 9. CD., 2007/2572 E., 2007/3890 K., 8.5.2007 T. sayılı kararında;  sanığın mensubu  olduğu  örgütün  amacı  doğrultusunda  adam  öldürme  eylemine  katıldığının anlaşılması karşısında, 5237 sayılı Yasanın 309/1. maddesinde tanımlanan suçun işlenmesi sırasında başka suçu da işlemesi nedeniyle, aynı Yasa maddesinin 2.fıkrası uyarınca yasanın amaç, kapsam ve gerekçesi birlikte nazara alındığında, hakkında ayrıca bu suçtan dolayı da ilgili hükümlere göre ceza tayini gerektiği, bu durumda da 765 sayılı TCK.nun 146/1. maddesinin sanık lehine olduğu gözetilmeden değerlendirmede yanılgıya düşülerek yazılı şekilde hüküm tesisi, yasaya aykırıdır  şeklinde görüş bildirmiştir.  8   Bkz., ayrıntılı bilgi için, Aygün Eşitli, E.: Kalkışma Suçları, Ankara 2016, s. 33 vd.  9   Hafızoğulları, konuya ilişkin olarak  …Açıklamalar…bilinen hiçbir kanunda yeri olmayan bu garabetin hikmetini açıklamamaktadır. Tartışmalardan, tarihi kanun koyucunun, dün de bugün de, suç oluşturan tipik fiilin tanımına ilişkin olarak üzerinde çok tartışılan Kalkışma 1692Ankara Üni. Hukuk Fak. Dergisi, 65 (4) 2016: 1689-1724  Eşitli 765 sayılı Kanunla 5237 sayılı TCK arasındaki bir diğer farklılık da TCK nun 309/3. maddesinde, söz konusu suçun işlenmesi dolayısıyla tüzel kişiler hakkında bunlara özgü güvenlik tedbirlerine hükmolunacağı hükmüne yer  verilmiş  olmasıdır.  Söz  konusu  hükme  765  sayılı  Kanunda  yer verilmemiştir. Ancak 765 sayılı Kanunda böyle bir hükme yer verilmemiş olması,  o  dönemde  tüzel  kişilerin  sorumluluğunun  olmayacağı  şeklinde yorumlanmamıştır. 5237 sayılı TCK döneminde de Kanunun 60. maddesi karşısında aksi yönde bir yorum yapmak mümkün değildir. Tüzel kişiler fail olamazlarsa da tüzel kişiler yararına suç işlenmesi imkânsız değildir.  II. Fail Anayasayı ihlal suçunun faili Türk ya da yabancı, herkes olabilir. Ancak tüzel kişiler statüleri ile kişilik kazandıklarından suçun faili olamazlar.  Öte yandan bu suçlarda, isnat yeteneğine sahip olmayan kimseler de fail olabilir.                                                   suçlarına tümden kayıtsız kaldığı sonucu çıkmaktadır  sözleriyle görüşünü bildirmiştir (Hafızoğulları, Anayasa, s. s. 487, dpn. 6).  10  Florian, E.: Trattato di diritto penale, V. II, Delitti contro la sicurezza dello stato, Milano 1915, p. 206, 314; Antolisei, F.: Manuale di diritto penale, Ps., II, Milano 1997, p. 544; Fiandaca, G./Musco, E.: Diritto penale, Ps., V. I, Bologna 1993, p. 8, 10, 12; Rossi, P.: Attentato contro la costituzione dello Stato, Enc. dir., V. III, Varese 1958, p. 978; Vannini, O.: Manuale di diritto penale italiano, Ps., Milano 1947, p. 1; Maggiore, G.: Diritto Penale, Ps., V. 2, T. 1, Bologna 1948, p. 32, 77; Manzini, V.: Trattato di diritto penale italiano, V. IV, Torino 1921, p. 13, 242; Pannain, R.: Personalità internazionale dello stato (delitti contro la), Novissimo dig. it., V. XII, Torino 1968, p. 1110; De Mauro, G. B.: Attentato contro gli organi costituzionali, Nuovo dig. it., V. I, Torino 1937, p. 1077. Ayrıca bkz., Yargıtay 9. CD., 1999/1296 E., 1999/3623 K., 22.11.1999 T. 11  İsnat yeteneği cezayı ortadan kaldıran veya azaltan bir neden olarak TCK nun 31 vd. maddelerinde  yaş küçüklüğü ,  akıl hastalığı ,  sağır ve dilsizlik ,  geçici nedenler, alkol veya uyuşturucu madde etkisinde olma  başlıkları altında düzenlenmektedir. Doktrinde bir kısım yazarlar, isnat yeteneğini kusurluluğun ön şartı saymaktaysalar da (Bkz., benzer görüşler için, Özgenç, İ: Türk Ceza Hukuku Genel Hükümler, 11. Baskı, Ankara 2015, s. 390 vd; Özbek, V. Ö./Kanbur, M. N./Doğan, K./Bacaksız, P./Tepe, İ.: Türk Ceza Hukuku Genel Hükümler, 6. Baskı, Ankara 2015, s. 373 vd.; Demirbaş,T.: Ceza Hukuku Genel Hükümler, 5. Baskı, Ankara 2007, s. 306 vd; Koca, M./Üzülmez, İ.: Türk Ceza Hukuku Genel Hükümler, 2. Baskı, Ankara 2009, s. 312 vd) biz, isnat yeteneğini, fiilin faili, faili olduğu fiilin unsuru olamayacağından (Hafızoğulları, Z./Özen, M.: Türk Ceza Hukuku Genel Hükümler, 8. Baskı, Ankara 2015, s. 247) ve isnat yeteneği olmayan kimselerin de kusurlu olabileceği düşüncesinden hareketle kusurluluğun ön şartı değil failin bir durumu, kişisel bir niteliği olarak görüyoruz. Dolayısıyla isnat yeteneğini kaldıran ve azaltan nedenler, kusurluluğu ne kaldıran ne de azaltan nedenlerdir. O halde isnat yeteneği olmayan kimseler de suçun faili olabilirler. Ancak isnat yeteneği olmayan kimselere isnat yeteneğinin   1693Anayasayı İhlal Suçu...  Ankara Üni. Hukuk Fak. Dergisi, 65 (4) 2016: 1689-1724  Anayasayı ihlal suçu tek faille işlenebilen bir suçtur. Ancak uygulamada çoğunlukla bu suçun, sağladığı kolaylıktan ötürü örgütlü olarak işlendiği görülmektedir.  Ayrıca bu suç kamu gücünü, zor kullanma yetkisini elinde bulunduranlar, bir başka deyişle idare edenler tarafından işlenebileceği gibi idare edilen ve devletin cebir gücünü elinde bulundurmayanlar tarafından da işlenebilir.  Devletin cebri gücünü elinde bulundurmayan kimselerin Anayasayı ihlal suçunu  işlemeleri  bu  suçun  özelliği  gereği  elverişli  hareket  bakımından değerlendirildiğinde,  çoğunlukla  manevi  cebirden  ziyade  maddi  cebirle mümkün olmaktadır.  Diğer yandan görevleri gereği devletin kamu gücünü elinde bulunduran kimselerin,  ör.  Cumhurbaşkanının,  Başbakan  ve  Bakanlar  Kurulunun, milletvekillerinin, askerlerin ve güvenlik güçlerinin maddi ya da manevi cebirle söz konusu suçları işlemeleri halinde, sahip oldukları kamusal gücün suçların işlenmesinde kolaylık sağlayacağı aşikârdır. Siyasi gücü elinde bulunduran kimselerin kalkışma suçlarını işlemeleri için çoğu kez manevi cebir yeterli olmaktadır.  III. Hukuki Konu Ceza normunun bir ceza tehdidiyle muhtemel saldırılara karşı koruduğu hukuki değer veya menfaate suçun hukuki konusu denir.  Anayasayı ihlal suçunun hukuki konusu anayasal düzenin devamına ilişkin kamusal menfaattir. Öte  yandan  bu  suçta  kalkışma  hareketinin  yönelik  olduğu  amacın meydana gelmesi halinde, bu kez ortada korunmaya muhtaç bir değer veya menfaat kalmayacaktır. Zira bu halde, önceki iktidar düzeninin yerini başarıya ulaşan  kalkışma  hareketiyle  birlikte  yeni  kurucu  iktidar  düzeni  almıştır.                                                  ne kadar ortadan kalktığına bağlı olarak kanunen ya hiç ceza verilmez ya da bu kimseler, suçun kanunda öngörülen cezasından daha az bir ceza miktarıyla cezalandırılırlar. İsnat yeteneği olmayan kimseler hakkında şartları varsa güvenlik tedbirleri uygulanabilir.  12 Bkz., TCK., md. 220: Suç işlemek amacıyla örgüt kurma, md. 314: Silâhlı örgüt 13 Manzini, Trattato, p. 242, 247; Soyaslan, D.: Ceza Hukuku Özel Hükümler, Ankara 2010, 8. Baskı, Ankara 2010, s. 749 vd.; Hafızoğulları, Anayasa, s. 490; Baltacı, s. 141. 14 Florian, p. 320. 15 Ayrıntılı bilgi için bkz., Gregori, G.: Saggio sull ogetto giuridico del reato, V. XVIII, Padova 1978. 1694Ankara Üni. Hukuk Fak. Dergisi, 65 (4) 2016: 1689-1724  Eşitli Meşruiyetini kendinden alan bu iktidar düzeninin ise herhangi bir hukuki değer veya menfaati ihlal edilmemiştir. Kaldı ki önceki iktidar düzeninde himaye gören somut ihlali cezalandırabilecek olan hukuk düzeni ortadan kalktığından, söz konusu değer veya menfaatin ihlalini ceza ile cezalandırmak imkânı da olmayacaktır.  IV. Mağdur Suçun mağdurundan söz edebilmek için bu mağdurun ya kişi statüsünde kabul edilebilmesi ya da hukukça tanınan bazı hak veya menfaatlerin hamili olabilen bir topluluk olması gerekmektedir.  Biz, Anayasayla varlık kazanan, Anayasayı yürütme yetkisine sahip olan, Anayasa ve Kanunlarla tanınan belirli hak ve yetkilerin hamili olarak bir hukuki  varlığa  sahip  olan  ve  dahası  kanunla  muayyen  bazı  kamusal menfaatlerin sahibi görülen TBMM nin, Devletten ayrı bir tüzel kişiliğe sahip olmamakla birlikte organ vasfıyla suçun mağduru olabileceğini düşünüyoruz. Bu nedenle  Anayasayı ihlal  suçunda mağdur, Anayasayı Türk milleti adına yürütme yetkisine sahip olan yasama organı, yani Türkiye Büyük Millet Meclisi (TBMM) dir.  V. Fiil  TCK nun 309. maddesinde ifade olunan  Anayasayı ihlal  suçunda fiil;  cebir ve şiddet kullanarak, Türkiye Cumhuriyeti Anayasasının öngördüğü düzeni ortadan kaldırmaya veya bu düzen yerine başka bir düzen getirmeye veya bu düzenin fiilen uygulanmasını önlemeye teşebbüs etmektir .  Anayasayı ihlal suçunda fiil hareketin kendisidir. Zira bu suçta hareketten meydana gelen, yani onunla nedensel bir neticenin gerçekleşmesi hukuken mümkün değildir. Dolayısıyla Anayasayı ihlal suçunda hareketin maksadına ulaşması hareketin neticesi değildir. Anayasayı ihlal suçu da dâhil olmak üzere kalkışma suçlarında, hareket, yani kalkışma, karşı güçle dengelenmediği takdirde, kurucu iktidara evrilmekte, açıkçası, eskisini ortadan kaldıran yeni bir iktidar oluşmaktadır.  Bu suçlarda, ilgili madde metinlerinde ifade olunan amaçlar, kalkışma suçunun  fiil  unsuru  içinde  erimekte  ve  hareketin  elverişliliğini                                                  16  Hafızoğulları, Anayasa, s. 491.   1695Anayasayı İhlal Suçu...  Ankara Üni. Hukuk Fak. Dergisi, 65 (4) 2016: 1689-1724  değerlendirirken  göz  önünde  bulundurulmaktadır.  Dolayısıyla  Anayasayı ihlal suçu, doğrudan kastla işlenen  amaç suçu  özelliği gösterir.  Öte yandan amaca yönelik hareketi cezalandırmak suretiyle yönelik olduğu amaca  ilişkin olarak doğmuş  bulunan  tehlikenin kendisi bertaraf edilmek istendiğinden bu suçlar tehlike suçu özelliği gösterirler. Burada tehlikeden  kastedilen,  makul,  gerçekleşmesi  olası  ve  güncel  olan  bir tehlikedir. Dolayısıyla basit bir ihtimal Anayasayı ihlal suçuna vücut vermeye elverişli  değildir.  Burada  dikkat  edilmesi  gereken  husus,  bu  suçlarda cezalandırılanın, hukuken mümkün olmadığından zararın tehlikesi olmadığı, ama yöneldiği amacı açıkça belli eden tehlikenin kendisi olduğudur.  Amaca yönelik bu hareket kendisi ayrıca bir suç teşkil etsin ya da etmesin, her türlü hareket olabilir. Bu sebeple Anayasayı ihlal suçu serbest hareketli bir suçtur. Suçu, amaca yönelik tek bir hareketle işlemek mümkün olduğu  gibi  aralarında  amaçsal  ve  zamansal  birlik  bulunan  birden  fazla hareketle de işlemek mümkündür. Ancak bu suçta hareketin veya hareketlerin ya da bunların etkilerinin az çok devamlılık arzetmesi, suçu kesintisiz bir suç yapmaz. Dolayısıyla bu suç hareketin yapılmasıyla tüketilen ani suçlardandır. Şu kadar ki; tıpkı diğer suçlarda ve bu suçlara teşebbüste olduğu gibi, Anayasayı ihlal suçunda da suçun icrasına elverişli hareketlerle başlamak gerekir ki bu suçta hareketin elverişli kabul edilebilmesi için, her şeyden önce cebri olması aranmaktadır. Cebirden kastedilen, maddi ve manevi cebirdir. Bu da suçu aynı zamanda icra suçu yapar.  Doktrinde, ilgili maddede ifade olunan cebrin yalnızca maddi cebir olduğunu ileri sürenler olmuşsa da kıta Avrupası hukuk sistemlerinde terimin anlam ve kapsamı, kanunun gerekçesi, TCK nun ilgili diğer maddeleri ve                                                  17  Gallo, E.: Il delitto di attentato nella teoria generale del reato, Milano 1966, p. 319 ecc. 18  Tehlike suçlarına ilişkin olarak bkz., Alacakaptan, U.: Suçun Unsurları, Ankara 1975, s. 49; Hafızoğulları/Özen, GH., s. 204 vd. 19  Bkz., İtalyan Ceza Kanunu, md. 283 (İCK  nun 2006/85 sayılı Kanunla değişik 283. maddesi  Anayasayı ihlale kalkışma  madde kenar başlığı altında tipik fiili,  Devletin anayasasını cebri davranışlarla doğrudan ve elverişli bir fiille değiştirmek  olarak tanımlamaktadır). Ayrıca bkz., Alman Ceza Kanunu, md. 81.  20  TCK., 309. madde gerekçesi:  …Maddede tanımlanan suçun oluşabilmesi için, cebir veya tehdit kullanarak Anayasal düzenin değiştirilmesine teşebbüs edilmesi gerekir. Bu nedenle, cebir ve tehdit bu suçun unsurunu oluşturmaktadır. Cebir ve tehdit kavramlarının hukukî anlam ve içeriği, bilinen bir husustur. Bu nedenle, Anayasal düzenin değiştirilmesine yönelik teşebbüsün ancak cebir veya tehdit kullanılarak, yani bireylerin iradeleri zorlanmak suretiyle ifsat edilerek gerçekleştirilmesi gerekir. 765 sayılı Türk Ceza Kanununun 146 ncı 1696Ankara Üni. Hukuk Fak. Dergisi, 65 (4) 2016: 1689-1724  Eşitli Yargıtay kararları birlikte değerlendirildiğinde kanımızca Anayasayı ihlal suçunda  cebir ve şiddet  ifadesiyle kastedilen maddi ve manevi cebirdir. Ancak  amaç  yorumda  farklılıklara,  değişik  yargı  kararlarına  yol  açmak değilse,  ilgili  maddenin  yeniden  gözden  geçirilmesi  ve  Kanunda  terim birliğinin sağlanması gerekmektedir.  Suça  elverişli  hareketin  yapılmasıyla  birlikte  Anayasayı  ihlal  suçu tamamlanmış olur. Bu sebeple Anayasayı ihlal suçu aynı zamanda neticesiz suç özelliği gösterirler.  Bu  suç  neticesiz  suç  özelliği  gösterdiğinden  ve  TCK nun  309. maddesinde ifade olunan amaçlara yönelik hareketin parçalara bölünmesi olasılığı  da  olmadığından  Anayasayı  ihlal  suçuna  teşebbüs  mümkün değildir.  Anayasayı ihlal suçu kural olarak siyasi suç kapsamında değerlendirilen suçlardan  olmaktadırlar.  Zira  devletin  temel  siyasi  yapısına  ve  hukuk düzenine yönelik olan hareketler, tabiatıyla siyasidir. Öte yandan terör örgütü kapsamında işlenen Anayasayı ihlal suçu, Terörle Mücadele Kanunu (TMK, md. 3) gereği terör suçu kabul edilmektedir. Doktrinde genellikle tam siyasi suç, nisbi siyasi suç ayrımı yapılmakta, nisbi  siyasi  suçların  ve  uluslararası  sözleşmelerce  terör  kapsamında değerlendirilen eylemlerin, siyasi suç olduğu gerekçesiyle suçlunun iadesine engel olmayacağı düşünülmektedir.  Anayasayı ihlal suçunun bir diğer özelliği de genellikle vatana ihanet teşkil  eden  suçlar  arasında  kabul  edilmesidir.  Aslında  vatana  ihanetin uluslararası hukuk bakımından kabul görmüş tek bir tanımı bulunmayıp, her                                                  maddesinin kaynağını oluşturan 1889 İtalyan Ceza Kanununun 118 inci maddesi, 146 ncı maddede olduğu gibi, cebir ( Violentemente ) unsurunu taşımaktaydı. Ancak, 1930 faşist İtalyan Ceza Kanununun aynı konuyu düzenleyen 283 üncü maddesinde, suç tanımından cebir unsuru çıkarılmıştı. Faşizmin etkisiyle kaleme alınan bu 283 üncü madde, bilahare 11.11.1947 tarihinde yeniden değiştirilerek; suç tanımında tekrar cebir unsuruna yer verilmiştir…  (Özgenç, İ.: Türk Ceza Kanunu Gazi Şerhi, GH., Ankara 2005, s. 1098.). 21  Cebrin kapsamına ilişkin olarak yapılan değerlendirme açısından bkz., Yargıtay 9. CD., 2013/9110 E., 2013/12351 K., 9.10.2013 T. 22  Kalkışma suçlarında suça teşebbüsün mümkün olmaması hususuna ilişkin olarak bkz., Ranieri, S.: Manuale di diritto penale, Ps., V. 2, Padova 1962, p. 9, 117; Manzini, Trattato, p. 21; Maggiore, p. 78; Pannain, R.: Diritto penale, V. II, Ps., Torino 1957, p. 22 ecc., 225; Vannini, Ps., p. 25.  23  Bkz., Dönmezer, S./Erman, S.: Nazari ve Tatbiki Ceza Hukuku, C. II/2, İstanbul 1961, s. 1203 vd.; Demirbaş, s. 171 vd.; Özgenç, s. 986, 991; Koca/Üzülmez, s. 110.   1697Anayasayı İhlal Suçu...  Ankara Üni. Hukuk Fak. Dergisi, 65 (4) 2016: 1689-1724  ülkenin kanun koyucusu kendi siyasi etik değerlendirmesine göre kavramı somutlaştırmaktadır. Bugün, Türk hukuk düzeninde vatana ihanet kavramı, bir tanım hükmüyle belirli kılınmış değildir. Ancak temel olarak vatandaşın ülkesine karşı olan sadakat borcunun ihlali kapsamında, devletin ve mevcut hukuki  düzenin  bekasını  tehlikeye  düşüren  fiillerin  vatana  ihanet  kabul edildiği göze çarpmaktadır.  a) Anayasal Düzen TCK nun 309. madde kenar başlığını oluşturan ancak anılan maddenin metninde adı zikredilmeyen  Anayasayı ihlal  terimiyle kastedilenin, suç fiilinin  madde  metnindeki  ifadesinden  hareketle   Anayasal  düzeni  ihlal  olduğunu söylemek yanlış olmayacaktır. Dolayısıyla Anayasayı ihlal suçunun fiil unsurunu açıklığa kavuşturmak öncelikle  Anayasal düzen  in kapsamını belirli kılmayı, sonrasında da söz konusu düzenin ihlalinin ne anlama geldiğini açıklamayı gerektirmektedir.  Her tüzel kişilik gibi Devlet tüzel kişiliğinin de hukuki varlığı, onun bir  statüye  sahip olmasına bağlıdır. Devletin statüsü, ona meşruiyetini veren kuruluş kanunu, bir başka deyişle mevcut siyasi düzenin üzerinde somutlaştığı metin, Anayasadır.  Kalkışma suçlarında Anayasa ile anlaşılması gereken, devletin temel düzeni, anayasal yapının temel normlarıdır. Başlangıç kısmında yaptığı gönderme gereği Türk evlatlarının vatan ve millet sevgisine emanet ve tevdi olunmuş olan Anayasa, Türk milletini temsile yetkili erk olan yasama organı tarafından, yine Anayasa da belirtilen usul ve esaslar ile geçerliliğini aldığı temel norma uygun olarak değiştirilebilir.  Hatta  toplumların  temel  yasaları  olan  Anayasaların  zaman  içinde değiştirilmesinin, belirtilen sınırlar dahilinde kalmak kaydıyla, o toplumun dinamik yapısının gereği olduğu da kabul edilebilir.                                                   24  Özek, Ç.: Siyasi İktidar Düzeni ve Fonksiyonları Aleyhine Cürümler, İstanbul 1967, s. 85; Erem, F: Türk Ceza Kanunu Şerhi, ÖH, Ankara 1993, s. 984. Ayrıca bkz.,  cumhuriyete sadakat  kavramı ve açıklaması için; Ragno, G.: I delitti di alto treadimento ed attentato alla costituzione, Milano 1974, p. 52 vd. 25  Antolisei, Ps., p. 589; Delpino, L.: Diritto Penale, Ps., Napoli 2006, p. 51; Ragno, p. 120 ecc.; Florian, p. 315 ecc. 26  Teziç, E.: Anayasa Hukuku, 19. Bası, İstanbul 2015, s. 159. 27  Florian, p. 316. Ayrıca bkz., Gözler, K.: Kurucu İktidar, Bursa 1998, s. 152 vd.  1698Ankara Üni. Hukuk Fak. Dergisi, 65 (4) 2016: 1689-1724  Eşitli T.C. Anayasası, hangi koşul ve şartlar altında değiştirilebileceğini, 4. ve 175. maddelerinde ifade etmiştir.  Anayasa nın 4. maddesi uyarınca; Anayasanın 1. maddesindeki Devletin şeklinin  Cumhuriyet  olduğu  hakkındaki  hüküm  ile,  2.  maddesindeki Cumhuriyetin  nitelikleri  ve  3.  maddesi  hükümleri  değiştirilemez  ve değiştirilmesi  teklif  edilemez.  Bu  yasağa  aykırı  olarak  Anayasayı değiştirmeye ya da ortadan kaldırmaya kalkışmak cebir kabul edileceğinden Anayasayı ihlal suçuna vücut verir.  Burada  hemen  belirtmek  gerekir  ki  bir  devletin  temel  yapısının değiştirilmesi konusunda bir karar, Anayasasında açık bir yasak olmasa bile hiçbir  zaman  meşru  olarak  verilemez.  O  halde  T.C.  Anayasasının  4. maddesi, yenilik doğurucu değil, bildirici bir maddedir. Adı geçen madde olmasaydı dahi T.C. Anayasasının, geçerliliğini aldığı temel normun üzerinde                                                  28  Anayasa nın 175. maddesi uyarınca;  Anayasanın değiştirilmesi Türkiye Büyük Millet Meclisi üye tamsayısının en az üçte biri tarafından yazıyla teklif edilebilir. Anayasanın değiştirilmesi hakkındaki teklifler Genel Kurulda iki defa görüşülür. Değiştirme teklifinin kabulü  Meclisin  üye  tamsayısının  beşte  üç  çoğunluğunun  gizli  oyuyla  mümkündür. Anayasanın değiştirilmesi hakkındaki tekliflerin görüşülmesi ve kabulü, bu maddedeki kayıtlar dışında, kanunların görüşülmesi ve kabulü hakkındaki hükümlere tabidir.    Cumhurbaşkanı Anayasa değişikliklerine ilişkin kanunları, bir daha görüşülmek üzere Türkiye Büyük Millet Meclisine geri gönderebilir. Meclis, geri gönderilen Kanunu, üye tamsayısının üçte  iki  çoğunluğu  ile aynen  kabul  ederse  Cumhurbaşkanı  bu  Kanunu halkoyuna sunabilir.    Meclisce üye tamsayısının beşte üçü ile veya üçte ikisinden az oyla kabul edilen Anayasa değişikliği hakkındaki Kanun, Cumhurbaşkanı tarafından Meclise iade edilmediği takdirde halkoyuna sunulmak üzere Resmi Gazetede yayımlanır.    Doğrudan  veya  Cumhurbaşkanının  iadesi  üzerine,  Meclis  üye  tamsayısının  üçte  iki çoğunluğu ile kabul edilen Anayasa değişikliğine ilişkin kanun veya gerekli görülen maddeleri Cumhurbaşkanı tarafından halkoyuna sunulabilir. Halkoylamasına sunulmayan Anayasa değişikliğine ilişkin Kanun veya ilgili maddeler Resmi Gazetede yayımlanır.   Halkoyuna sunulan Anayasa değişikliklerine ilişkin kanunların yürürlüğe girmesi için, halkoylamasında kullanılan geçerli oyların yarısından çoğunun kabul oyu olması gerekir.    Türkiye Büyük Millet Meclisi Anayasa değişikliklerine ilişkin kanunların kabulü sırasında, bu Kanunun halkoylamasına sunulması halinde, Anayasanın değiştirilen hükümlerinden, hangilerinin birlikte hangilerinin ayrı ayrı oylanacağını da karara bağlar.    Halkoylamasına iştiraki temin için, kanunla para cezası dâhil gerekli her türlü tedbir alınır . 29  Hafızoğulları, Anayasa, s. 492 vd. bu konuda ayrıca bkz., Acar, B.: Kurucu İktidar Olma Eylemi ile Anayasayı İhlal Suçuna Konu Kalkışma Hareketlerinin Farklı Nitelikte Eylemler Olması ve Hukuki Sonuçları (Milli Güvenlik Konseyi Başkan ve Üyesinin Erksiz/Yetkisiz Yargılanmasına İlişkin Esas Hakkında Savunma), Ankara 2014, s. 225. 30  Doehring, K.: Genel Devlet Kuramı, Çev. Prof. Dr. Ahmet Mumcu, İstanbul 2002, s. 122.   1699Anayasayı İhlal Suçu...  Ankara Üni. Hukuk Fak. Dergisi, 65 (4) 2016: 1689-1724  somutlaştığı ilk üç maddesini değiştirmeye kalkışmak, Anayasayı ihlal suçuna vücut verirdi.  O halde Anayasa yı geçerliliğini aldığı ve ifadesini ilk üç maddesinde bulduğu temel norma aykırı olarak değiştirmeye, ilk üç maddeye aykırı olacak şekilde kısmen veya tamamen ortadan kaldırmaya ya da söz konusu ilkelerin fiilen uygulanmasına engel olmaya kalkışmak hukuka aykırı olup hiçbir toplumsal gereklilik böyle bir fiili, son tahlilde o ülkede geçerli iktidar düzeni ve mevcut hukuk sistemi ortadan kalkacağından, meşru hale getirmez. Ancak kalkışma hareketi başarıya ulaşırsa, bu kez meşruiyetini kendinden alan yeni bir kurucu iktidar düzeni söz konusu olacağından yapılan ihtilal ya da darbe gayrımeşru olarak nitelendirilemeyecektir.  TCK nun  309.  maddesinde  cezalandırılan  gayrimeşru  fiil,  Anayasal düzenin,  cebren,  tamamen  veya  kısmen  ortadan  kaldırılmasına, değiştirilmesine ya da fiilen uygulanmasına engel olmaya kalkışmaktır.  TCK nun 309. maddesinin gerekçesinde; siyasal iktidarın kuruluşu ve işleyişine egemen olan ilkeleri içeren kuralların bütününün, Anayasal düzeni oluşturduğu  ifade  edilmektedir.  Siyasal  iktidarın  kuruluşu  ve  işleyişine egemen olan ilkeler, Anayasanın ilk üç maddesinde ve ilk üç maddeye ilişkin diğer anayasal normlarda (ör. Anayasa, md. 6, 1434) ifade edilmektedir.  Bu nedenle Anayasa nın 4. maddesinde değiştirilemeyeceği ifade olunan ilk üç maddenin değiştirilmesine kalkışılması ve ilk üç maddeyle doğrudan bağlantılı olan, bu nedenle değiştirilmeleri halinde ilk üç maddede yer alan temel ilkeleri işlevsiz kılacak olan diğer maddelerin, Anayasada öngörülen usulü kullanarak dahi olsa değiştirilmesine kalkışılması cebir kabul edilecek ve Anayasal düzeni ihlal edecektir.  Öte yandan toplu organ niteliğinde olan Anayasa Mahkemesinin ve Cumhurbaşkanının işlevi bakımından TCK nda ayrı bir suç ihdas edilmek suretiyle korunmadığı ve kalkışma suçları altında da söz konusu organlardan açıkça söz edilmediği göze çarpmakta, bu da Cumhurbaşkanının ve yargı                                                  31  Benzer düşünce için bkz., Gören, Z.: Anayasa Koyan Erk ve Anayasa Değişikliklerinin Sınırları, İTÜSBD, S. 16, Y. 2009, s. 10 vd. 32  Hafızoğulları, Z./Özen, M.: Türk Ceza Hukuku Özel Hükümler, Topluma Karşı Suçlar, Ankara 2012, s. 277. 33  Doehring, s. 123. 34  Anayasanın 14. maddesi hükmü, bu anayasaya göre bugün mevcut olan kurulmuş iktidarı bağlamaktadır (Hafızoğulları/Özen, Topluma Karşı Suçlar, s. 277). 1700Ankara Üni. Hukuk Fak. Dergisi, 65 (4) 2016: 1689-1724  Eşitli erkinin mevcut kalkışma suçu tipleri kapsamında korunup korunamayacağı meselesini açıklığa kavuşturmayı gerektirmektedir.  Kanımızca, mevcut düzenlemeler kapsamında gerek Cumhurbaşkanının gerekse Anayasa Mahkemesinin korunması mümkündür. Zira bu organlar, anayasal organlar olmaları nedeniyle anayasal düzene dâhildirler.  Anayasanın 2. maddesi gereği Türkiye Cumhuriyeti bir hukuk devletidir. Hukuk devleti, devletin eylem ve işlemlerinin hukuk kurallarına bağlı olarak yürütülmesini  gerektirir.  Bu  organların  görevlerinin  ifasına  kısmen  veya tamamen  engel olmaya  yönelik cebri hareketler; devletin, erkler ayrılığı ilkesinden  hareketle,  Anayasa  Mahkemesinde  ve  Cumhurbaşkanlığı makamında somutlaşan eylem ve işlemlerinin hukuk kurallarına bağlı olarak yürütülmesine  kısmen  veya  tamamen  engel  olmaya  kalkışma  niteliğinde olacağından  hukuk  devletinin,  dolayısıyla  da  Anayasal  düzenin  ihlali olacaktır. O halde bu organların görevlerinin icrasına kısmen veya tamamen engel olmaya kalkışmak Anayasayı ihlal suçuna vücut verir.  Diğer  yandan  ilk  üç  maddenin  değiştirilemeyeceğini  amir  olan  4. maddeyi değiştirmeye kalkışmak da ilk üç maddeyi değiştirmeye kalkışmak niteliğinde olacağından Anayasayı ihlal suçuna vücut verecektir.  Açıktır  ki,  bu  tipik  bir   hile-i  şer iyye dir.  Burada  Anayasanın yasakladığı  bir  sonuca  Anayasanın  diğer  bir  maddesinden  yararlanarak ulaşılmaktadır. Bilindiği gibi, hile-i şer iyye hukukun genel ilkeleri gereğince himaye edilmez. Kaldı ki Anayasanın 4. maddesi, yenilik doğurucu değil bildirici bir madde niteliğinde olduğundan kendisi ortadan kaldırılsa dahi, bu işlem Anayasanın anayasal düzene hâkim olan ilkeleri düzenleyen ilk üç maddesinin değiştirilmesi teklifine meşruiyet kazandırmaz.                                                   35  Bu kabul, kuvvetler ayrılığı ilkesine ve ilk üç maddede ifade olunan diğer temel ilkelere aykırılık teşkil etmemek ve bu bakımdan değişiklik teklifinin kendisi cebir kabul edilmemek kaydıyla, Anayasanın öngördüğü usullere bağlı kalınarak, yürütme ya da yargı erkinde gerçekleştirilecek  yapısal  değişikliklere  engel  değildir.  Zira  Anayasayı  İhlal  suçuyla, Cumhurbaşkanlığı makamının ve Anayasa Mahkemesinin Anayasa ve kanunlarla muayyen görevlerinin  hukuk  kurallarına  bağlı  olarak  yürütülmesine  engel  olmaya  kalkışmak cezalandırılmaktadır. Bu makamlara ilişkin hukuk kurallarının meşru yollarla değiştirilmesi halinde ise, artık bu yeni hukuk kuralları yürürlük kazanacak ve bu kurallarla muayyen görevlerin ifasına engel olmaya kalkışmak şartları varsa Anayasayı İhlal suçu kapsamında cezalandırılacaktır.  36  Gözler, Kurucu İktidar, s. 142.   1701Anayasayı İhlal Suçu...  Ankara Üni. Hukuk Fak. Dergisi, 65 (4) 2016: 1689-1724  Şu kadar ki 4. madde olmasaydı, kanımızca Türkiye Cumhuriyetinin temel anayasal düzenine hâkim olan ilkelerinin özlerine dokunmaksızın ve bu ilkelerin uygulanma alanını da daraltmaksızın, ilk üç maddede maddi değil ama bazı şekli değişikliklere gitmek mümkün olabilirdi. Ancak mevcut haliyle Anayasanın 4. maddesi böyle bir şekli değişikliği dahi açıkça yasaklamaktadır.  Pek  tabi  Anayasanın tamamını  değiştirmeye  kalkışmak,  söz  konusu maddeleri ortadan kaldırmaya kalkışmak anlamına geleceğinden, bu halde de anayasal düzen ihlal edilmiş olacaktır.  İfade olunan tüm bu hallerde, başkaca bir maddi veya manevi cebir içerip içermediğine bakılmaksızın, Anayasanın koyduğu usul ve esaslara aykırı olması nedeniyle, kalkışma hareketinin kendisinin cebri olduğu varsayılır. Yeterli  sayıda  meclis  üyesinin  Anayasanın  değiştirilemez  maddelerini değiştirmeyi,  Anayasal  düzeni  ihlal  etmek  kastıyla  teklif  etmeleri  buna örnektir. Bu halde başkaca bir cebri hareket içermese dahi, Anayasanın açık kuralına aykırı davranmanın kendisi manevi cebir kabul edilir. Kalkışma hareketinin  icrasına  bu  maddelerin,  yerine  yenisi  konularak  ya  da konulmaksızın,  değiştirilmesinin  veya  Anayasanın  tamamının  ortadan kaldırılmasının  teklif  edilmesi  ile  başlanmış  olur.  Bu  yönde  bir  teklifte bulunan vekiller, iştirake ilişkin hükümler saklı olmak kaydıyla fail olarak sorumlu  tutulurlar.  Anayasayı  yürüten  Meclis  ise  organ  sıfatıyla  suçun mağduru konumundadır.  Elverişli olmak kaydıyla Anayasanın şekli varlığını, ilk üç maddeyi ya da bu maddelerle doğrudan bağlantılı olan diğer anayasal normları değiştirmeye, ortadan kaldırmaya yönelik diğer cebri hareketlerle de söz konusu suçun işlenmesi  mümkündür.  Elverişli  sayıda  Meclis  üyesini,  ilk  üç  maddeye yönelik bir Anayasa değişikliği teklifi yapmaya cebren zorlamak bu son hale örnek verilebilir. Böyle bir durumda cebri kullananlar suçun faili olarak                                                  37  Cebir veya şiddet maddi olabileceği gibi manevi de olabilir. Failin amaçlarına ulaşmak için kullandığı hukuk dışı meşru olmayan vasıtaların tamamı cebir veya şiddetin içerisindedir (Baltacı, s. 142).  38  Söz konusu halde yasama organına karşı suçun oluşmamasının ancak Anayasayı İhlal suçunun oluşmasının nedeni, suç fiilinin ve kastın Anayasal düzenin işleyişi noktasında TBMM ne  değil,  Anayasal  düzenin  kendisine,  Anayasanın  şekli  varlığına  yönelmiş olmasıdır. Öte yandan cebren bazı meclis üyelerini, anayasanın ilk üç maddesini ihlal eden kanun teklifinde bulunmaya da meclisi bu kanunu kabule zorlamak, kanunların anayasal norm niteliği taşımaması nedeniyle Anayasayı ihlale elverişli olmamalarının sonucu olarak, Anayasayı İhlal suçuna vücut vermezse de şartları varsa yasama organına karşı suç kapsamında değerlendirilebilir.  1702Ankara Üni. Hukuk Fak. Dergisi, 65 (4) 2016: 1689-1724  Eşitli cezalandırılırken, araç olarak kullanılmaları dolayısıyla vekillerin kusurluluğu ortadan kalkar.  Anayasanın  ilk  üç  maddesine  aykırı  bir  devlet  şekli  kurulmasını sağlamak  adına  toplumsal  karışıklığa  sebebiyet  veren  cebri  hareketlerde bulunmak da elverişli olmaları halinde anayasal düzeni ihlal kabul edilebilir. Anayasal düzene hâkim olan bu ilkelerin, yazılı oldukları anayasal normu korumak ancak fiilen uygulanmasına engel olmaya kalkışmak yoluyla işlevsiz kılınmasını hukukun dolanılması olarak gören kanun koyucu, bu durumu, TCK. nun  309.  maddesinde,  yerinde  olarak  anayasal  düzeni  ihlal  kabul etmiştir.  Yukarıda yapılan açıklamalar ve Kanunun gerekçesi birlikte değerlendirildiğinde, her ne kadar madde metninde bir açıklık olmasa da Anayasayı ihlal den kastedilenin Anayasal düzeni ihlal, Anayasal düzeni ihlal den kastedilenin ise; - Hukuki varlığıyla Anayasanın tamamının, ilk dört maddesinin ya da bu maddelerin ifade ettikleri Anayasal ilkelere aykırı olacak şekilde diğer maddelerinin ortadan kaldırılmasına veya değiştirilmesine,  - Başlangıç  kısmında  yorumlanan,  Anayasanın  değiştirilemez, değiştirilmesi teklif dahi edilemez ilk üç maddesinde ifade olunan ilkelerin fiilen uygulanmasına engel olmaya kalkışılması olduğunu düşünüyoruz.  Öte yandan aşağıda kapsam ve sınırlarına değinileceği üzere her normun ihlali değil, sadece Anayasal düzeni ihlal teşkil etmesi kaydıyla anayasal normun cebren ihlali Anayasayı ihlal suçuna vücut verebilecektir. Hukukun izin verdiği ölçüde kanunların Anayasaya aykırılığını, diğer düzenlemelerin de kanuna aykırılığını ileri sürmek ise her zaman mümkündür.                                                   39  Bkz., Erem, ÖH, s. 1063 vd.  40  Doktrinde bir görüş, değiştirmenin (mutare) uyarlamak olmadığı, değişikliğin, eskisinin yerine yenisini koymak anlamına geldiğini ifade etmektedir (De Mauro, p. 1085). Bizce bu husus, anayasanın ilk üç maddesine aykırı olduğu iddia edilen diğer maddelerde yapılan değişikliklerin anayasayı ihlal teşkil edip etmediğini tespit bakımından bir ölçü olarak kabul edilebilirse de anayasanın ilk üç maddesi bakımından, anayasanın dördüncü maddesindeki açık yasağın uygulama alanını amaca aykırı olacak şekilde daraltmak ve Anayasal düzenin devamını subjektif yorumlara bağlı kılmak tehlikesini taşımaktadır.  41  Bkz., Anayasa, Başlangıç Hükümleri.   1703Anayasayı İhlal Suçu...  Ankara Üni. Hukuk Fak. Dergisi, 65 (4) 2016: 1689-1724  Anayasal  düzeni  teşkil  etmeyen,  dolayısıyla  Anayasanın  ilk  üç maddesinde  ifade  olunan  temel  ilkelere  ilişkin  olmayan  diğer  anayasal değişiklikleri Anayasada öngörülen usulle gerçekleştirmek mümkündür. Ör., yasama,  yürütme  ya  da  yargı  erklerinde  gerçekleştirilecek  yapısal değişiklikler, kuvvetler ayrılığı ilkesine ve ilk üç maddede ifade olunan diğer temel ilkelere aykırılık tekil etmemek kaydıyla Anayasayı ihlal etmez. Bu anlamda, ör., Anayasada öngörülen usulü izleyerek parlamenter sistemin başkanlık sistemine dönüştürülmesi de tek başına hukuk devleti ilkesine aykırılık olmaz ve buna  yönelik hareketler kural olarak Anayasayı ihlal suçuna vücut vermez. Şu kadar ki bu değişiklikleri Anayasada öngörülmemiş gayrımeşru yollarla yapmaya kalkışmak, son tahlilde hukuk devleti ilkesine aykırılık  teşkil  edeceğinden  şartları  varsa  Anayasayı  ihlal  suçuna  vücut verecektir.  Öte yandan ilk üç maddeye ilişkin olmayan diğer anayasal normlarda yapılacak  değişiklikler,  Anayasada  öngörülen  usule  aykırı  olarak gerçekleştirilseler  dahi  Anayasal  düzenin  ihlali  niteliğinde  olmadığından Anayasayı  ihlal  suçuna  vücut  vermezler.  Bu  değişikliklerin  Anayasa Mahkemesince iptali mümkündür.  b) Anayasanın Öngördüğü Düzeni Ortadan Kaldırmaya Kalkışmak Anayasal düzeni oluşturan ve Anayasada teminat altına alınmış temel ilkeler, ifadesini, değiştirilemeyen, değiştirilmesi teklif dahi edilemeyen ilk üç maddede bulmaktadırlar.  Anayasa nın  başlangıç  kısmında  ifade  edildiği  üzere,  hiçbir  kişi  ve kuruluş Anayasa da gösterilen hukuk düzeni dışına çıkamaz.  Hukuksal bakımdan sınırlı olan türev kurucu iktidar, ancak  Ülkenin Anayasasının,  o  Anayasada  belirlenmiş  kurallara  göre  değiştirilmesi iktidarına   sahiptir.  Başka  bir  deyişle  türev  kurucu  iktidar,  yürürlükteki Anayasa kurallarını değiştirirken bu Anayasanın öngördüğü kurallara uygun hareket etmek zorundadır.  Anayasanın öngördüğü düzeni ortadan kaldırmak ifadesiyle kastedilen; Anayasanın tamamının, değiştirilemeyecek maddelerinin ya da Anayasanın değiştirilemeyen ilk üç maddesine aykırı olacak şekilde diğer maddelerinin, yerine yenisi konulmaksızın ortadan kaldırılmasına kalkışılmasıdır.                                                   42  Gören, Z.: Anayasa Hukukuna Giriş, İzmir 1999, s. 343. 1704Ankara Üni. Hukuk Fak. Dergisi, 65 (4) 2016: 1689-1724  Eşitli Kalkışma hareketinin icrasına; söz konusu maddelerin ya da Anayasanın tamamının  ortadan  kaldırılmasına  yönelik  elverişli  ve  cebri  hareketlerle, örneğin,  Anayasanın  ilk  üç  maddesinin  ortadan  kaldırılmasının  teklif edilmesiyle başlanmış olur.  c) Anayasanın  Öngördüğü  Düzen  Yerine  Başka  Bir  Düzen Getirmeye Kalkışmak Anayasanın  öngördüğü  düzen  yerine  başka  bir  düzen  getirmeye kalkışmak  ifadesiyle  anlatılmak  istenen  Anayasanın  tamamının, değiştirilemeyecek maddelerinin ya da Anayasanın değiştirilemeyen ilk üç maddesine aykırı olacak şekilde diğer maddelerinin, yerine yenisini koymak suretiyle değiştirilmesine kalkışılmasıdır.  Kalkışma  hareketinin  icrasına,  tıpkı   Anayasal  düzeni  ortadan kaldırmaya  kalkışmak   hareketinde  olduğu  gibi,  bu  maddeleri  ya  da Anayasanın tamamını değiştirmeye yönelik elverişli ve cebri hareketlerle, örneğin, Anayasanın ilk üç maddesine ilişkin değişiklik teklifi yapılmasıyla başlanmış olur.  Anayasa, dördüncü maddesiyle, ilk üç maddenin değiştirilemeyeceğini ve değiştirilmesinin teklif dahi edilemeyeceğini hüküm altına almıştır. Benzer hükümleri farklı ülke Anayasalarında da görmek mümkündür.  Son  tahlilde  ilk  üç  madde  değiştirilmiş  olacağından  Anayasanın tamamını  değiştirmeye  kalkışmak  ya  da  Anayasanın  ilk  üç  maddesini değiştirmeye  kalkışmak,  Anayasa nın,  dolayısıyla  da  kurucu  iktidarın koyduğu esaslara aykırılık teşkil edeceğinden  cebir  kabul edilir.  Anayasanın  değiştirilemeyecek  maddelerinin  değiştirilmesinin  teklif edilmesi fiziki, maddi bir zorlama söz konusu olmadığından manevi cebir kabul edilir.                                                   43  1787 ABD anayasasına göre (md. V), federe devletlerin rızası olmadan, Senato da eşit olarak temsil edilmelerine ilişkin değişikliğin yapılamaması; 1999 İsviçre Anayasasına göre, federal  yapının  kaldırılması  ile  ilgili  değişiklik  yapılamaması;  1949  Federal  Alman Anayasasına  göre  (md.  79),  devletin  federal  yapısının  değiştirilememesi,  1  ve  20. maddelerde yazılı ilkelere ilişkin anayasa değişikliklerinin kabul edilmemesi; İtalyan (md. 139), 1958 Fransız (md. 89) Anayasalarına göre, hükümet biçiminin Cumhuriyet oluşunun değiştirilememesi buna örnek gösterilebilir (Teziç, s. 201). 44  Tali kurucu iktidarın yeni bir anayasa yapamayacağına ilişkin olarak bkz., Gözler, s. 449 vd.    1705Anayasayı İhlal Suçu...  Ankara Üni. Hukuk Fak. Dergisi, 65 (4) 2016: 1689-1724  Geçerliliklerini  yürürlükteki  Anayasa dan  alan  yasama  ve  yürütme organı yerindeki kimseler de dâhil olmak üzere  her kim bu fiili işlerse Anayasayı İhlal suçundan ötürü sorumlu olacaktır.  Doktrinde bazı yazarlar, Anayasa değişikliklerinin denetimi sadece şekli denetimle sınırlı tutulduğundan (Anayasa, md. 148/2), Anayasa kuralının esas açısından denetime tabi tutulabilmesi için ya Anayasa üstü bazı ilkelerin varlığını  kabul  etmek  ya  da  Anayasa nın  kimi  kurallarının  hiyerarşik bakımdan diğerlerine göre daha üst düzeyde yer almış olduklarını kabul etmek gerektiği düşüncesindedir. Doktrinde bir diğer görüşe göre ise; Anayasa da şekli olarak bir kanundur ve bu sebeple Anayasa Mahkemesinin denetimine tâbidir. Ancak bu kanunlar aynı  zamanda  Anayasal  norm  niteliğinde  olduğundan  bunların  esas bakımından  denetlenmesi  mantıken  mümkün  değildir.  Zira  bunlar  da Anayasal norm olduklarına göre bunların içerik olarak denetlenmesinde kıstas oluşturacak ölçü normlar yoktur. Ancak Anayasa değişikliği kanunlarının geçerli olarak oluşabilmeleri için uymaları gerekli olan şekil ve usul kuralları Anayasada (m.175) mevcut olduğuna göre bunların şekil olarak denetlenmesi mümkündür. Bu nedenle Anayasamızın Anayasa Mahkemesinin, Anayasa değişikliklerinin  sadece  şekil  bakımından  denetleyebileceğini  belirtmesi yerindedir 48. Öte  yandan  Anayasanın  değiştirilemez,  değiştirilmesi  teklif  dahi edilemez ilk üç maddesini ve ilk üç maddeye aykırı olacak şekilde diğer                                                  45  Acar,  yeni  bir  Anayasa  teklifi  veya  tasarısının  veya  Anayasanın  1-3+4  maddeleri hükümlerinde tasarrufa yönelik bir teklif veya tasarının TBMM Başkanlığına verilmesi ve işleme  konulmasıyla  birlikte  TCK,  md.  309/1 de  yer  alan  Anayasayı  İhlal  Suçunun oluşacağı,  bundan  önceki  hareketlerin  ise  hazırlık  hareketi  niteliğinde  olduğu  ve cezalandırılmayacağı kanısındadır (Acar, s. 186 vd.). 46  Onar, E.: 1982 Anayasasında Anayasayı Değiştirme Sorunu, Ankara 1993, s. 133; Şen, M.: 1961 ve 1982 Anayasalarında Anayasa Değişikliklerinin Yargısal Denetimi, C. 2, S. 1, Y. 1998, s. 91; Kulak, S. C.: Anayasa Değişikliklerinin Yargısal Denetimi, TBBD, S. 87, Y. 2010, s. 229. 47  Biz, Anayasanın ilk üç maddesinin ve değiştirilemez ikinci maddesinin yaptığı yollamayla AİHS nin  üst  norm  olduğu  görüşündeyiz  (Bu  hususun  eleştirisi  için  bkz.,  Tanör, B./Yüzbaşıoğlu, N.: 1982 Anayasasına Göre Türk Anayasa Hukuku, 8. Bası, Ankara 2006, s. 479 vd; Turhan, M.: Anayasaya Aykırı Anayasa Değişiklikleri, AÜHFD, C. 33, S. 1-4, Y. 1976, ss. 98 vd). 48  Gözler, s. 471 vd. Ayrıca bkz., benzer görüşler için, Turhan, s. 63 vd.; Özbudun, E.: Türk Anayasa Hukuku, 15. Baskı, Ankara 2014, s. 420. 1706Ankara Üni. Hukuk Fak. Dergisi, 65 (4) 2016: 1689-1724  Eşitli anayasal  normları  değiştirmeye  kalkışmak  fiili  bakımından  değişiklik teklifinin hukuki niteliği konusunda doktrinde farklı görüşler vardır.  Bu hususa ilişkin olarak bir görüş;  oybirliğiyle bile teklif ve kabul edilemeyecek bir değişiklik metninin şekil yönünden evleviyetle sakat hatta ölü doğmuş sayılmasının zorunlu olduğu, Anayasa nın öngördüğü şartların değişikliğin  mümkün  olmayacağı  bir  konuda  söz  konusu  edilemeyeceği, başka bir ifadeyle, teklif ve kabul edilemez değişikliklerin, böyle olduğu Anayasa Mahkemesi nce belirlendiği anda  varlık şartını  taşımadıklarından, baştan beri geçersiz kabul edilecekleri ve artık bu metinler için öteki şartların varlığı ya da yokluğunun herhangi bir anlam ifade etmeyeceği  düşüncesiyle Anayasanın  ilk  üç  maddesinde  ifade  olunan  temel  prensiplere  aykırı değişikliklerin yok hükmünde olacağı fikrindeyken diğer bir kısım yazar,  teklif çoğunluğunu  denetleme yetkisi içine  teklif dahi edilememenin  de girdiği, dolayısıyla bu değişikliklerin biçim sakatlığıyla iptal edilebileceği görüşündedir 52.  Öncelikle ifade etmek gerekir ki bizce, Anayasanın tamamının, ilk üç maddesinin ya da ilk üç maddenin değiştirilemeyeceğini, değiştirilmesinin teklif dahi edilemeyeceğini ifade eden dördüncü maddesinin değiştirilmesinin                                                  49  Yokluğa ilişkin genel bilgi için bkz., Özgen, E.: İdari Tasarruflardaki Sakatlıklar, AÜHFD, C. XVII, S. 1-4, Y. 1960, s. 255-289. Yazara göre;  esaslı bir unsurun ademi mevcudiyeti sebebi ile tasarrufun hukuken mevcut olmaması halidir. Bu durumda ortada sadece fiilî bir vaziyet vardır, idarî bir tasarruf yoktur. Zira tasarruf doğmamış, meydana gelmemiştir  (Özgen, s. 271). Ayrıca bkz., Aliefendioğlu, Y.: Anayasa Mahkemesi Kararları Işığında ‘Yokluk  Ya da ‘Yok İşlem , TBBD, S. 81, Y. 2009, s. 211 vd; Okuyucu Ergün, G.: Ceza Muhakemesi İşlemleri, Ankara 2015, s. 127 vd.; Günday, M.: İdare Hukuku, 10. Baskı, Ankara 2011, s. 165 vd. Günday, yok hükmünde olan, hiç doğmamış sayılan bir kararın yargı merciince iptal edilmesinin düşünülemeyeceği, bu nedenle, yargı yerlerinin yok hükmündeki bir idari karara karşı açılmış bulunan iptal davalarında söz konusu kararın yokluğunu saptadığı ve daha sonra yok hükmünde olan bir kararın iptali istenemeyeceği gerekçesi ile davayı iptidaen reddettiklerini ifade etmektedir (Günday, s. 165 vd.). Bu konuda ayrıca bkz., Danıştay 6. D., 22.11.1973 T., 1973/736 E., 1973/4313 K. sayılı karar. Yok hükmünde sayılan işlemin iptali yoluna gidilen aksi yönde karar için bkz., Danıştay 11. D., 22.6.1973 T., 1972/3387 E., 1973/1621 K. sayılı karar.  50  Yayla, Y.: 1982 Anayasasına Göre Devletin Özü, İHİD, C. 4, S. 1-3, Y. 1983, s. 145. 51  Soysal, M.: 100 Soruda Anayasanın Anlamı, İstanbul 1990, s. 397. Aynı yönde görüş için bkz Tanör/Yüzbaşıoğlu, s. 504.  52  Özbudun, Anayasada  yapılabilecek değişikliklerin hemen hemen tümünü Anayasanın değiştirilemez hükümleriyle bir şekilde ilişkilendirmek mümkün olduğuna göre, Anayasa Mahkemesinin onaylamadığı hiçbir anayasal değişikliğin yapılamayacağı, milletin ve onun seçilmiş temsilcilerinin tali kurucu iktidarını fiilen ortadan kaldıran böyle bir anlayışın hiçbir demokraside kabul görmesinin mümkün olmadığı görüşündedir (Özbudun, s. 188).    1707Anayasayı İhlal Suçu...  Ankara Üni. Hukuk Fak. Dergisi, 65 (4) 2016: 1689-1724  teklif edilmesi ile birlikte, dördüncü maddedeki açık hüküm gereği Anayasayı İhlal suçu işlenmiş olur. Bu durumda soruşturmaya başlamak yükümlülüğü Cumhuriyet savcısında ve kamu davasının açılması halinde kovuşturmayı yürütmek görevi de bağımsız ve tarafsız mahkemelerdedir. Suçun unsurlarının oluşup oluşmadığını münhasır yetkiye sahip olan Mahkeme takdir edecektir. Özel yargılama usullerine ilişkin hükümler saklıdır. Böyle bir durumda, bir zorunluluk  olmamakla  birlikte,  delil  değeri  bakımından,  Anayasa Mahkemesinin  yokluğu  tespit  etmesi  yerinde  olacaktır.  Anayasa Mahkemesinin tespit hükmü, yenilik doğurucu değil, bildirici mahiyettedir. Şu  kadar  ki;  Anayasayı  ihlal  eden  Anayasal  değişikliğin  teklif edilmesiyle  birlikte,  suç  şüphesi  de  doğmuş  olacağından,  Anayasa Mahkemesinin  kararını  beklemeksizin,  suç  haberini  alan  Cumhuriyet savcısının, CMK nun 160 vd. maddeleri gereği işin gerçeğini soruşturmaya başlaması mümkündür.  Anayasanın tamamının veya ilk dört maddesinin değiştirilmesinin teklif edilmesinin  öncesindeki  hareketler  hazırlık  hareketi  niteliğindedir.  Bu nedenle hareketin kendisi ayrı bir suç teşkil etmediği müddetçe herhangi bir cezai sorumluluk doğurmaz.  Anayasanın ilk üç maddesinin, dördüncü maddesinin ya da tamamının değiştirilmesi  halinde  ise  bu  işlemin  hukuki  güçle  etkisizleştirilememesi koşuluna bağlı olarak meşruiyetini kendinden alan yeni bir kurucu iktidar doğmuş, sivil darbe yapılmış olur. Öte  yandan  doğrudan  Anayasanın  ilk  üç  maddesinin,  dördüncü maddesinin ya da tamamının değiştirilmediği ancak ilk üç maddeye aykırı olacak  şekilde  diğer  Anayasal  normlarda  değişikliğe  gidildiği  takdirde anayasayı ihlal suçunun oluşup oluşmayacağının ayrıca değerlendirilmesi gerekmektedir.  Anayasa Mahkemesi,  9.2.2008 günlü, 5735 sayılı Türkiye Cumhuriyeti Anayasasının Bazı Maddelerinde Değişiklik Yapılmasına Dair Kanun un, 1. ve 2. maddelerinin Anayasa nın Başlangıç kısmı ile 1., 2., 3., 4., 6., 7., 8., 9., 24., 42., 138., 153. ve 174. maddelerine aykırılığı savıyla yokluğunun hükme bağlanması ya da iptali ve yürürlüğünün durdurulması istemli açılan  bir davada  doğrudan  ilk  üç  maddede  değişikliğe  gidilmemesine  karşın  bu maddelere aykırı olacak şekilde diğer bazı maddelerde değişiklik yapılması iddiası dolayısıyla yaptığı değerlendirmede özetle: 1708Ankara Üni. Hukuk Fak. Dergisi, 65 (4) 2016: 1689-1724  Eşitli  Anayasa'nın  175.  maddesine  göre  Anayasayı  değiştirme  yetkisi TBMM'ne ait olup, Meclis bu yetkisini üçte bir çoğunluğunun yazılı teklifi ve beşte üç çoğunluğunun kabul oyuyla kullanabilmektedir. TBMM üyelerinin üçte birinden fazla sayıda Milletvekilinin imzasıyla teklif edilen ve 9.2.2008 tarihinde TBMM Genel Kurulunda kabul edilmekle yasalaşan 5735 sayılı ‘Türkiye Cumhuriyeti Anayasasının Bazı Maddelerinde Değişiklik Yapılmasına Dair Kanun  TBMM nin Anayasayı değiştirme yetkisi kapsamındadır. Dava konusu  Yasa  Cumhurbaşkanı nca  23.2.2008  günlü  Resmî  Gazete de yayımlanarak  yürürlüğe  girmiştir.  Açıklanan  nedenlerle  dava  konusu Yasa nın yokluğunun saptanması isteminin reddi gerekir  diyerek yokluğun söz konusu olmadığına hükmetmiştir. Öte  yandan  Mahkeme  iptal  istemine  ilişkin  olarak  özetle;   …teklif edilebilir olmayan bir Anayasa değişikliğinin 148. maddenin ikinci fıkrasında öngörülen  teklif  çoğunluğu  koşulunu  yerine  getirmiş  olması,  hukuken geçersiz nitelikteki bir yasama tasarrufunun sırf sayısal çokluğun gücüyle etkin  kılınmasının  gerekçesi  olamaz.  Zira  kurulu  iktidar  olan  yasama organının işlem ve eylemlerinin geçerliliği, asli kurucu iktidarın öngördüğü Anayasal sınırlar içinde kalması koşuluna bağlıdır. Anayasanın 148 inci maddesindeki, Anayasa değişikliklerinde şekil denetiminin ‘teklif…şartına uyulup  uyulmadığı   hususlarıyla  sınırlı  olduğunu  ifade  eden  hüküm, yukarıdaki  açıklamalar  ışığında,  ‘geçerli  teklif   koşulunun  bulunup bulunmadığına yönelik olarak yapılacak bir denetimi de içerir... Anayasa nın 2. maddesinde belirtilen Cumhuriyetin temel niteliklerini dolaylı bir biçimde değiştiren ve işlevsizleştiren bu düzenleme Anayasa nın 4. maddesinde ifade edilen  değiştirme  ve  değişiklik  teklif  etme  yasağına  aykırı  olduğundan, Anayasa nın 148. maddesinin ikinci fıkrasında öngörülen teklif koşulunun yerine getirilmiş olduğu kabul edilemez  ifadelerine yer vermiştir. Mahkeme bu kararında, Anayasa nın 4. maddesinin farklı bir şekil kuralı getirdiği, bu kapsamda, yapılacak Anayasa değişikliğinin ilk üç madde ve dördüncü  maddenin  değiştirilmesi  anlamına  gelip  gelmediğini  inceleme konusunda yetkili olduğu sonucuna varmıştır. Buna göre Mahkeme artık tüm Anayasa değişikliklerine ilişkin olarak, ilgili kanunun denetimini yaparken, bu değişikliklerin Anayasa nın ilk dört maddesinin değiştirilmesi anlamını                                                  53  Anayasa Mahkemesi nin 5.6.2008 gün ve E: 2008/16 K: 2008/116 sayılı kararı, R.G. TarihSayı :22.10.2008-27032, http://www.kararlaryeni.anayasa.gov.tr, erişim tarihi: 15.01.2015.    1709Anayasayı İhlal Suçu...  Ankara Üni. Hukuk Fak. Dergisi, 65 (4) 2016: 1689-1724  taşıyıp taşımadığını da araştıracak ve değiştirdiği sonucuna varırsa teklif yasağına uyulmadığı gerekçesiyle iptaline karar verebilecektir 55.  Biz, Anayasa Mahkemesinin kararına, Anayasa nın diğer maddelerinde yapılacak  değişikliklerle  Anayasa nın  4.  maddesinin  yasama  organı  için çizdiği  sınırların  aşılmasının  mümkün  olmadığı,  ilk  üç  maddeye  aykırı anayasa  değişikliklerinin  de  anayasal  düzeni  ihlal  ettiği,  dolayısıyla  bu değişikliklere, teklif sayısal yönden anayasaya uygun olsa dahi hukuksal geçerlilik tanımanın mümkün olmadığı gerekçesiyle katılıyoruz. Şu kadar ki; Anayasanın  ilk  üç  maddesinde  bir  değişikliğe  gidilmemekle  birlikte  bu maddelerde  ifade  olunan  temel  ilkelere  aykırılık  teşkil  eden  Anayasa değişiklikleri  kanımızca  iptale  tabi  değildir;   yok  hükmündedir .  Zira anayasal değişikliğin, anayasal düzene hâkim olan temel ilkeleri ihlal ettiği sürece, ilk üç maddede olması ile ilk üç maddenin somutlaştığı diğer anayasal normlarda olması arasında esasa ilişkin bir fark yoktur. Baştan beri geçersiz olan, bir başka deyişle ölü doğmuş bulunan bir işlemin diğer şekil şartlarına uygunluğunu,  varlık  ön  şartı  olmadığından  değerlendirmek  mümkün gözükmemektedir.  Bu  nedenle  Anayasa  Mahkemesinin  yapması  gereken anayasal normu iptal etmek değil, yokluğunu tespit etmektir. Her mahkeme                                                  54  Kulak s. 260. 55  Özbudun, Anayasanın nasıl ve hangi sınırlar içinde değiştirilebileceğine ilişkin eleştirisinde;  …değiştirilmezliği sadece cumhuriyetçi hükümet şekline hasretmiş olan 1924 ve 1961 Anayasalarının aksine, 1982 Anayasası, ilk üç maddeyi değiştirilemez ilan etmiştir. Üstelik Anayasa Mahkemesi, 2008 yılında Anayasanın 10 ve 42. maddelerine ilişkin anayasa değişikliğini  iptal  ederken,  dahaönce  yetkisiz  olduğunu  ifade  ettiği,  değiştirilemez maddelere uygunluk denetimi yapmış, hatta bu maddeleri doğrudan doğruya değiştiren değil, onları dolaylı yoldan zayıflatan anayasa değişikliklerini dahi denetleyebileceğini ileri sürmüştür. Jüristokrasi ya da hâkimler hükümetinindoruk noktasını oluşturan bu karar, yeni bir anayasa yapacak veya onu radikal bir biçimde değiştirecek olağan bir yasama meclisi açısından ciddi sorunlar yaratmaktadır  şeklinde farklı görüşünü ifade etmiştir (Özbudun, E.:  Anayasa  Yapımında  Yöntem  Sorunları,  Anayasa  Yapımı  ve  Anayasal  Değişim Sempozyumu, TBB, Ankara 2010, s. 163 vd. (155-175)). Biz, yazara, Anayasada açık olarak yazmasa dahi temel normun değiştirilemeyeceği, ilk üç maddenin de TC. nin temel normu olarak değerlendirildiği, öte yandan Anayasa Mahkemesinin, Anayasanın 4. maddesinin açık hükmü gereği, varlık ön şartı bakımından, temel normu ve temel norma aykırı olan normları, son tahlilde bu aykırılık temel normda aykırılık sayılacağından denetlemesinin, bu hususta bir zorunluluk olamamakla birlikte mümkün olduğu gerekçesiyle katılmıyoruz.  1710Ankara Üni. Hukuk Fak. Dergisi, 65 (4) 2016: 1689-1724  Eşitli gibi  Anayasa  Mahkemesinin  de,  bu  konuda  mevzuatta  açık  bir  hüküm olmamakla birlikte, yokluğu tespit etmek yetkisi vardır.  Bir hukuki işlemin yokluğu iddiası her mahkemede öne sürülebilir ve yokluğun tespiti, her mahkeme tarafından yapılabilir. Bu yetki, mahkemelerin genel yetki ve görevleri arasında kabul edildiğinden mevzuatta açık olarak yazması  da  gerekmemektedir.  Ancak  mahkemeler  Anayasaya  aykırı olmamak kaydıyla kanunları, buna karşın Anayasa Mahkemesi doğrudan                                                  56  Anayasa  nın 148. maddesinde ve Anayasa Mahkemesinin Kuruluşu ve Yargılama Usulleri Hakkında Kanun un, Mahkemenin görev ve yetkilerini düzenleyen 3. maddesinde bu hususta açık bir hüküm bulunmamaktadır. Onar, konuya ilişkin  görüşünde, Anayasa Mahkemesini yokluğa karar veremeyeceğini ifade etmiş;  yok olarak görülen Anayasa değişiklikleri için de aynı şey söylenebilir mi? Kanunlar, kanun hükmünde kararnameler ve T.B.M.M.  içtüzüğünün  esas  açısından  Anayasaya  aykın  olduğu  iddiası  ile  Anayasa Mahkemesinde iptal davası açabilecek olan iktidar partisi meclis grubu ile anamuhalefet partisi meclis grubu, yokluk derecesinde ağır sakatlığın söz konusu olduğu bir Anayasa değişikliği için dava açamayacaklar mıdır? Yokluk iddiası, Anayasa Mahkemesinin önüne itiraz yoluyla getirilebilecek midir? Nihayet, Anayasa değişikliklerinin şekil açısından Anayasaya aykırı olduğu gerekçesiyle vereceği iptal karan dışında her konudaki kararını salt çoğunlukla verebilen Anayasa Mahkemesi için, yokluk kadar ağır bir sakatlığa karar verirken de bu çoğunluk yeterli olacak mıdır, yoksa, bu yönde bir karar verirken yine üçte iki çoğunluk mu gerekecektir? Bütün bu sorulara Anayasanın mevcut düzenlemesi ışığında kolaylıkla cevap verilebileceğini sanmıyoruz  eleştirisinde bulunmuştur (Onar, s. 159, 161).  57  Yine de bu hususun, uygulamada ve teoride varolan farklı görüşleri bertaraf etmek adına, bir anayasal normla açıklığa kavuşturulması yerinde olur görüşündeyiz.  58  Gözler, Kanunların geçerliliği noktasında münhasıran karar verme yetkisinin Anayasa Mahkemesinde  olduğu,  diğer mahkemelerin  bir  kanunun  geçerliliği  noktasında  karar veremeyeceği, diğer yandan Anayasa Mahkemesinin de yokluk kararı veremeyeceği, çünkü Anayasada  Anayasa  Mahkemesinin  sadece  iptal  kararı  verebileceğinin  belirtildiği görüşündedir (Gözler, s. 442) Ancak yazar, istisnai hallerde Anayasa Mahkemesinin yokluk yaptırımını uygulayabileceğini de kabul etmektedir (Gözler, s. 443). Diğer taraftan Anayasa Mahkemesi, 5 Temmuz 2007 T., 2007/72 E., 2007/68 K. sayılı kararında özetle;  …Yasalar bakımından, parlamento iradesinin olmaması, Cumhurbaşkanının yayımlama iradesinin bulunmaması,  Resmi  Gazetede  yayımlanmaması  gibi  bir  normun  varlığının  zorunlu koşulları bulunmadığı sürece ‘var lıktan söz etmek olanaksızdır. Ancak bunun dışındaki sakatlıklar,  denetime  tabi  oldukları  sürece,  Anayasal  denetimin  konusunu oluşturabilirlar…Anayasada denetlenebilir olduğu kabul edilen ve uygulanacak yaptırımın da açıkça öngörüldüğü bir sakatlığın, yokluğun tespiti yoluyla giderilmesi olanaksızdır  görüşüne varmıştır. Anayasa da bir kanundur. Dolayısıyla Anayasa Mahkemesinin söz konusu kararını Anayasa Kanunları bakımından da temel özellikleri itibariyle dikkate almak gerekir.  Kanımızca  karar  yokluğun  Anayasa  Mahkemesince  tespitinin  hiçbir  zaman mümkün olmadığını ifade etmemekte, yalnızca hukuka aykırılığın giderilmesi yolunun gösterilmiş olduğu hallerde yokluğun söz konusu olmadığı, iptale tabi olan bir sakatlığın ise yokluğun tespiti yoluyla giderilemeyeceğine işaret etmektedir.    1711Anayasayı İhlal Suçu...  Ankara Üni. Hukuk Fak. Dergisi, 65 (4) 2016: 1689-1724  Anayasayı uygulamakta olduğundan, yokluğu Anayasa Mahkemesi  nin tespit etmesi daha doğrudur.  Öte yandan bu hususa ilişkin bir özel düzenlemenin yokluğu karşısında tespit davasının hangi usulle Anayasa Mahkemesinin önüne götürüleceği açık değildir. Ceza muhakemesinin temel ilkelerinden olan  davasız yargılama olmaz  kuralı gereği biz öyle sanıyoruz ki bu konuda açık bir düzenleme yapılana değin Anayasa Mahkemesinin hiçbir şart ve süreye bağlı olmaksızın yokluğu re sen tespit etmek yetkisi de yoktur. O halde yapılması gereken, mevcut koşullar altında, mevzuatta öngörülen usule uygun olarak Anayasa Mahkemesine iptal davası açmaya ilişkin süreci işletmektir.  Böyle bir durumda iki olasılık söz konusu olabilir… Birinci olasılıkta Anayasa Mahkemesi yokluğu tespit eder ve Anayasa değişikliği gerçekleşmez. Dolayısıyla fiili güç hukuki güçle dengelenmiş, etkisizleştirilmiş olur. Bu halde eğer Anayasayı İhlal kastı varsa kalkışma suçu işlenmiş kabul edilir. Suçu soruşturmak ve kovuşturmak adli mercilerin sorumluluğundadır.  İkinci  olasılıkta,  ör.  yüksek  üye  çoğunluğuna  sahip  koalisyon hükümetinin ya da Meclisin büyük bir çoğunluğunu ele geçirmiş olan iktidar partisinin varlığı dolayısıyla bu denetim yapılamamış olabilir.  Böyle bir durumda, Anayasayı ihlal eden Anayasal değişikliğin teklif edilmesiyle  birlikte,  suç  şüphesi  de  doğmuş  olacağından,  Anayasa Mahkemesinin  kararını  beklemeksizin,  suç  haberini  alan  Cumhuriyet savcısının, CMK nun 160 vd. maddeleri gereği işin gerçeğini soruşturmaya başlaması mümkündür.  Hemen belirtelim ki Anayasanın ilk üç maddesine aykırı değişiklikler üzerine Anayasa Mahkemesinin verdiği tespit kararı yenilik doğurucu değil bildirici nitelikte bir karardır. Zira yokluğun tespit edilmemiş olası, yok hükmünde olan bir işlemi var etmez. Dolayısıyla yokluğun tespiti, delil değeri bakımından önemli olsa da anayasal düzeni ihlal bakımından esasa ilişkin bir fark olmadığından, tıpkı ilk dört maddeye ilişkin değişiklik teklifinde olduğu gibi, zorunlu değildir. Bu nedenle Anayasa Mahkemesinin önüne yokluğun tespiti ya da normun iptali yönünde herhangi bir talep gitmemiş olsa dahi, ihbar, şikâyet üzerine veya re sen suç haberini alan Cumhuriyet savcılarının işi soruşturmak ve yeterli şüphenin varlığı halinde kamu davasını açmak yetkileri  vardır.  Kamu  davasının  açılmasıyla  birlikte  mahkeme  suçun unsurlarının somut uyuşmazlıkta mevcut olup olmadığını delillere dayanarak vicdani kanaatine göre değerlendirecektir. Bu durumda yargılamayı yapan 1712Ankara Üni. Hukuk Fak. Dergisi, 65 (4) 2016: 1689-1724  Eşitli mahkemenin  suç  fiilinin  normatif  unsuruna  ilişkin  hukuki  bir  mesele olduğundan, kanımızca değişikliğin anayasal düzeni ihlal edip etmediğini değerlendirmek, dolayısıyla yok hükmünde olan işlemi önüne gelen davada tespit etmek yetkisi vardır. Mahkeme, suçun oluştuğu kanaatine varırsa fiili güç  hukuki  güçle  etkisizleştirilmiş  olacağından  yeni  bir  kurucu  iktidar düzeninden de bahsedilemez. Bu durumda kalkışma suçunu işleyen failler, genel iştirak hükümlerine göre belirlenir ve Kanunda öngörülmüş olan suçun cezasıyla cezalandırılırlar.  Ancak  bu  yol,  demokrasi  kültürü  yerleşmiş  bir  siyaset  ve  hukuk düzeninde, kuvvetler ayrılığı ilkesini bertaraf etmek amacıyla kullanılmamalı, yasamanın konusu suç teşkil etmeyen ve görev kapsamında mütalaa edilen tasarruflarına yargı organlarının müdahalesi niteliği taşımamalıdır. Dolayısıyla bu sonuncu usul, ancak, özellikle Anayasa Mahkemesince denetlenmemesine karşın açıkça Anayasanın ilk üç maddesine aykırılık teşkil eden değişiklik tekliflerinin söz konusu olduğu çok istisnai hallerde uygulanmalıdır.  Anayasa Mahkemesinin suç soruşturmasına/kovuşturmasına başlandıktan önce ya da sonra yasama tasarrufunun yok hükmünde olmadığı/geçerli olduğu yönünde bir karar vermesi ya da iptal istemini reddetmesi halinde ise adli mercilerin bu karara delil niteliği tanımaları, ayrıca suçun sübutuna ilişkin olarak  yaptıkları  değerlendirmede  üst  dereceli  mahkeme  olan  Anayasa Mahkemesi kararının verilmekle kesinleştiğini (Anayasa, md. 153/1) ve aksi ispat edilemeyen bir belge niteliğinde olduğunu göz önünde bulundurmaları gerekmektedir.  İfade olunan şekillerle fiili gücün hukuki güçle etkisizleştirilemediği hallerde  ise  kalkışma  hareketi  başarıya  ulaşmış,  yeni  bir  kurucu  iktidar doğmuş, bir başka deyişle  sivil darbe  yapılmış olur. Eğer söz konusu değişiklik halkoyuna sunularak anayasal norm niteliği kazanmışsa, darbenin oy  kullanan  halkın  en  azından  yarısından  çoğunun  desteğini  de  alarak gerçekleştirildiğini  kabul  etmek  gerekecektir.  Başarılı  olmuş  bir  darbe girişiminin  soruşturulması  ve  kovuşturulması,  meşruiyetini  kendinden aldığından, hukuken ve fiilen mümkün değildir.  Yukarıdaki açıklamalar kapsamında özetleyecek olursak:  - Anayasanın  ilk  üç  maddesinin  değiştirilmesi  teklif  dahi edilemeyeceğinden, bu yöndeki bir teklif Anayasanın 4. maddesi gereği yok hükmünde olacak ve teklifte bulunan ilgililer de fiili gücün hukuki güçle etkisizleştirilmesi koşuluna bağlı olarak anayasayı ihlal suçunu işlemiş olacaklardır.    1713Anayasayı İhlal Suçu...  Ankara Üni. Hukuk Fak. Dergisi, 65 (4) 2016: 1689-1724  - Anayasanın ilk üç maddesindeki ilkeleri ihlal eden diğer anayasal normların  değiştirilmesi  halinde  de  anayasal  düzen  ihlal  edilmiş olacağından  işlem  yok  hükmündedir.  Fiili  gücün  hukuki  güçle etkisizleştirilmesi koşuluna bağlı olarak anayasayı ihlal suçu işlenmiş olacaktır. - Diğer  yandan  Anayasanın  diğer  maddelerindeki  değişikliklerin denetimi,  Anayasanın  148.  maddesi  gereği  değişikliğin  esas bakımından  denetlenmesi  mümkün  olmadığından,  şekli  denetimle sınırlı  olarak  yapılacak,  söz  konusu  maddelerin,  Anayasanın öngördüğü şekle aykırı olarak değiştirildiğinin tespit edilmesi halinde ise hukuken varlık kazanmış olan bu değişiklik iptal edilebilecektir. Söz konusu değişiklikler iptale tabi oldukları ve anayasal düzene ilişkin ilkeleri ihlal etmedikleri için anayasayı ihlale elverişli hareket niteliği taşımayacak ve anayasayı ihlal suçuna vücut vermeyeceklerdir.  Öte  yandan  yasama  organının  Anayasaya  aykırı  kanun  çıkarması, hükümetin  kanuna  aykırı  yönetmelik  çıkarması,  idarenin  kanuna  ve Anayasaya  aykırı  genelge  yayımlaması  vb.  tasarruflarda  bulunulması  bu organlar aleyhine Anayasayı ihlal suçuna vücut vermez. Çünkü bu normlar, anayasal norm nitelikleri bulunmadığından ve mevcut hukuk düzeni içerisinde iptalleri de mümkün olduğundan anayasaya aykırı olsalar dahi anayasayı ihlal suçunu işlemekte elverişli vasıta teşkil etmezler.  Öte  yandan  Anayasada  değişiklik  yapan  anayasal  düzene  ilişkin kanunlar,  Anayasanın  2  ve  90.  maddeleri  gereği  insan  haklarına  ilişkin uluslararası sözleşmelerin onaylanmasının uygun bulunduğuna dair kanunlar (bu kapsamda AİHS) ve Anayasanın 174. maddesi gereği İnkılâp Kanunları bakımından  incelendiğinde,  söz  konusu   anayasal  normların/kanunların  ihlali, şartları varsa anayasayı ihlal suçuna vücut verebilir. Çünkü anayasal kanunlar  doktrinde  baskın  görüşe  göre   anayasa   kapsamında değerlendirilirler.  Dolayısıyla  anayasal  düzeni  oluşturan  ilkelerin  ihlali niteliğinde olduğu ölçüde bu kanunları cebren ihlale kalkışmak anayasal düzeni ihlale kalkışmaya elverişli hareket teşkil edebilecektir.  d) Anayasal Düzenin Fiilen Uygulanmasını Önlemeye Kalkışmak Anayasal düzenin fiilen uygulanmasını önlemeye kalkışmak ifadesiyle kastedilen;  Anayasada  teminat  altına  alınmış  olan  temel  ilkeleri  içeren                                                  59  Ayrıca bkz., Fiandaca/Musco, p. 11. 1714Ankara Üni. Hukuk Fak. Dergisi, 65 (4) 2016: 1689-1724  Eşitli maddelerin şeklen korunması, ancak uygulanmasına cebren engel olmaya kalkışılmasıdır.  Bu  ilkeler,  Türkiye  Devleti nin  bir  Cumhuriyet  olduğunu,  Türkiye Cumhuriyeti nin,  insan  haklarına  saygılı,  Atatürk  milliyetçiliğine  bağlı, başlangıçta belirtilen temel ilkelere dayanan, demokratik, lâik ve sosyal bir hukuk Devleti olduğunu, Türkiye Devleti nin, ülkesi ve milletiyle bölünmez bir  bütün  olduğunu,  resmi  dilinin  Türkçe,  bayrağının,  şekli  kanununda belirtilen, beyaz ay yıldızlı al bayrak, millî marşının  İstiklal Marşı  ve başkentinin Ankara olduğunu ifade etmektedir. Suç  fiili,  söz  konusu  ilkelerin  uygulanmasını  önlemeye  kalkışma niteliğinde olan elverişli her türlü cebri hareketle işlenebilir. Bu hareketlere; Anayasal düzeni ihlal etmeye elverişli olması kaydıyla bu düzeni oluşturan ilkelere  fiilen  uymamaya  zorlamak,  Anayasal  normun  anayasaya  aykırı olduğu  iddiasıyla  kendisine  yapılan  başvuruda  Anayasa  Mahkemesinin, normun  Anayasal  düzeni  ihlal  edip  etmediğine  ilişkin  olarak  yaptığı değerlendirmeye engel olmaya kalkışmak, Anayasayı uygulayan makam olan Anayasa Mahkemesinin Anayasal düzene ilişkin olarak vermiş olduğu kararın uygulanmasına cebren engel olmaya kalkışmak örnek gösterilebilir.  Anayasal düzeni oluşturan temel ilkelerin ve bu ilkelerle bağlantılı olan diğer maddelerin dışında kalan Anayasal normların fiilen uygulanmasına engel olunması hali ise son tahlilde kuralın üzerinde somutlaşmış olduğu, o konuda  Anayasaya  uygun  olarak  çıkarılmış  olan  kanunlara  uymamayı gerektireceğinden,  ihlal  edilen  kanun  maddesi  uyarınca  sorumluluğu gerektirirse de doğrudan anayasal düzeni ihlal etmediğinden anayasayı ihlal suçuna vücut vermeyecektir.  Bu noktada kanunun yürütülmesi ve kanunun uygulanması arasındaki farka da değinmek yerinde olacaktır. Zira kanunu uygulayan mahkeme, buna karşın kanunu yürüten hükümettir.  O halde hükümetin Kanunu yürütmesine engel olunması hali Anayasayı ihlal suçuna vücut vermez, şartları varsa  hükümete karşı suç  oluşur. Kaldı ki yukarıda izah edildiği üzere kanunlar, anayasal norm olmadıklarından kanunun  yürütülmesine  engel  olunması  anayasayı  ihlal  etmeye  elverişli hareket teşkil etmez.                                                   60  Adı geçen temel ilkelere ilişkin ayrıntılı bilgi için bkz., Aygün Eşitli, s. 139-151.   1715Anayasayı İhlal Suçu...  Ankara Üni. Hukuk Fak. Dergisi, 65 (4) 2016: 1689-1724  Hükümetin  memurunun  kanunun  yürütülmesine  engel  olması  ya  da şahsen yürütmemesi halinde ise görevi kötüye kullanma suçu oluşabilir.  Aynı memur Anayasa Mahkemesi kararını uygulamazsa, Mahkeme, ilk üç maddedede yer alan ve anayasal düzeni oluşturan esaslardan hareketle doğrudan Anayasayı uyguladığından, bu kez şartları varsa Anayasayı İhlal suçu oluşacaktır. Mahkeme  kararları  bağlayıcıdır.  Buna  kesin  hüküm  otoritesi  de denmektedir.  Ancak  Anayasa,  bağımsız  mahkemelerce  verilen  kararların bağlayıcılığı ile Anayasa Mahkemesi kararlarının bağlayıcılığını, kapsamları yönünden  farklı  düzenlemiş  ve  Anayasa  mahkemesi  kararlarının bağlayıcılığını,  diğer  mahkemelere  göre  kapsam  bakımından  daha  geniş tutmuştur. Anayasa mahkemesi doğrudan anayasal normu uyguladığından, Mahkemenin kararlarını uygulamamak, şartları varsa anayasayı ihlal suçuna vücut verebilir.  Anayasa  Mahkemesi dışındaki mahkeme  kararlarının uygulanmasına engel olunmaya kalkışılması halinde ise, söz konusu mahkemeler kanunları uyguladıklarından  ama  doğrudan  anayasal  normu  uygulamadıklarından anayasal  düzenin  fiilen  uygulanmasını  önlemeye  kalkışmak  fiili gerçekleşmeyecek  ve  bu  suç  vücut  bulmayacaktır.  Yasama  ve  yürütme organlarıyla idarenin, kanunları uygulayan merci olan mahkeme kararlarına uymaması eğer şartları mevcutsa görevi kötüye kullanma suçunu (TCK, md. 257) oluşturabilir. Ancak doğrudan Anayasayı uygulayan merci olan Anayasa Mahkemesinin  kararlarına  yasama,  yürütme  ve  yargı  organı  yerindeki kimselerin,  idari  makamlardaki  kamu  görevlilerinin,  gerçek  kişilerin  ve tüzelkişileri  temsile  yetkili  kimselerin  uymaması,  uygulamaması  ya  da uygulatmaması  diğer  şartları  da  mevcutsa  manevi  cebir  kabul  edilir  ve Anayasal  düzenin  fiilen  uygulanmasının  önlenmesine  kalkışıldığından Anayasayı ihlal suçuna vücut verir.                                                   61  Anayasa nın 138. maddesine göre;  Yasama ve yürütme organları ile idare, mahkeme kararlarına uymak zorundadır; bu organlar ve idare, mahkeme kararlarını hiçbir suretle değiştiremez ve bunların yerine getirilmesini geciktiremez .   Anayasa nın 153. maddesine göreyse;  Anayasa Mahkemesi kararları Resmî Gazetede hemen yayımlanır ve yasama, yürütme ve yargı organlarını, idare makamlarını, gerçek ve tüzelkişileri bağlar .  62  Acar, Anayasa Mahkemesinin yükseköğretimde dinsel giyimin kamusallaştırılamayacağına ilişkin  07.03.1989  T.,  1989/1-12;  09.04.1991  T.,  1990/36-1991/8  ve  22.10.2008  T., 2008/16-116 sayılı kararları karşısında Yükseköğretim Kurulunun, bu kararların hukuka uygun usullerle değiştirilmesini beklemek yerine, kararları yok sayarak, fiili uygulamayla, 1716Ankara Üni. Hukuk Fak. Dergisi, 65 (4) 2016: 1689-1724  Eşitli VI. Hukuka Aykırılık TCK nun 309. maddesindeki normla ve normda ifadesini bulan hukuki değerle  çatışma  içerisinde  olan  fiil;   cebren,  Türkiye  Cumhuriyeti Anayasasının öngördüğü düzeni ortadan kaldırmaya veya bu düzen yerine başka bir düzen getirmeye veya bu düzenin fiilen uygulanmasını önlemeye kalkışmaktır . Fiili örten bir hukuka uygunluk nedeninin olması halinde suç vücut bulmaz. Ancak Anayasayı İhlal suçunda hiçbir hukuka uygunluk nedeni uygulanma kabiliyetini haiz değildir. Zira hukuka uygunluk nedenlerinin mevcudiyeti değerlendirilirken, Anayasada yer alan hak ve hürriyetlerden hiçbirinin, bu kapsamda hukuka uygunluk nedenlerinin, Devletin ülkesi ve milletiyle  bölünmez  bütünlüğünü  bozmayı  ve  insan  haklarına  dayanan demokratik ve lâik Cumhuriyeti ortadan kaldırmayı amaçlayan faaliyetler biçiminde kullanılamayacağı gözden uzak tutulmamalıdır. Diğer  taraftan  hiçbir  norm,  kendisine  meşruiyet  kazandıran  hukuk düzenini  Anayasayı  İhlal  suçunu  işlemek  suretiyle  ortadan  kaldırmaya kalkışmanın hukuka uygunluk nedeni olamaz. Kanuna dayanan böyle bir yetki yoktur. Oysa hukuka uygunluk nedenleri hukuka, dolayısıyla da Kanuna dayanırlar, hukuki ve kanunidirler. Bu nedenle Anayasayı İhlal suçu da dâhil olmak  üzere  kalkışma  suçlarında  hiçbir  hukuka  uygunluk  nedeni  ve  bu kapsamda  direnme hakkı 64 65 uygulanma kabiliyetini haiz değildir.                                                   Anayasa nın 153. maddesi hükmünün uygulanmasını önlemeye kalkışmasının Anayasayı İhlal Suçu olduğu görüşündedir (Bkz., Acar, s. 174 vd.). 63  Anayasa, md. 14; AİHS, md. 17. 64  Bkz., direnme hakkına ilişkin ayrıntılı bilgi için; Thoreau, H. D.: Sivil İtaatsizlik, Çev. Caner Turan, İstanbul 2015; Taşkın, A.: Baskıya Karşı Direnme Hakkı, TBBD, S. 52, Y. 2004, s. 37-65; Ömeroğlu, Ö.: Direnme Hakkı, Meşruluğu ve Pratik Değeri, EÜHFD, C. XIII, S. 12, Y. 2009, s. 103-115; Gören, Anayasa Hukuku, s. 83; Raz, J.: Kelsen in Temel Norm Kuramı (Çev. Dr. Şule Şahin Ceylan), AÜHFD, C. 62, S. 4, Y. 2013, s. 1173 vd; Özek, Siyasi İktidar Düzeni, s. 216, Maura, Attentato Contro gli Organi Constituzionali, s. 1077; Güriz, A.: Hukuk Felsefesi, 6. Baskı, Ankara 2003, s. 151 vd.  65  Şu kadar ki Anayasanın ilk üç maddesinin değiştirilmesinin teklif dahi edilemeyeceği Anayasanın dördüncü maddesinde açık olarak düzenlenmekte olduğundan ve söz konusu hukuka aykırılığın hukuk düzeni içinde giderilmesi yolu da gösterilmemiş olduğundan, değişiklik teklifinde bulunmak yoluyla Anayasal düzeni ihlal eden kimselerin doğrudan bu fiiline karşı ve etki alanı bakımından bu fiiliyle sınırlı olmak kaydıyla gerçekleştirilen direnme hareketi, cebri olsa dahi, meclisin Anayasanın ilk üç maddesinde ifade olunup anayasal düzeni teşkil eden ilkeleri değiştirmek görevi olmadığından yasama organına karşı suça vücut vermez. Zira meclisin gayrımeşru faaliyeti görev değildir (Manzini, Trattato, p. 243). Ancak bu kabul direnme hakkının bir hukuka uygunluk nedeni olmasından değil,   1717Anayasayı İhlal Suçu...  Ankara Üni. Hukuk Fak. Dergisi, 65 (4) 2016: 1689-1724  VII.  Kusurluluk Anayasayı  İhlal  suçu  kasten  işlenebilen  bir  suçtur.  Kast,  doğrudan kasttır. Anayasayı ihlal suçunda kanun koyucu failin amacını, kusurluluğun varlık şartı olarak aramadığından bu suç özel kastla işlenen suçlar arasında yer almaz.  Anayasayı İhlal suçu, kanuni tanımda adı geçen ve fiilin içinde eriyen amaçlara yönelik, doğrudan ve elverişli hareketlerle işlenen neticesiz bir suç olması nedeniyle olası kasta uygun değildir.  Anayasayı ihlal suçunda kusurluluğu kaldıran  nedenler kural olarak uygulanma kabiliyetini haiz olmayıp ancak çok istisnai hallerde söz konusu olabilmektedir.  Bu  kapsamda  mücbir  sebebin  ve  kendinde  olmamanın  somut uyuşmazlıkta  kusurluluğu  kaldıran  bir  neden  olarak  ortaya  çıkması beklenmezse  de  maddi  cebir,  şartları  varsa  Anayasayı  İhlal  suçunda kusurluluğu kaldırabilir.  Öte yandan Anayasal düzenin ihlal edildiğini bilmemek şeklinde düşülen bir fiili hata, son tahlilde Anayasanın ilk üç maddesini bilmemek kabul edileceğinden hukuki hataya dönüşür. Hukuki hata, kural olarak mazeret sayılmaz.  Manevi cebrin ve istenemezlik ilkesi kapsamında değerlendirilebilecek bazı  zorlayıcı  nedenlerin  ise  çok  istisnai  hallerde,  kusurluluğu  ortadan kaldırmaları mümkündür. Ancak ifade etmek gerekir ki hukuka uygunluk nedeni kabul etmediğimiz direnme hakkının benzer gerekçelerle kusurluluğu ortadan kaldıran bir neden olarak kabulüne de imkân yoktur.  VIII. Suçun İşleniş Biçimleri Anayasayı ihlal suçunun suça kalkışmakla tüketilen neticesiz bir suç olması ve kalkışma hareketinin parçalara bölünme imkânının da bulunmaması nedeniyle, bu suça teşebbüs mümkün değildir.                                                   kalkışma suçunun fiil unsurunun vücut bulmamasından kaynaklanır. Öte yandan cebri hareketin kendisi hangi suça vücut veriyorsa, ör. yaralama suçu, fail ya da fillerin bu suçtan/suçlardan sorumluluğu doğacaktır. Ancak bu halde dahi cebri hareket TBMM nin ortadan kaldırılmasına, meşru görevlerini icrasına ya da görevlerini yapmasına tamamen engel olmaya yönelik olursa bu da yasama organına karşı suç teşkil edecektir.  66  Bettiol, G.: Diritto penale, Pg., Padova 1969, p. 397 ecc; Hafızoğulları, Anayasa, s. 497. 1718Ankara Üni. Hukuk Fak. Dergisi, 65 (4) 2016: 1689-1724  Eşitli Öte yandan Anayasayı İhlal suçuna ilişkin olarak 5237 sayılı TCK nda getirilmiş özel iştirak hükümleri yoktur. Bu sebeple TCK ndaki genel iştirak hükümleri Anayasayı İhlal suçunda da uygulanma kabiliyetini haizdir. Eğer bu suçu işlemek amacıyla örgüt kurulduysa silahlı ya da silahsız olmasına göre TCK nun 220 veya 314. maddeleri gereği hem adı geçen maddelerde sevk edilmiş olan özel iştirak hükümlerine göre bu suçtan hem de örgüt kapsamında işlenen Anayasayı İhlal suçundan sorumluluk doğar.  Anayasayı İhlal suçunda ne bir fiille kanunun birden fazla maddesi ihlal edildiği gerekçesiyle fikri içtima hükümleri uygulanabilir, ne de bu suçların işlenmesi sırasında işlenen ve ayrıca cezalandırılması gereken başka suçların mevcudiyeti söz konusu olabilir.   Aksi yönde bir kabul fiil ve ihlal tek olmasına karşın failin iki defa cezalandırılması anlamına geleceğinden hukuka aykırı olacaktır.  Bu sebeple biz, TCK nun 309/2. maddesinin de Anayasaya uygun olarak değiştirilmesi gerektiği düşüncesindeyiz. Kanımızca olması gereken adı geçen fıkranın yürürlükten kaldırılması, suçun cezasının siyasi suç olma özelliği de göz önünde bulundurularak düşürülmesi, ancak adaletsiz uygulamalara yol açmamak adına ilgili maddelere  fiil daha ağır bir suça vücut vermedikçe  ibaresinin eklenmesidir. Bu yolla, Anayasayı İhlal suçunu işlerken, örneğin adam öldüren failin cezai sorumluluğu ile suçun basit şeklini işleyen failin sorumluluğu  arasında  fark  yaratılmış  ve  suç  genel  teorisine  aykırı davranmaksızın adaletin tecellisi sağlanmış olur.  Anayasayı İhlal suçu maddi veya manevi cebirle işlenebilen bir suç olduğundan TCK nun  cebir  suçunu düzenleyen 108. maddesi,  tehdit  suçunu düzenleyen 106. maddesi ve tehdit suçunun özel bir şekli olan  şantaj  suçuna  ilişkin  107.  maddesi  bu  suç  bakımından  bileşik  suç  özelliği göstermektedir. Cebir, şantaj ve tehdit, bu suçun zorunlu unsuru niteliğinde olduklarından  bağımsızlıklarını  kaybederler  ve  faile  ayrıca  cebir  veya tehdit/şantaj suçundan değil, tek bir Anayasayı İhlal suçundan ötürü ceza verilir.  Öte yandan Anayasayı İhlal suçu her ne kadar zincirleme suç şeklinde işlenebilirse de bu suçta pratikte cezanın ağırlaştırılması mümkün değildir. Zira bu suçun cezası ağırlaştırılmış müebbet hapis cezasıdır. Ancak yardım eden sıfatıyla suça iştirakin söz konusu olduğu durumlarda cezada indirim yapılacağından zincirleme suç hükümlerini uygulama imkânı olabilecektir.                                                  67  Hafızoğulları, Anayasa, s. 489.   1719Anayasayı İhlal Suçu...  Ankara Üni. Hukuk Fak. Dergisi, 65 (4) 2016: 1689-1724  IX. Ceza ve Ceza Muhakemesi Anayasayı İhlal suçunun cezası, ağırlaştırılmış müebbet hapis cezasıdır. İştirake ilişkin hükümler saklıdır.  Bu  suçların  yargılanmasında  yetki,  genel  görevli  Ağır  Ceza Mahkemelerindedir.  Özel  yargılama  usullerine  ilişkin  hükümler  saklıdır. Ancak kural olarak özel bir yargılama usulünün söz konusu olabilmesi için, failin suçu, görevine ilişkin olarak işlemesi gerekmektedir.  Öte yandan bu suçta, koruma tedbirleri başta olmak üzere muhakeme usulünde  bazı  farklılıklar  yaratıldığı  göze  çarpmaktadır.  Ancak  koruma tedbirleri bakımından sıklıkla karşılaşılan ve suçlar ile suç failleri arasında henüz  suçluluk  ve  o  suçtan  suçluluk  sabit  olmamışken   katalog  suç  uygulamasıyla yaratılan, bir soyut varsayıma dayanan farklılık, AİHS ve TC. Anayasasında ifadesini bulan adil yargılanma hakkı ile yine TC. Anayasasının değiştirilemez 2. maddesinde ifade edilen  insan haklarına dayalı hukuk devleti  ilkesine uygun değildir.  Ayrıca Anayasayı İhlal suçu söz konusu olduğunda, adli bir işlem olan gözaltı  işlemini  istisnai  hallerle  sınırlı  dahi  olsa  mülki  amirin  takdirine bırakmak (CMK, md. 91/4), bizce telafisi güç bireysel ve toplumsal zararlara yol açabileceği gibi Anayasanın değiştirilemez 2. maddesiyle teminat altına alınan hukuk devleti ilkesine, kuvvetler ayrılığına ve AİHS nin 5. maddesi ile Anayasının 19. maddesinde ifade olunan kişi hürriyeti ve güvenliği hakkına aykırılık teşkil etmektedir.  Anayasayı İhlal suçunda fail mahkûmiyeti süresince fer i ceza niteliğinde olarak belirli hakları kullanmaktan yoksun bırakılır. Bu hak yoksunlukları TCK nun 53. maddesindeki yoksunluk ve sürelerle sınırlı olarak uygulanır. Dolayısıyla süresiz değildir. Ancak idari bakımdan sürekli hak yoksunluğu doğuran bazı Anayasal ve ceza kanunu dışındaki kanunlarla getirilen kanuni hükümlerin varlığı dolayısıyla, en azından arşiv bilgileri silinmedikçe, bu suçtan mahkûm olanların, yasaklanmış hakları geri verilse dahi belirli meslekleri yapmaları, mevcut düzenlemeler ışığında idarenin takdirine bırakılmıştır.  Anayasayı  İhlal  suçunda  kanunla  muayyen  bazı  hallerde  koşullu salıverilme hükümleri uygulanmamaktadır. Kanımızca insan hakkı temelinde failin, gerekli kanuni değişiklikler yapılmak kaydıyla belirli aralıklarla iyi hal                                                  68  Hakeri, H.: Ceza Hukuku, GH., 14. Baskı, Ankara 2012, s. 640. Ayrıca bkz., 9. HD., 02,12,1996, 22203; Danıştay 1. D., 13.03.2006, 298. 1720Ankara Üni. Hukuk Fak. Dergisi, 65 (4) 2016: 1689-1724  Eşitli değerlendirmesine  tabi  tutulmasına  devam  edilmelidir.  Bu  yönde  bir uygulama AİHM içtihatlarına da uygun olacaktır. Böylece failin bir gün ıslah olabilme ihtimali elinden alınmamış ve ceza failin şahsına uydurulmuş olur.  Sonuç İhtilaller/darbeler, demokratik bir toplumda hiçbir zaman çare olamaz, mazur görülemezler.  Buna karşın ihtilale/darbeye kalkışmanın cezası uygar bir toplumda suçla orantılı olmalı, daha ağır cezayı gerektiren bir suç işlenmemişse, kalkışma suçlarının siyasi suç özelliği gereği makul sınırlarda tutulmalıdır.  Diğer yandan Anayasayı İhlal suçunun ne zaman terör suçu sayılacağı konusundaki belirsizlik, çağdaş hukuklardaki örneklerine ve taraf olunan uluslararası sözleşmelere uygun olarak TMK nun 3. maddesi kapsamında yeniden gözden geçirilerek giderilmelidir.  Tarih göstermiştir ki cezaların ağırlığından ziyade etkin uygulanması insanları  suç  işlemekten  caydırmaktadır  ki  bu  da  etkin  bir  adalet mekanizmasını, tam bağımsız ve tarafsız mahkemeleri, soruşturmayı etkin yürüten savcıların varlığını gerektirir.  Uygulamada, suçun icrasına başlamadan önceki safhanın suçun hazırlık safhası olduğu, hazırlık hareketlerinin ise kalkışma suçlarından sorumluluğa yol açmayacağı, bu suçlarda hazırlık hareketlerini cezalandırmanın, hareket başka bir suç da teşkil etmiyorsa, düşünceyi cezalandırmak olacağı gözden uzak tutulmamalıdır.  Öte yandan suçun silahlı ya da silahsız bir örgüt kapsamında işlendiği hallerde, işlenen Anayasayı İhlal suçunun yanı sıra TCK nun 220 ve 314. maddeleri  uyarınca,  ilgili  maddelerdeki  özel  iştirak  hükümleri  gereği sorumluluğun doğacağı; bu durumda biri Anayasayı İhlal suçunun kanunen cezalandırılan hazırlık hareketi niteliğinde olan suç işlemek amacıyla örgüt kurma veya silahlı örgüt, biri de kalkışma suçunun kendisi olmak üzere iki ayrı fiilin, iki ayrı suçun söz konusu olduğu hususuna dikkat edilmelidir.  Ayrıca yine uygulamada, Anayasayı İhlal suçuna katılan herkesin asli fail olmayabileceği, sorumluluğun, TCK nın 220/5. maddesi hükmü saklı olmak kaydıyla genel iştirak hükümlerine göre belirlenmesi gerektiği kuralına özen gösterilmelidir.                                                   69  Bkz., aynı yönde, Demirbaş, T.: İnfaz Hukuku, 3. Baskı, Ankara 2013, s. 485.   1721Anayasayı İhlal Suçu...  Ankara Üni. Hukuk Fak. Dergisi, 65 (4) 2016: 1689-1724  TCK nda  gerçekleştirilen  tüm  iyi  niyetli  çabalara  rağmen,  yukarıda açıklanan bazı eksikliklerin göze çarptığı Anayasayı İhlal suçu, AİHS ve AİHM içtihatlarına uygun olarak yeniden düzenlenmelidir.",
     "Kaynakça": "Acar, Bülent: Kurucu İktidar Olma Eylemi ile Anayasayı İhlal Suçuna Konu Kalkışma Hareketlerinin Farklı Nitelikte Eylemler Olması ve Hukuki Sonuçları (Milli Güvenlik Konseyi Başkan ve Üyesinin Erksiz/Yetkisiz Yargılanmasına İlişkin Esas Hakkında Savunma), Ankara 2014. Alacakaptan, Uğur: Suçun Unsurları, Ankara 1975.  Aliefendioğlu, Yılmaz: Anayasa Mahkemesi Kararları Işığında ‘Yokluk  Ya da ‘Yok İşlem , TBBD, S. 81, Y. 2009, s. 211-224. Antolisei, Francesco: Manuale di diritto penale, Ps., II, Milano 1997.  Aygün Eşitli, Ezgi: Kalkışma Suçları, Ankara 2016. Baltacı, Vahit: Terör Suçları ve Yargılaması, Ankara 2007. Bettiol, Giuseppe: Diritto penale, Pg., Padova 1969.  De  Mauro,  Giovanni  Battista:  Attentato  contro  gli organi  costituzionali, Nuovo dig. it., V. I, Torino 1937, p. 1077-1079. Delpino, Luigi: Diritto Penale, Ps., Napoli 2006. Demirbaş, Timur: Ceza Hukuku Genel Hükümler, 6. Bası, Ankara 2009. Demirbaş, Timur: İnfaz Hukuku, 3. Baskı, Ankara 2013. Develioğlu, Ferit: Osmanlıca – Türkçe Ansiklopedik Lûgat, Ankara 1970. Doehring, Karl: Genel Devlet Kuramı, Çev. Prof. Dr. Ahmet Mumcu, İstanbul 2002. Dönmezer, Sulhi/Erman, Sahir: Nazari ve Tatbiki Ceza Hukuku, Umumi Kısım, C. II/2, İstanbul 1961. Erem, Faruk: Türk Ceza Kanunu Şerhi, ÖH, Ankara 1993.  Fiandaca, Giovanni/Musco, Enzo: Diritto penale, Ps., V. I, Bologna 1993. Florian, Eugenio: Trattato di diritto penale, V. II, Delitti contro la sicurezza dello stato, Milano 1915. 1722Ankara Üni. Hukuk Fak. Dergisi, 65 (4) 2016: 1689-1724  Eşitli Gallo, Ettore: Il delitto di attentato nella teoria generale del reato, Milano 1966. Gören, Zafer: Anayasa Koyan Erk ve Anayasa Değişikliklerinin Sınırları, İTÜSBD, S. 16, Y. 2009, s. 1-15. Gören, Zafer: Anayasa Hukukuna Giriş, İzmir 1999. Gözler, Kemal: Kurucu İktidar, Bursa 1998. Gregori, Giorgio: Saggio sull oggetto giuridico del reato, V. XVIII, Padova 1978. Günday, Metin: İdare Hukuku, 10. Baskı, Ankara 2011. Güriz, Adnan: Hukuk Felsefesi, 6. Baskı, Ankara 2003. Hafızoğulları,  Zeki:  Anayasanın  Zorla  Değiştirilmesine  Kalkışma  Suçu, BÜHFD, C. 1, S. 1, Y. 2015, s. 483-502. Hafızoğulları, Zeki/Özen, Muharrem: Türk Ceza Hukuku Genel Hükümler, 8. Baskı, Ankara 2015. Hafızoğulları, Zeki/Özen, Muharrem: Türk Ceza Hukuku Özel Hükümler, Topluma Karşı Suçlar, Ankara 2012. Hakeri, Hakan: Ceza Hukuku, GH., 14. Baskı, Ankara 2012. Koca, Mahmut/Üzülmez, İlhan: Türk Ceza Hukuku Genel Hükümler, 2. Baskı, Ankara 2009. Kulak, Sercan Coşkun: Anayasa Değişikliklerinin Yargısal Denetimi, TBBD, S. 87, Y. 2010, s. 228-261. Maggiore, Giuseppe: Diritto Penale, Ps., V. 2, T. 1, Bologna 1948. Manzini, Vincenzo: Trattato di diritto penale italiano, V. IV, Torino 1921.  Okuyucu Ergün, Güneş: Ceza Muhakemesi İşlemleri, Ankara 2015. Onar, Erdal: 1982 Anayasasında Anayasayı Değiştirme Sorunu, Ankara 1993. Ömeroğlu, Ömer: Direnme Hakkı, Meşruluğu ve Pratik Değeri, EÜHFD, C. XIII, S. 1-2, Y. 2009, s. 103-115. Özbek, Veli Özer/Kanbur, Mehmet Nihat/Doğan, Koray/Bacaksız, Pınar/ Tepe, İlker: Türk Ceza Hukuku Genel Hükümler, 6. Baskı, Ankara 2015. Özbudun, Ergun: Anayasa Yapımında Yöntem Sorunları, Anayasa Yapımı ve Anayasal Değişim Sempozyumu, TBB, Ankara 2010, 155-175.  Özbudun, Ergun: Türk Anayasa Hukuku, 15. Baskı, Ankara 2014.   1723Anayasayı İhlal Suçu...  Ankara Üni. Hukuk Fak. Dergisi, 65 (4) 2016: 1689-1724  Özek, Çetin: Siyasi İktidar Düzeni ve Fonksiyonları Aleyhine Cürümler, İstanbul 1967. Özgen, Eralp: İdari Tasarruflardaki Sakatlıklar, AÜHFD, C. XVII, S. 1-4, Y. 1960, s. 255-289. Özgenç, İzzet: Türk Ceza Kanunu Gazi Şerhi, GH., Ankara 2005. Özgenç, İzzet: Türk Ceza Hukuku Genel Hükümler, 11. Bası, Ankara 2015. Pannain,  Remo:  Personalità  internazionale  dello  stato  (delitti  contro  la), Novissimo dig. it., V. XII, Torino 1968, p. 1109-1132. Pannain, Remo: Diritto penale, V. II, Ps., Torino 1957.  Ragno, Giuseppe: I delitti di alto treadimento ed attentato alla costituzione, Milano 1974.  Ranieri, Silvio: Manuale di diritto penale, Ps., V. 2, Padova 1962. Raz, Joseph: Kelsen in Temel Norm Kuramı (Çev. Dr. Şule Şahin Ceylan), AÜHFD, C. 62, S. 4, Y. 2013, s. 1169-1193. Rossi, Paolo: Attentato contro la costituzione dello Stato, Enc. Dir., V. III, Varese 1958, p. 976-980. Soyaslan, Doğan: Ceza Hukuku Özel Hükümler, Ankara 2010, 8. Baskı, Ankara 2010. Soysal, Mümtaz: 100 Soruda Anayasanın Anlamı, İstanbul 1990.  Şen, Murat: 1961 ve 1982 Anayasalarında Anayasa Değişikliklerinin Yargısal Denetimi, EHFD, C. 2, S. 1, Y. 1998, s. 88-119. Tanör, Bülent/Yüzbaşıoğlu, Necmi: 1982 Anayasasına Göre Türk Anayasa Hukuku, 8. Bası, Ankara 2006. Taşkın, Ahmet: Baskıya Karşı Direnme Hakkı, TBBD, S. 52, Y. 2004, s. 37-65.  Teziç, Erdoğan: Anayasa Hukuku, 19. Bası, İstanbul 2015. Thoreau, Henry David: Sivil İtaatsizlik, Çev. Caner Turan, İstanbul 2015. Turhan, Mehmet: Anayasaya Aykırı Anayasa Değişiklikleri, AÜHFD, C. 33, S. 1-4, Y. 1976, s. 63-104. Vannini, Ottorino: Manuale di diritto penale italiano, Ps., Milano 1947. Yayla, Yıldızhan: 1982 Anayasasına Göre Devletin Özü, İHİD, C. 4, S. 1-3, Y. 1983,"
}