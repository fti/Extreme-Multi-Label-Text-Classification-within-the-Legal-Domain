{
     "Tip": "Makale",
     "Dergi İsmi": "",
     "Üniversite İsmi": "Ankara Üniversitesi",
     "Gün": "",
     "Ay": "",
     "Yıl": "2016",
     "Cilt": "65",
     "Sayı": "1",
     "Başlık": "BONOYA DAYALI KAMBİYO SENETLERİNE ÖZGÜ HACİZ YOLU İLE TAKİPTE YETKİ",
     "Title": "Jurisdiction at Enforcement Procedure Peculiar to Bill of Exchange Based on Promissory Note",
     "Yazar İsmi": [
          "Levent BÖRÜ"
     ],
     "Danışman İsmi": "",
     "Anahtar Kelimeler": [
          "Bono",
          "bonoya dayalı icra takibinde yetki",
          "yetki itirazı",
          "yetki şartı"
     ],
     "Keywords": [
          "Promissory note",
          "jurisdiction at enforcement procedure based on promissory note",
          "plea to the jurisdiction",
          "jurisdiction agreement"
     ],
     "Özet": "Kambiyo senetlerine özgü haciz yolu, özel bir ilamsız icra yoludur. İnceleme  konumuz,  bononun  kambiyo  senetlerine  özgü  haciz  yolu  ile takibinde yetkidir. Yetki, bir icra takibine hangi yerdeki görevli icra organı tarafından  bakılacağını  belirler.  Yani,  yetki,  coğrafi  bakımından  hangi yerdeki icra dairesinde takip yapılabileceğinin belirlendiği yerdir.",
     "Abstract": "Attachment peculiar to bill of exchange is one of the procedures of special provisional enforcement. Our research subject relates to jurisdiction at provisional enforcement peculiar to bill of exchange based on promissory note. Jurisdiction determines the enforcement office where the enforcement procedure  is  performed.  In  other  words,  jurisdiction  is  a  situation determining the enforcement office with regards to geographical area where the enforcement procedure can be performed.",
     "Metin": ", A-BONO HAKKINDA GENEL BİLGİ, I-Genel Olarak, II-Bononun Alacaklısı, III-Bononun Borçlusu, B-GENEL YETKİLİ İCRA DAİRESİ,  C-ÖZEL  YETKİLİ  İCRA  DAİRESİ,  D-YETKİSİZ  İCRA DAİRESİNİN  YETKİLİ  KILINMASI,  I-Yetkisiz  İcra  Dairesine  Takip Yapılması, II-Bonoya Yetki Şartı Konulması veya Ayrı Yetki Sözleşmesi Yapılması, 1- Geçerlilik Şartları, a- Kesin Yetkinin Bulunmaması, b- Yazılı Şekilde Yapılması, c- Uyuşmazlığın ve İcra Dairesinin (Mahkemenin) Belirli Olması, d- Tacirler veya Kamu Tüzel Kişileri Arasında Olması, 2- Yetkili Kimseler ve Devir Halinde Ortaya Çıkabilecek Bazı Sorunlar, 3-Türleri ve Etkileri, SONUÇ  GİRİŞ Kambiyo senetlerine özgü haciz yolu, özel bir ilamsız icra yoludur. Ticaret hayatının çabukluk ihtiyacı ve bu senetlerin kolayca devredilebilir (tedavül edebilmesi) olması, mücerretlik ilkesi gereği alacaklının alacağının varlığını ispat etmek zorunda olmaması, güvenli birer ödeme aracı olarak kullanılması sebepleriyle İcra ve İflâs Kanunu, bu senetlerin takibi için özel bir  yol  kabul  etmiştir.  İcra  ve  İflas  Kanunu nda  yer  alan  kambiyo senetlerine  özgü  haciz  yoluyla  takip,  İsviçre  İcra  ve  İflas  Kanunu ndan (SchKG Art. 177-189) alınmıştır. Türk İcra ve İflas Kanunu İsviçre den farklı olarak sadece kambiyo senetlerine dayanan iflas yolu ile takibi değil, aynı  senetlere  dayanan  haciz  yolu  ile  takibi  de  ayrıca  düzenlemiş bulunmaktadır.                                                  1  Kuru, Baki/Arslan, Ramazan/Yılmaz, Ejder: İcra ve İflâs Hukuku Ders Kitabı, B. 28, Ankara 2014 (İcra), s. 357. 2  Gürdoğan,  Burhan:  İcra  Hukuku  Dersleri,  Ankara  1970  (İcra),  s.  47;  Bilge,  Necip: Bankacılar İçin Takip Hukuku Bilgisi, Ankara 1975, s. 67 vd; Helvacı, Mehmet: Kambiyo Senetlerine Özgü Takip Yolları, İÜHFM C.LXXI 2013, S.2, s.165-192, s. 165. 3  Bkz Bundesgesetz über Schuldbetreibung und Konkurs (www.admin.ch); Kuru, Baki: İcra ve İflâs Hukuku C. II, B. 3, İstanbul 1990 (İcra II), s. 1549. 4 Üstündağ, Saim: İcra Hukukunun Esasları, B. 8, İstanbul 2004 (İcra), s. 380; Ansay, Sabri Şakir: Hukuk İcra ve İflâs Usûlleri, B. 5, Ankara 1960,  s. 209; Gürdoğan, Burhan: İflas Hukuku Dersleri-İflas/Konkordato/İptal Davaları, Ankara 1966 (İflas), s. 46. 138Ankara Üni. Hukuk Fak. Dergisi, 65 (1) 2016: 137-182                                                     Börü Uygulamada  kambiyo  senetlerine,  ticari  senetler  de  denilmektedir; ancak,  ticari senet  ile  kambiyo senedi  deyimleri farklı anlamda olmayıp, aynı anlamı taşır. Kambiyo senetleri (TTK m. 670), ticari hayatta tedavül kabiliyeti bulunan, asıl alacaktan bağımsız alacağı temsil eden bir kıymetli evraktandır. Ancak,  her  kıymetli  evrak  (TTK  m.  645),  kambiyo  senedi değildir.  Kambiyo senetlerine ilişkin özel hükümler (İİK m. 167-170b; m. 171- 176; m. 176a- 176b) uyarınca haciz yoluyla takibe girişilebilmesi için takip konusu  alacağın  dayanağını  teşkil  eden  belgenin  kıymetli  evrak  olması yeterli olmayıp, kambiyo senetlerinden olması şarttır. Kambiyo senetleri, Türk Ticaret Kanunun da sınırlı sayıda belirtilmiş olup, üç tanedir. Bunlar; bono, poliçe ve çektir. Dolayısıyla, takip konusu alacağın dayandığı belge, kambiyo senedi değil ise, o alacak için kambiyo senetlerine özgü haciz yoluyla  takibe  girişilemez  (İİK  m.  167/I). Ancak,  alacaklı,  bir  kambiyo senedi alacağı için mutlaka kambiyo senetlerine özgü haciz yolu ile takip yapmak zorunda olmayıp; kambiyo senedine dayanarak genel haciz yolu ile takip de yapabilir. İnceleme  konumuz,  bonoya  (emre  yazılı  senet)  dayalı  kambiyo senetlerine özgü haciz yolu ile takipte yetkidir. Bu sebeple, çek ve poliçedeki yetki  inceleme  konumuz  dışındadır.  Makalede  kambiyo  senedi  terimi kullanıldığında,  bununla  kambiyo  senetlerinden  bonoyu  ifade  etmek istediğimizi;  kambiyo  senelerine  özgü  haciz  yolu  ile  takip  ifadesini kullandığımızda ise, bonoya dayalı kambiyo senetlerine özgü haciz yolu ile takibi ifade etmek istediğimizi belirtmek isteriz.                                                  5  Uyar, Talih: İcra Hukukunda Kambiyo Senetleri, Manisa 1989 (Kambiyo), s. 2; Bozer, Ali/Göle, Celal: Kıymetli Evrak Hukuku, B.4, Ankara 2015, s. 51; Göle, Celal: Bankacılar İçin Kıymetli Evrak Hukuku Bilgisi ve Ticari Senetler, Ankara 2005 (Ticari Senet), s. 55; ‘Kambiyo senedi  ile ‘ticari senet  kavramlarının aynı anlama gelmediği düşüncesi için bkz Ergün, Mevci: Kambiyo Senetlerine Özgü Takip Yolları, Ankara 1989, s. 29.  6  Öztan, Fırat: Kıymetli Evrak Hukuku, B. 15, Ankara 2008 (Ders Kitabı), s. 70 vd; Öztan, Fırat: Kıymetli Evrak Hukuku, B.2, Ankara 1997; Ulukapı, Ömer: İcra ve İflâs Hukuku, Konya 2001, s. 102. 7  Öztan-Ders Kitabı s. 71; örneğin, kıymetli evraktan sayılan  banka mevduat sertifikası , kambiyo senedi vasfını haiz olmadığı için, bu sertifikaya dayanılarak kambiyo senetlerine özgü haciz yoluyla takip yapılamaz (Muşul, Timuçin: İcra ve İflâs Hukuku, C.II, B. 6, Ankara 2013 (İcra II), s. 1148). 8  Kuru, Baki: İcra ve İflâs Hukuku El Kitabı, B.2, Ankara 2013 (El Kitabı), s. 761; Muşulİcra II s. 1148.   139Bonoya Dayalı Kambiyo...                   Ankara Üni. Hukuk Fak. Dergisi, 65 (1) 2016: 137-182 A-BONO HAKKINDA GENEL BİLGİ I-Genel Olarak Bono, kayıtsız-şartsız bir bedeli ödemek vaadidir (TTK m. 776/1-a).  Dolayısıyla bononun temelinde, borç tanıması (TBK m. 18) vardır. Başka bir  deyişle,  bono,  şekil  şartları  ve  etkileri  arttırılmış  bir  borç  vaadi (taahhüdü) olarak ifade edilebilir. Bono, Türk Ticaret Kanunu nun ikinci bölümünde  madde  776-779 leri  arasında  dört  madde  olarak  hükme bağlanmıştır; ancak bununla birlikte kambiyo senetleri arasında Türkiye de en fazla uygulaması olan senettir. Bu maddelerde bonoya ait şekli unsurlar hükme  bağlanmıştır:  1-  Zorunlu  unsurlar  (bono  veya  emre  yazılı  senet ibaresi, kayıtsız şartsız belirli bir bedeli ödemek vaadi, lehtarın adı soyadı, düzenleyenin  imzası,  düzenleme  tarihi),  2-  alternatif  zorunlu  unsurlar (düzenleme  yeri,  ödeme  yeri,  vade)  2-  isteğe  bağlı  (ihtiyari)  unsurlar (sorumsuzluk kaydı, menfi emre kaydı, protestodan muafiyet kaydı, yetki şartı)13.  Buradan  hareketle,  bir  senedin  bono  olarak  adledilebilmesi  için                                                  9  Bono, İsviçre ve Alman hukukunda,  eigener Wechsel ,  der eigene Wechsel  veya  der Eigenwechsel  olarak anılmaktadır. Alacaklı, Türkçe den başka bir dille yazılmış bonoya dayanarak, Türkiye de kambiyo senetlerine özgü haciz yolu ile takip yapabilir (Kuru, Baki: Almanca Düzenlenmiş Poliçe veya Bono ya Dayanarak Türkiye de İlamsız İcra Takibi Yapılması, Prof.Dr. Baki Kuru Makaleler, İstanbul 2006 (Bono), s. 763 vd ). 10  Ülgen,  Hüseyin/Helvacı,  Mehmet/Kendigelen,  Abuzer/Kaya,  Arslan,  Kıymetli  Evrak Hukuku, B.9, İstanbul 2014, s. 129. 11  Öztan s. 977; Poroy, Reha/Tekinalp, Ünal: Kıymetli Evrak Hukuku Esasları, B.21, İstanbul 2013, s. 281. 12  Öztan s. 973; Bilgili, Fatih/Demirkapı, Ertan: Kıymetli Evrak Hukuku, Bursa 2010, s. 71;  Türkiye uygulamasında bu senetler (bonolar) poliçelerden çok daha fazla kullanılır. Esas itibariyle, iki alanda işe yarar: Piyasadaki ticari işlemlerde ve özellikle satışlarda bir ödeme ve kredi aracıdır. S nin satacağı malı vardır, A nin da bu mala ihtiyacı olmakla beraber alım anında mal bedelini ödeyecek nakdi yoktur. S, A dan mal bedeli karşılığı bono alır. Uygulamada  genellikle  mal  bedeli  taksitle  belirli  vadelerde  bir  kaç  bono  ile karşılanmaktadır. S, bu bonoları işlem yaptığı bir bankada iskonto ettirir ve parayı almış olur. A, bonoları vadesinde bankaya öder. Böylece, A para ödemede malı almış daha sonra başkasına satarak ya da işleyip devrederek o maldan kazanç sağlamış ve bu kazançtan borcunu ödemiş olur. S ise, malını satmış ve mal bedelini- alıcının parası bulunmamasına rağmen- bankadan iskontolu tahsil etmiş, senedi iskonto eden banka ise, komisyon alıp, mevduat ile diğer fonları işletmiş olur. Ülkemizde bonolar bundan başka hatır senedi olarak kredi  sağlamaya  yaramaktadırlar.  Karşılıklı  düzenlenen  bonolar  bankalara  iskonto ettirilerek bankalardan para (kredi) alınmakta ve kullanılmaktadır.  (Poroy/Tekinalp s. 281). 13 Ayrıntılı bilgi için bkz Bozer/Göle s. 149 vd; Öztan s. 981 vd; Poroy/Tekinalp s. 281 vd; Uyar, Talih: İcra Hukukunda Bono nun (Emre Muharrer Senet in) Geçerlilik Şartları, TBBD 2008/74, s. 290-325; (Bono) s. 290 vd; Ülgen/Helvacı/Kendigelen/Kaya s. 129 vd. 140Ankara Üni. Hukuk Fak. Dergisi, 65 (1) 2016: 137-182                                                     Börü senette  zorunlu  unsurların  olması  gerekir;  aksi  halde  senet  bono  olarak nitelendirilemez ve bu senedle kambiyo senetlerine özgü haciz yolu ile takip yoluna  başvurulamaz.  Bononun  alternatif  zorunlu  unsurlarından, düzenleme yerinin ve ödeme yerinin; ihtiyari unsurlarından ise yetki şartının, özel yetkili icra dairesinin yerinin belirlenebilmesi açısından önemi vardır. Bono ikili bir ilişki oluşturur; bu ilişkide, düzenleyen (keşideci) ve lehtar vardır.  Bono, düzenleyen (keşideci) tarafından düzenlenir ve lehtara verilir. O halde lehtar ilk hamildir. Düzenleyen bu ilişkide lehtara karşı soyut  bir  borç  ikrarında  bulunur  ve  bu  şekilde  senet  üzerindeki  bedeli vadesinde ödeme yükümlülüğü sonucu oluşur. Yukarıda da belirttiğimiz üzere, bono bir kambiyo senedi olup, kanunen emre yazılı senetlerdendir. Bu sebeple devir, ciro ile birlikte zilyedliğin geçirilmesi yoluyla olur (TTK m. 647/2; 681/1; 778/1-a). Bono, nama yazılı, yani  kime veya kimin emrine ödenecek ise onun adı  şeklinde de  düzenlenebilir (TTK  m.  776/1-e)18.  Nama yazılı bonoda bir kimsenin adına (namına) düzenlenecek bonoda emre yazılı olmadığı ya da nama yazılı olduğu açıkça gösterilmelidir (TTK m. 681/2). Nama yazılı bono alacağın devri (temliki, yani yazılı devir beyanı) ve zilyetliğin teslimi ile birlikte devredilebilir (TTK m. 647/2,1; 681/2). Bono, hamile şeklinde düzenlenemez. Kambiyo  senetlerine  özgü  takiplerde,  takibe  dayanak  olan  bonoda alacaklı ve borçlu sıfatının belirlenebilmesi, yetkili hamilin tespiti açısından önemlidir. Zira, kambiyo senedine yetkili hamil olmayan kimse, kambiyo senetlerine  özgü  takip  yapamaz.  Ayrıca,  alacaklı  ve  borçlu  sıfatının belirlenebilmesi, kambiyo senetlerine özgü haciz yolu ile takipte yetkili icra dairesinin tespiti açısından da önemli olabilir. Bu sebeple aşağıda kısaca bu konu incelenecektir: II-Bononun Alacaklısı  Bononun  alacaklısı,  o  senedin  yetkili  hamilidir.  Yani,  kambiyo senetlerine özgü haciz yoluyla takibe başvurmak isteyen alacaklı hak sahibi                                                  14  Ergün s. 30-31; Kuru-El Kitabı s. 763 vd. 15  Poroy/Tekinalp s. 281; Ülgen/Helvacı/Kendigelen/Kaya s. 129. 16  Ülgen/Helvacı/Kendigelen/Kaya s. 129. 17  Bilgili/Demirkapı s. 71. 18  Bono nama yazılıp yazılamayacağı hakkındaki tartışma için bkz Poroy/Tekinalp s. 78. 19  Ülgen/Helvacı/Kendigelen/Kaya s. 129. 20  Kuru-El Kitabı s. 765. 21  Kuru-El Kitabı s. 763.   141Bonoya Dayalı Kambiyo...                   Ankara Üni. Hukuk Fak. Dergisi, 65 (1) 2016: 137-182 olmalıdır. Hak sahibi ise senetten tespit edilebillir; bonoda hak sahibinin tespiti, nama veya emre yazılı olmasına göre değişkenlik gösterecektir.  Nama yazılı bonolarda alacaklının, senede hamil olması devir (temlik) işlemine bakılarak tespit olunabilir (TTK m. 647). Başka bir deyişle, nama yazılı senetlerde senetteki hakkın sahibi olabilmek için, senedin mülkiyetini karşı tarafa geçiren işlemle birlikte bir de devir (temlik) işleminin yapılması şarttır.  Nama yazılı bono devredilmemişse (temlik edilmemişse), yetkili hamil,  kimin  emrine  yazılı  olan  lehdardır.    Bono  eğer  devir  (temlik) edilmişse, devrolunan (temlik olunan) kimse yetkili hamildir.  Emre  yazılı  bonolarda  alacaklının  tespiti  ise,  senede  hamil  olmakla birlikte tam cironun varlığını gerektirmektedir. Başka bir deyişle, emre yazılı  bonoda  devrin  yapılabilmesi,  tam  ciro  ve  senedin  teslimini gerektirmektedir  (TTK  m.  778/1).  Bono  ciro  edilmemişse  yetkili  hamil, senedin lehtarıdır (ilk hamil). Bono lehtar tarafından ciro edilmişse, yetkili hamil, kendi hakkı müteselsil ve birbirine bağlı cirolardan anlaşılan son hamildir (TTK m. 686, m. 778, 790). Ciro zincirinde kopukluk varsa, senedi elinde  bulunduran  alacaklı  yetkili  hamil  sayılmaz;  örneğin,  tam  ciroda kendisine ciro yapılan kimseden başkasının bir sonraki cironun cirantası olması veya yapılmış bir cironun cizilmesi durumlarında olduğu gibi.  Bononun bedelini ödemiş olan ciranta, senedin yetkili hamilidir (TTK m. 724/3, m. 726, m. 727/2, m. 778, m. 818/k ve l). Bononun  bedelini  ödemiş  olan  aval  veren  kimse,  bononun  yetkili hamilidir (TTTK m. 700/1, 778/3).  III-Bononun Borçlusu Borçlu, alacaklıya (yetkili hamile) karşı bono ilişkisi uyarınca sorumlu olan kişidir. Borçlunun tespiti ise, bono ilişkisinden dolayı, Türk Ticaret                                                  22  Ergün s. 31. 23  Ergün s. 31. 24  Ülgen/Helvacı/Kendigelen/Kaya s. 58-59. 25  Ergün s. 31. 26   Ciro, emre yazılı senetlerde, senedin içerdiği hakkı devretmeye yönelik yazılı bir irade beyanıdır; bonoyu ciro edene ciranta denir.  İlk ciranta lehtardır. İlk cironun lehtara ait olmaması halinde ciro zincirinde kopukluk var demektir. (Ülgen/Helvacı/Kendigelen/Kaya s. 153). 27  Helvacı s. 176. 28  Helvacı s. 176. 142Ankara Üni. Hukuk Fak. Dergisi, 65 (1) 2016: 137-182                                                     Börü Kanunu hülümlerine göre yapılabilir. Öncelikle bir bonunun asli borçlusu, yani bonoyu ödemesi gereken kimse, bonuyu düzenleyerek imza atan kimse olacaktır.    Asli  borçlu  dışındaki  kimseler  de  müracaat  borçlusu  olarak adlandırılır.  Buna  göre,  bonoda  düzenleyen  (keşideci)  asli  borçlu  olarak borcu öncelikle ödemesi gereken borçlu olacaktır. Birden fazla kimse, bir bonoyu kendi adlarına imzalamış iseler, bu kimseler bononun son hamiline ve ödeyen müracaat borçlusuna karşı zincirleme sorumlu olurlar.  Bono bedelin ödenmesi, aval suretiyle olmuş ise, aval veren kimse, kimin için taahhüt altına girmişse, tıpkı onun gibi sorumlu olacaktır (TTK m. 700, 702, 778/3). Bono ciro edilmiş olursa, ciranta müracaat borçlusu olacaktır (TTK m. 713, 724; 778/1-a). Sonuç olarak, bonoda borçlu, düzenleyen (keşideci), cirantalar, bunlar lehine aval verenler ve bunların yetkisiz temsilcileri olabilir (TTK m. 779; 778/1-d, 778/2-e, 778,3 atfı ile TTK M. 702, 713, 724, 678). B-GENEL YETKİLİ İCRA DAİRESİ Yetki, bir icra takibine hangi yerdeki görevli icra organı tarafından bakılacağını  belirler. Yani,  yetki,  coğrafi  bakımından  hangi  yerdeki  icra dairesinde takip yapılabileceğinin belirlendiği yerdir. Kambiyo takibindeki yetki, ilamsız icra takibindeki yetki esas alınmak suretiyle belirlenir (İİK m. 50).  Yetki  bakımından  İcra  ve  İflas  Kanunu  madde  50,  Hukuk  Usulü Muhakemeleri  Kanunu ndaki  yetkiye  ilişkin  hükümlere  atıf  yapmıştır. Hukuk Muhakemeleri Kanunu nun 447. maddesinin ikinci fıkrasına göre,  Mevzuatta, yürürlükten kaldırılan 18/06/1927 tarihli ve 1086 sayılı Hukuk                                                  29  Ergün s. 32. 30  İcra hukukundaki görevden amaç, asli icra organlarının icra hukukundaki görevidir. İlamsız icra takibi, icra dairesine verilecek bir takip talebi ile başlar. Görevli merci, icra dairesidir. Bu durum kambiyo senetlerine özgü haciz yolu ile takipte de aynıdır. Alacağın miktar ve değeri bakımından icra daireleri arasında bir görev ayrımı yoktur. Alacağın miktarı ne olursa olsun tüm ilamsız icra takiplerinde icra dairesi görevlidir. Yardımcı icra organı olan genel mahkemelerin görevi, Hukuk Muhakemeleri Kanununa göre tayin edilir. İlk derece olarak icra işlerine bakacak (icra dairesinden) başka bir organ bulunmadığından, icra işlerinde bir görev uyuşmazlığı çıkmaz. Bir yerde birden fazla icra dairesi bulunması halinde, bu daireler arasındaki ilişki görev değil, iş dağılımı ilişkisidir (bkz Ergün s. 55).  31Yıldırım, M. Kâmil/ Deren-Yıldırım, Nevhis: İcra Hukuku, B. 5, İstanbul 2012, s. 45; Bilge s. 29.   143Bonoya Dayalı Kambiyo...                   Ankara Üni. Hukuk Fak. Dergisi, 65 (1) 2016: 137-182 Usulü Muhakemeleri Kanununa yapılan yollamalar, Hukuk Muhakemeleri Kanununun bu hükümlerinin karşılığı olan maddelerine yapılmış sayılır.  Buna  göre, kambiyo  alacağı  için  takip  hususunda  Hukuk  Muhakemeleri Kanunu nun yetkiye ilişkin hükümleri (HMK m. 5-19) kıyas yolu ile tatbik olunur.  Hukuk  Muhakemeleri  Kanunu ndan  farklı  olarak,  sözleşmeden kaynaklanan alacaklar için, sözleşmenin yapıldığı icra dairesi de yetkilidir (İİK m. 50,1). Yetki konusunda getirilen kurallar, bazı hallerde tarafların, yani alacaklı ve borçlunun durumuna ya da dava konusunun niteliğine göre belirlenmiştir. Yetki  meselesi,  görevden  farklı  olarak  hukukumuzda  kural  olarak  kamu düzenine ilişkin görülmemiştir. Bu sebeple, çoğunlukla tek yetkili icra dairesi söz konusu olmaz; alacaklının icra takibini başlatabilmesi için, genel yetki kurallarının yanında, ona seçim hakkı tanıyan özel yetki kuralları da düzenlenmiştir.                                                   32  Genel mahkemelerin yardımcı icra organı olarak yetkisi, kural olarak Hukuk Muhakemeleri Kanunu nun yetkiye ilişkin hükümlerine göre belirlenir. Yani, genel mahkemelerin yetkisi için İcra ve İflâs Kanunu madde 50 hükmü uygulanamaz (Kuru/Arslan/Yılmaz-İcra s. 122; Kuru, Baki: İcra ve İflâs Hukuku C. I,  B. 3,  İstanbul 1988 (İcra I), s. 191);  İcra İflas Yasası'nın 50. maddesinde para veya teminat borcu için takip hususunda HUMK'nın yetkiye dair hükümlerinin kıyas yolu ile tatbik olunacağı hükme bağlanmıştır. HUMK 9. maddesi ve HMK'nın 7. maddesi uyarınca her dava kural olarak davalının ikametgahı mahkemesinde açılır, sözleşmelerden doğan davalar ayrıca sözleşmenin icra olunacağı yani işin yapılacağı yer mahkemesinde de açılabilir (HUMK ve HMK m. 10). Taraflar arasında yetki sözleşmesi varsa o yer mahkemesi de yetkilidir (HUMK m.22-HMK m.17). Anılan bu yasal kural dikkate alındığında, kamu düzeni gereği istisnalar hariç davacı tarafın bu yer mahkemelerinden birinde davasını açma konusunda seçimlik hakkı vardır. Dava konusu somut olayda, taraflar arasında yazılı bir sözleşme bulunmamaktadır. Ancak akdi ilişkinin varlığı her iki yanın kabulü dahilindedir. Davacı yüklenici, davalı iş sahibine ait kumaş boyama işini üstlenmiştir. İşin yapılacağı yerin Aydın Merkez İlçesi Umurlu Organize Sanayi Bölgesinde bulunduğu bu durumda akdin ifa yerinin Aydın olduğu, takibe konu çekler ve düzenlenen faturalardan açıkça anlaşılmıştır. Aydın İcra Müdürlüğü'nde takip yapılması usul, yasaya ve yönteme uygun olup Aydın İcra Müdürlüğü takipte yetkilidir. Bu takiple  ilgili  açılan  itirazın  iptali  davası  da  Aydın  Asliye  Hukuk  Mahkemesi'nde görülmelidir,  Aydın  Asliye  Hukuk  Mahkemesi  davaya  bakmaya  yetkilidir   15.HD, 20.06.2012, 3615/4619 (Kazancı Bilişim-İçtihat Bilgi Bankası, www.kazancı.com, Erişim Tarihi: 06.11.2012). 33  Hukuk  Usulü  Muhakemeleri  Kanunu  madde  10 a  göre,  dava  tarihinde,  davalı  veya vekilinin orada bulunması halinde sözleşmenin kurulduğu yerde dava açılmasına imkân veren yetki kuralı, Hukuk Muhakemeleri Kanunu nda yer verilmemiştir. 34  Pekcanıtez,  Hakan/Atalay,  Oğuz/  Özekes,  Muhammet:  Medeni  Usul  Hukuku,  B.  14, Ankara 2013, s. 163; Pekcanıtez, Hakan/Atalay, Oğuz/ Özekes, Muhammet: Medeni Usul Hukuku Ders Kitabı, B.2, Ankara 2014 (Usul Ders Kitabı), s. 104. 144Ankara Üni. Hukuk Fak. Dergisi, 65 (1) 2016: 137-182                                                     Börü Genel yetki, kural olarak bütün kambiyo takipleri için geçerlidir. Buna göre, takibe konu yapılmak istenen kambiyo senedi borçlusunun yerleşim yeri sayılan yerdeki icra dairesi, genel yetkili icra dairesidir.  Borçlu birden fazla ise icra takibi, borçlulardan birisinin yerleşim yeri icra  dairesinde  başlatılabilir  (HMK  m.  7/1).  Örneğin,  borçlular  arasında ihtiyari  takip  arkadaşlığı  varsa,  takip  borçlularından  birisinin  yerleşim yerinde yapılabilir; Ancak, ihtiyari takip arkadaşlığının, takip hukukunda sınırlı bir uygulama alanı olduğunu da belirtmek isteriz. Ayrıca, alacaklı sırf  davalılardan  birisini  kendi  icra  dairesinden  başka  bir  icra  dairesine getirmek amacıyla icra takibi başlatmışsa ve bu durum belirtiler veya başka delillerle anlaşılırsa, ilgili borçlunun itirazı üzerine, icra mahkemesi onun hakkındaki icra takibini ayırarak yetkisizlik kararı vermesi gerekir (HMK m. 7/2).  C-ÖZEL YETKİLİ İCRA DAİRELERİ Genel yetki kuralları dışında, genel yetkiyi kaldırmayan özel yetkili icra daireleri  kabul  edilmiştir.  Kural  olarak,  özel yetki  genel yetkiyi  ortadan kaldırmamaktadır.  Diğer  bir  deyişle,  alacaklı  dilerse  genel  yetkili  icra                                                  35  Ergün s. 55; Kuru- El Kitabı s. 762. 36  Kuru- El Kitabı s. 168;  İİK.nun 50. maddesinin göndermesiyle uygulanması gereken HUMK.un 9/2. maddesinin 1. cümlesine göre, borçlu birden fazla ise bunlardan birinin ikametgahında  takip  yapılabilir  ve  bu  durumda  diğer  borçlular  yetki  itirazında bulunamazlar. Ancak bu hüküm yalnız borçlulardan birinin ikametgahındaki (onun için genel yetkili ) icra dairesinde takip yapılması hali içindir. Borçlulardan biri için özel yetkili bir icra dairesinde takip yapılması halinde HUMK.un 9/2. maddesinin 1. cümlesi hükmü uygulanmaz   12.  HD,  21.09.2010,  20552/20532;  ayrıca  bkz  12.HD,  11.01.2010, 19005/101;  12.HD. 29.06.2006, 10977/14183 (Kazancı Bilişim-İçtihat Bilgi Bankası, www.kazancı.com, Erişim Tarihi: 10.10.2012).  37   Medeni usul hukukunda olduğu gibi, icra hukukunda da alacaklı ve borçlu tarafta birden fazla kişinin yer alması, yani takip arkadaşlığı mümkündür. Ancak takip arkadaşlığı dava arkadaşlığına nazaran daha sınırlı hallerde söz konusu olur. Birden fazla alacaklının alacağı aynı sebepten doğsa bile borçluya karşıayrı ayrı takip yapmaları daha isabetli olur. Çünkü ihtiyari  dava  arkadaşlığının  nedeni  usul  ekonomisidir.  İcra  hukukunda  buna  takip ekonomisi  de  denebilir.  İhtiyari  dava  arkadaşlığının  olduğu  hallerde  ihtiyari  takip arkdaşılığı takip ekonomisine uygun düşmemektedir. Örneğin ihtiyari takip arkadaşlığı bulunan borçlulara karşı birlikte takip yapılması halinde her borçlu farklı şekilde takibe karşı koyabilecek ve bu takipleri birlikte yürütmek mümkün olmayacaktır. Pekcanıtez, Hakan/Atalay, Oğuz/Sungurtekin-Özkan, Meral/ Özekes, Muhammet: İcra ve İflâs Hukuku Ders Kitabı, B. 2, Ankara 2015, (İcra Ders Kitabı) s.123; Pekcanıtez, Hakan/Atalay, Oğuz/Sungurtekin-Özkan, Meral/ Özekes, Muhammet: İcra ve İflâs Hukuku, B.10, Ankara 2012, s. 160).   145Bonoya Dayalı Kambiyo...                   Ankara Üni. Hukuk Fak. Dergisi, 65 (1) 2016: 137-182 dairesinde dilerse özel yetkili icra dairesinde icra takibi başlatabilir. Buna göre, Hukuk Muhakemeleri Kanunu nun 10. maddesi hükmü ayrık olmak üzere, özel yetki kuralları icra hukukunda da kıyas yoluyla uygulanabilir (İİK  m. 50). Alacaklı seçim hakkını kullanarak birden fazla yetkili icra dairelerinden herhangi birinde takip girişiminde bulunmuş ise, yetkili icra dairesi belirlenmiş sayılır. Ancak, bu seçimin yapılmış olması diğer icra dairelerinin  yetkisini  ortadan  kaldırmaz.  Burada  hemen  şunu  belirtmek isteriz ki, özel yetki kurallarını sadece inceleme konumuz olan kambiyo takibi yönünden gözeteceğiz.  Para borçları taraflar arasında ödeme (ifa) yeri kararlaştırılmamış olan hallerde, Türk Borçlar Kanunu nun 89. maddesi hükmü uyarınca, alacaklının ödeme zamanındaki yerleşim yerinde yerine getirmek gerekir. Türk Borçlar Kanunu nun 89/1 maddesi hükmü götürülecek, yani alacaklının yerleşim yerinde ödenecek borçları içindir. Aranacak (veya aldırılacak) borçlar için bu hüküm uygulanmaz; bu borçlar borçlunun yerleşim yerinde ödenir. Çünkü, bonoya bağlı alacaklar, aranacak borçlardandır (TTK m. 755, 778, 796). Buna  göre, kambiyo  senedi  alacaklısı, Türk  Borçlar  Kanunu madde  89, Hukuk Muhakemeleri Kanunu madde 10 ve İcra ve İflâs Kanunu madde 50 gereğince, kendi yerleşim yerinde kambiyo senetlerine özgü haciz yoluyla takip yapamaz; borçlunun yerleşim yerinde takip yapabilir. Dolayısıyla, bonoya dayalı kambiyo takibinde yetkili icra dairesi, borçlunun yerleşim yerinin bulunduğu yer icra dairesidir. Ayrıca, bonoya bağlı borçlar, senette                                                  38  Ergün s. 55 vd; Muşul, Timuçin: Kambiyo Senetlerine Dayanan Haciz yolu İle Takip, Batider 1974/3 (Kambiyo), s. 617. 39  Ergün s. 56; Muşul-Kambiyo s. 617; Muşul-İcra II s. 1177.  40  Kuru-El Kitabı s. 762;  TTK'nun 620 ve 667. maddeleri gereğince bononun ödenmek üzere borçlunun işyerinde veya ikametgahında ibraz edilmesi zorunludur. Bu itibarla, kambiyo senetlerinden doğan alacaklar, aranacak alacaklar niteliğinde olduğundan bu nevi para alacağında BK 73. maddesi hükümleri uygulanmaz. Yani kambiyo senedi alacaklısı, kendi yerleşim yerinde takip yapamaz.  12.HD, 26.05.2009, 3445/11103 (Kazancı Bilişim-İçtihat Bilgi  Bankası,  www.kazancı.com,  Erişim  Tarihi:  12.11.2012);  ancak,  temel  borç ilişkisinden bağımsız olarak soyut borç ikrarını içeren bono yerine, bononun dayandığı temel borç ilişkisine örneğin ödünç sözleşmesine dayanarak genel (adî) haciz yolu ile takibe  girişen  alacaklı,  artık  İcra  ve  İflas  Kanunu  madde  50 nin  öngördüğü  icra dairelerinden birinde, yani verme zamanında kendi yerleşim yerinin bulunduğu yer icra dairesinde de takibe girişebilir (Muşul-İcra II s. 1175); Yıldırım/Deren-Yıldırım a göre, takip kambiyo senedine özgü haciz yolu ile takip ise, yetki Türk Ticaret Kanunu madde 755 uyarınca  kambiyo  senedinin  ödenmek  üzere  borçlunun  işyerinin  ya  da  kendisinin bulunduğu  yerde  ibrazı  gerektiğinden,  bu  yer  kesin  yetki  kuralı  oluşturmaktadır (Yıldırım/Deren-Yıldırım s. 46). 146Ankara Üni. Hukuk Fak. Dergisi, 65 (1) 2016: 137-182                                                     Börü yazılı ödeme yerinde de ödenebilir (TTK m.776/1-d)41. Yani, bonoda yazılı olan ödeme yeri de özel yetkili icra dairesi olarak kabul edilebilir. Buna göre bono alacaklısı, borçlunun yerleşim yerinde veya kambiyo senedinde yazılı olan ödeme yerinde icra takibinde bulunabilir.   Bonoda açıklık bulunmadığı takdirde, senedin düzenlendiği yer, ödeme yeri ve aynı zamanda düzenleyenin yerleşim yeri sayılır (TTK m. 777/3). O halde bir bonoyu düzenleyene (keşideciye) karşı, bononun düzenlendiği yer icra dairesinde de takip yapılabilir. Ayrıca, düzenlendiği yer gösterilmeyen bir bono, düzenleyenin adının yanında yazılı olan yerde düzenlenmiş sayılır (TTK m. 777/4). Bu sebeple, keşideci  aleyhine  kambiyo  takibi  girişiminde  bulunulursa,  bu  kimsenin adının yanında gösterilen yer özel yetkili icra dairesidir. Her şeye rağmen, senette ödeme yeri gösterilmediği gibi, Türk Ticaret Kanunu madde 777 de öngörüldüğü şekilde de belirlenemediği takdirde, ortada artık bono olarak nitelendirilebilecek bir senet olamaz (TTK m. 777/1).  Bonoda üçüncü bir kişinin yerleşim yerinde ödenmesi şart kılınmış ise, kambiyo senetlerine özgü takiplerde yetkili icra dairesi üçüncü bir kişinin yerleşim yerinin bulunduğu yer esas alınarak belirlenebilir (TTK m. 778/2a).                                                  41   İİK'nun  50/1.  maddesi  göndermesiyle  uygulanması  gereken  HUMK'nun  9.  vd. maddelerinde düzenlenen yetki kuralları gereğince, bonoya dayalı takipler; borçlunun ikametgahının bulunduğu yerdeki icra dairesinde, bonoda öngörülen yetkili icra dairesinde, bonoda gösterilen ödeme yerinde yahut bonoda ödeme yeri gösterilmemişse, bononun düzenlendiği yer icra dairesinde yapılabilir. Bu yerlerden birini tercih etme hakkı alacaklıya aittir. Alacaklının yukarıda sayılan yerlerden bonoda gösterilen yetkili yerde icra takibi başlatılmasında herhangi bir usulsüzlük yoktur  12.HD, 12.01.2009, 19725 /132 (Kazancı Bilişim-İçtihat Bilgi Bankası, www.kazancı.com, Erişim Tarihi: 12.11.2012). 42  Muşul- İcra II s. 1179; Muşul, Timuçin: Timuçin, İcra ve İflâs Hukuku Esasları, B.5, Ankara 2015 (İcra Esas), s. 557. 43  Muşul-İcra  II  s.  1179;  Muşul-Kambiyo  s.  617;  Ergün  s.  58;   İİK.nun  50.maddesi göndermesiyle uygulanması gereken, HMK'nun 6.maddesi uyarınca bonoya dayalı takibin borçlunun  ikametgahının  bulunduğu  yerdeki  genel  yetkili  icra  dairesinde,  bonoda öngörülen  ödeme  yerinde,  6102  Sayılı  TTK'nun  777/3.  maddesine  göre  ödeme  yeri gösterilmeyen  bonoda  tanzim  yerinin  ödeme  yeri  olduğunun  kabulü  gerekeceğinden, bononun tanzim yerinde icra takibi yapılabilir. Somut olayda, takibe konu bono aslının incelenmesinde,  tanzim  yerinin  Trabzon  olup,  buna  göre  yukarıda  açıklandığı  üzere bononun tanzim (düzenleme) yerinde de takip yapılabileceğinden alacaklının Trabzon icra dairesinde  takip  yapmasında  bir  usulsüzlük  bulunmamaktadır.   12.HD,  02.10.2014, 18609/23123 ; aynı yönde bkz 11.HD, 17.09.2009, 8988/9498 (Kazancı Bilişim-İçtihat Bilgi Bankası, www.kazancı.com, Erişim Tarihi: 30.11.2015). 44  Ergün s. 58.   147Bonoya Dayalı Kambiyo...                   Ankara Üni. Hukuk Fak. Dergisi, 65 (1) 2016: 137-182 Bono  ciro  edilmişse  ve  takip  hamil  tarafından  ciranta  aleyhine yapılmakta ise, cirantanın yerleşim yerinin bulunduğu yerde veya senette yetkisi kabul edilen icra dairesinde takip yapılabilir. Eğer takip, hem keşideci hem ciranta hakkında yapılmak istenirse, borçlu ve ciranta için az önce belirtilen yetkili olan yerlerden birinde takip yapılabilir. Avaliste karşı da senet  borçlusu  sayılması  sebebiyle,  aynı  şekilde  yetkili  icra  dairelerinde takip başlatmak mümkündür. Burada son olarak şu hususa değinmek de yarar vardır: 6100 Sayılı Hukuk Muhakemeleri Kanunu nun yürürlüğe girdiği 01.10.2011 tarihinden itibaren, ihtiyati hacizden sonraki takiplerin, ihtiyati haciz kararını veren mahkemenin  bulunduğu  yerdeki  icra  dairesinden  yapılabilmesi  mümkün müdür? Bizim de katıldığımız ilk görüşe göre, 01.10.2011 den itibaren ihtiyati hacizden  sonraki  takiplerin,  ihtiyati  haciz  kararını  veren  mahkemenin bulunduğu yerdeki icra dairesinden yapılabilmesi mümkün değildir; çünkü, Hukuk Usulü Muhakemeleri Kanunu nun 12. maddesindeki ihtiyati haciz kararını veren mahkemenin bulunduğu yerin yetkisi, Hukuk Muhakemeleri Kanunu na alınmamıştır. İkinci bir görüşe göre ise, ihtiyati haciz kararını veren mahkemenin yargı çevresi içindeki icra dairesi, ihtiyati haciz kararının uygulanmasında, kesin yetkilidir (İİK m. 261/1). Bu görüşe göre, kambiyo senedine dayanan haciz yoluyla takip, ihtiyati haciz kararı ile birlikte başlamış ise; ihtiyati haciz kararını veren mahkemenin yargı çevresindeki icra dairesi, haciz yolu ile  takipte  de  yetkili  olur.  Yargıtay ın  bu  görüşe  ilişkin  bazı  kararları bulunmaktadır.                                                   45  Uyar, Talih: İlamsız Takiplerde Yetkili İcra Dairesini Belirleyen Kurallar, ABD 1981/38 (Yetki), s. 674; Muşul-Kambiyo s. 617. 46  Ergün s. 58. 47Pekcanıtez/Atalay/Sungurtekin-Özkan/Özekess.171;  Pekcanıtez/Atalay/SungurtekinÖzkan/Özekes- İcra Ders Kitabı s. 132. 48  Muşul-İcra II s. 1178; Muşul- İcra Esas s. 556. 49   Dava; bonoya dayalı ihtiyati haciz istemine ilişkindir… Somut olayda, ihtiyati haciz isteyen şirket ile hakkında ihtiyati haciz talep edilenin tacir olduğu, bonoda da ‘Bursa  mahkemelerinin yetkili kılındığı anlaşılmaktadır. Bu durumda HMK'nın 17. maddesine göre ihtiyati haciz talebinin sadece Bursa'daki mahkemelerden istenebileceği, başka yer mahkemesinin bu konuda yetkisiz olduğu açıktır.  19.HD, 18.02.2014 T., 2014/872 E., 148Ankara Üni. Hukuk Fak. Dergisi, 65 (1) 2016: 137-182                                                     Börü Üçüncü bir görüşe göre ise, ihtiyati hacizden sonraki takipler, ihtiyati haciz  kararını  veren  mahkemenin  bulunduğu  yerdeki  icra  dairesinde  de yapılabilir (İİK m. 258,50; HMK m. 390).  Yargıtay, vermiş olduğu bir kararda genel olarak, ihtiyati hacze ilişkin yetkiyi belirleyebilmek için, Hukuk Muhakemeleri Kanunu madde 390 da söz  konusu  olan  ihtiyati  tedbire  ilişkin  yetki  kuralını  kıyasen uygulamaktadır.  D-YETKİSİZ İCRA DAİRESİNİN YETKİLİ KILINMASI  I-Yetkisiz İcra Dairesine Takip Yapılması İcra dairesinin yetkisi, kamu düzenine ilişkin değildir; bu sebeple icra dairesi yetkisiz olduğunu kendiliğinden gözetmez; borçlunun icra dairesinin                                                                                                                    2014/3096 K.; aynı yönde bkz 12.HD, 29.03.2007, 3093/ 6005 (Kazancı Bilişim-İçtihat Bilgi Bankası, www.kazancı.com, Erişim Tarihi: 30.11.2015).  50  Kuru/Arslan/Yılmaz-İcra s. 117; Ancak Kuru, bir başka eserinde konuyla ilgili şu şekilde açıklamada bulunmuştur:    Buna karşılık, 1.10.2011 tarihine kadar, ihtiyati hacizden sonraki icra takipleri, ihtiyati haciz kararını vermiş olan mahkemenin bulunduğu yerdeki icra dairesinde de yapılabilmekte idi (İİK m. 258; 50,I; HUMK m. 12).- Buna karşılık 1.10.2011 tarihinden sonra, eğer ihtiyati haciz kararını veren mahkeme HMK m. 5-18 hükümlerine  göre  yetkili  değil  (yetkisiz  bir  mahkeme)  ise,  bu  yetkisiz  mahkemenin bulunduğu yerdeki icra dairesi, ihtiyati hacizden sonra yapılacak icra takipleri için yetkili değildir. Çünkü, eski HUKMK m. 12 hükmü, yeni HMK na alınmamıştır.  (Kuru-El Kitabı s. 179).  51   İhtiyati haciz kararı vermede yetkili ve görevli mahkeme İcra ve İflas Kanunu nun 50. maddesinde düzelenmiş olup buna göre, para veya teminat borcu için takip hususunda Hukuk Usulü Muhakemeleri Kanununun yetkiye dair hükümleri kıyas yolu ile tatbik olunur.  Dava  tarihinde  yürürlükte  ve  kıyasen  uygulanacak  olan  6100  sayılı  Hukuk Muhakemeleri Kanunu ise 390. maddesinde ise açıkça ‘İhtiyati tedbirin, dava açılmadan önce, esas hakkında görevli ve yetkili olan mahkemeden; dava açıldıktan sonra ise ancak asıl davanın görüldüğü mahkemeden talep edileceği  belirtilmiştir. Dosya içeriğine göre davacı  vekili,  davacının  ödenmeyen  kıdem  tazminatı  için  İzmir  9.  İş  Mahkemesinin 2010/823 Esasında dava açtıklarını, davanın derdest olduğunu, bilirkişi raporu sonrası kıdem tazminatının belirlendiğini, belirlenen miktar kadar, davalı borçlu işverenin taşınır ve taşınmaz malları ile üçüncü kişilerdeki hak ve alacaklarına ihtiyati haciz konmasına karar verilmesini istemiştir.  Davalı işveren vekili, itirazında mahkemenin yetkili olmadığını da belirtmiştir. Somut uyuşmazlıkta ihtiyati hacze konu kıdem tazminatının hüküm altına alınması dava konusu edilmiştir. HMK nun 390. maddesinin açık düzenlemesi karşısında ihtiyati  haciz  konusunda  görevli ve yetkili  mahkeme  davanın  görüldüğü  İzmir  9.  İş Mahkemesine  aittir.  Yetki  itirazı  nedeni  ile  dosyanın  yetkili  ve  görevli  İzmir  9.  İş Mahkemesine gönderilmesi gerekirken, ihtiyati haciz kararı verilmesi ve yapılan itirazın reddine karar verilmesi hatalıdır.  9.HD, 16.01.2012, 1297/1 (Kazancı Bilişim-İçtihat Bilgi Bankası, www.kazancı.com, Erişim Tarihi: 23.11.2012); ayrıca benzer karar için bkz 9.HD, 27.02.2012, 1241/ 2751 (Kazancı Bilişim-İçtihat Bilgi Bankası, www.kazancı.com, Erişim Tarihi: 23.11.2012).   149Bonoya Dayalı Kambiyo...                   Ankara Üni. Hukuk Fak. Dergisi, 65 (1) 2016: 137-182 yetkisiz olduğunu kendisine gönderilen ödeme emri üzerine itiraz yolu ile ileri sürmesi gerekir. Süresi içinde yetki itirazı ileri sürülmezse, icra dairesi tüm takip için yetkili hale gelir. Yetki itirazında bulunan tarafın, itirazında yetkili icra dairesini doğru olarak göstermesi gerekir. Aksi halde yetki itirazı reddedilir. Bu sonuç, yetki itirazının düzenlendiği Hukuk Muhakemeleri Kanunu nun  19.  maddesinin  icra  hukukuna  kıyasen  uygulanmasından ortaya çıkar (İİK m. 50). Bu durumda genel olarak doktrinde kabul edilen görüş, taraflar arasında zımni yetki sözleşmesi kurulduğu yöndedir. Bu konuda azınlıkta kalan diğer görüşe göre ise, yetki sözleşmesinin zımni  olarak  kurulması  mümkün  değildir.  Çünkü  yetkisizliğin  ileri sürülmesi, belirli bir süre içinde kullanılması gereken bir haktır; süresinde yetki  itirazında  bulunulmaması  durumunda  bu  hak  düşmüş  olmaktadır.                                                  52 Kuru-İcra I s. 179-180; Korkusuz, Refik: İcra Hukuku ve Uygulaması, Ankara 2004, s. 69. 53  Pekcanıtez/Atalay/Sungurtekin-Özkan/Özekes  s.  171;  HGK,  14.11.2007,  19-861/835 (Kazancı Bilişim-İçtihat Bilgi Bankası, www.kazancı.com, Erişim Tarihi: 12.11.2012). 54 Sargın, Hukuk Muhakemeleri Kanunu nun 19. maddesinin (HUMK m. 23), milletlerarası unsurlu davalar bakımından da, uygulama alanı bulacağını; ancak, madde metninin tümüyle iç hukuk davalarının niteliği dikkate alınarak hazırlanmış bulunduğundan, milletlerarası unsur içeren davalar ve dolayısıyla, Türk Milletlerarası Usul Hukukunun gereklerine uygun düştüğü ölçüde kıyasen uygulama alanı bulacağını (MÖHUK m. 40) belirtmiştir. Yazar, bu çerçevede, davalıya hiç öngörmediği, bilmediği bir ülke mahkemesinde yetki itirazında bulunma  yükümlülüğünün  getirilmemesi  gerektiğini;  yetkisiz  bir  Türk  mahkemesinde açılan davaya hiç cevap vermemiş olmaması halinde, davalının yetki itirazını yapmamış olduğu gerekçesine dayanılarak, mahkemenin yetkisinin varlığına karar verilememelidir. Yazar, bu halde, mahkemeye yetkisini kendiliğinden dikkate alma imkânının tanınması gerektiğini belirtmiştir (Sargın, Fügen: İnternet Aracılığıyla Gerçekleşen Marka İhlâlleri Hakkında Milletlerarası Yetkiyi Haiz Mahkemeler ve Uygulanacak Hukuk, Ankara 2005, s. 255).  55 Üstündağ, Saim: Medeni Yargılama Hukuku, B. 7, İstanbul 2000 (Usul), s. 216; Üstündağ, Saim: İlamsız İcrada İcra Dairesinin Yetkisine İtiraz, İBD 1986/10-12, s. 613-627 (Yetki), s. 614 vd; Kuru, Baki: Hukuk Muhakemeleri Usulü, C. I, B. 6, İstanbul 2001 (HMU I), s. 558; Kuru, Baki/Arslan, Ramazan/Yılmaz, Ejder: Medeni Usul Hukuku Ders Kitabı, B. 25, Ankara 2014 (Usul), s. 152; Kuru/Arslan/Yılmaz-İcra s. 118; Yılmaz, Ejder: Hukuk Muhakemeleri Kanunu Şerhi, Ankara 2012 (Şerh), s. 207; Pekcanıtez/Atalay/Özekes s. 152 vd; Bolayır, Nur: Medeni Usul Hukukunda Yetki Sözleşmeleri, İstanbul 2009, s. 144; Ulukapı s. 45. 56 Alangoya, H.Yavuz/ Yıldırım, M.Kâmil/ Deren-Yıldırım, Nevhis: Medeni Usul Hukuku Esasları, B. 7, İstanbul 2009, s. 108; Postacıoğlu, İlhan E.: Medeni Usul Hukuku Dersleri, B. 6, İstanbul 1975, s. 169; Aşık, İbrahim: Hukuk Muhakemeleri Kanunu na Göre Yetki Sözleşmesi, TBBD 2011/97 (Yetki), s. 31-32; Tanrıver, Süha: Hukuk Muhakemeleri Kanunu Bağlamında Akdedilen Yetki Sözleşmeleri Üzerine Bazı Düşünceler, Prof.Dr. Hakan Pekcanıtez Armağanı, DEÜHFD, C.16, Özel Sayı 2014, s. 459-468, Basım Yılı 2015, s 460. 150Ankara Üni. Hukuk Fak. Dergisi, 65 (1) 2016: 137-182                                                     Börü Borçlu  süresinde  yetki  itirazında  bulunmadığı  takdirde  icra  dairesinin yetkisini kabul etmiş sayılacaktır. Burada bir fiksiyon (varsayım, faraziye) söz konusudur ve borçlunun iradesinin gerçekten bu doğrultuda olmasına gerek yoktur. İtiraz ileri sürülmeyince icra dairesi, kanundan dolayı yetki kazanmış olur. Süresinde yetki itirazında bulunulmadığı için yetki itirazını ileri sürme hakkı düşmüş olur.  Kanaatimizce,  burada  azınlıkta  kalan  ikinci  görüş  benimsenmelidir. Çünkü, bu durumda borçlu kendisine takip hukukundan tanınan bir hakkı süresi içinde kullanmadığından bu hakkını daha sonra ileri sürme hakkını kaybetmektedir.  Kanun  (HMK  m.  19/4 ün  takip  hukukuna  kıyasen uygulanması  halinde),  süresinde  usulüne  uygun  şekilde  yetki  itirazında bulunulmaması  üzerine,  takibin  yapıldığı  icra  dairesinin  yetkili  hale geleceğini  öngörmüştür.  Zira  yukarıda  da  belirttiğimiz  üzere,  böyle  bir durumda  yetki  kamu  düzenine  ilişkin  değildir;  icra  dairesi  kendi yetkisizliğini dikkate alamayacak ve kanundan dolayı yetkili hale gelecektir. Dolayısıyla, burada ortaya çıkan bir zımni yetki sözleşmesi değildir; aksine kanunun öngörmüş olduğu bir sonuç ortaya çıkmaktadır.    Borçlu yetki itirazını, beş günlük ödeme emrine itiraz süresi içinde icra mahkemesine yapacaktır (İİK m. 50/II, 168/5, 170/I, 169). Borçlu kural olarak beş günlük süre içinde vereceği dilekçesinde, hem esas hakkındaki itirazlarını  hem  de  yetki  itirazını  bildirebilir.  Borçlunun  esas  hakkındaki itirazlarını  ve  yetki  itirazını  ödeme  emrine  itiraz  süresi  içinde  ayrı  ayrı bildirmesine engel bir kanun hükmü de bulunmamaktadır.  Ayrıca burada son olarak şu hususu da belirtmekte yarar vardır: İcra mahkemesinin  yetkisi,  kural  olarak  icra  dairesinin  yetkisine  göre belirleneceği için, borçlunun icra dairesinin yetkisine itiraz etmemekle, icra dairesinin ve dolayısıyla icra dairesinin bağlı bulunduğu icra mahkemesinin yetkisini de kabul etmiş sayılır.                                                   57  Keskin, O. Kadri: Yetki Anlaşmaları, AD 1973/4, s. 317; Aşık-Yetki s. 31. 58  Ergün s. 61. 59  Üstündağ- Yetki s. 615; Kuru, Baki: İlamsız İcrada İcra Dairesinin Yetkisine İtiraz, Prof.Dr. Baki Kuru Makaleler, İstanbul 2006, s. 511-521 (Yetki), s. 512 dpt 5.   151Bonoya Dayalı Kambiyo...                   Ankara Üni. Hukuk Fak. Dergisi, 65 (1) 2016: 137-182 II-Bonoya  Yetki  Şartı  Konulması  veya  Ayrı  Yetki  Sözleşmesi Yapılması 1-Yetki Şartının veya Sözleşmesinin Geçerlilik Şartları İcra dairesinin yetkisi hakkındaki kuralların kesin yetki kuralı olmaması sebebiyle icra dairesinin yetkisi hakkında yetki sözleşmesi yapılmasına bir engel yoktur. Yetki sözleşmesi, tarafların, belirli bir uyuşmazlık hakkında aslında yetkili olmayan bir icra dairesini yetkili kılmak için ayrı bir sözleşme yapmalarıdır. Taraflar, yetkisiz bir icra dairesini ya yetki sözleşmesi ile ya da yaptıkları bir sözleşmeye şart koyarak, bu sözleşmenin uygulanmasından doğacak  uyuşmazlıklar  için  yetkili  kılmaları  mümkündür.  Uygulamada genelilkle  kambiyo  senedinde  uyuşmazlıkların  çözümü  için  yetki  şartı (kaydı) söz konusu olur; ancak ayrı bir yetki sözleşmesi yapılmasına da bir engel yoktur.   İsviçre hukukunda icra dairesinin yetkisini düzenleyen hükümler, kamu düzenine ilişkindir (SchKG Art. 46/I). Bu hüküm ile borçluyu korumanın yanında takiple ilgili olan üçüncü kişilerin de korunması amaçlanmıştır. İsviçre  hukukunda,  icra  dairesinin  yetkisine  ilişkin  hükümlerin  tarafların yapacağı yetki sözleşmesiyle değiştirilemeyeceği kabul edilmektedir ve buna                                                  60  Pekcanıtez/Atalay/Sungurtekin-Özkan/Özekes  s.  172;  Yılmaz  s.  201;  Yıldırım/DerenYıldırım s. 45; Ulukapı s. 45; Belgesay s. 171; Korkusuz s. 69;  Kambiyo senetlerine mahsus haciz yolu ile takipte yetkili icra dairesi İIK'nun 50. maddesinin göndermesi ile uygulanması gereken ve HUMK'nunda öngörülen yetki kurallarına göre belirlenir  12.HD, 23.03.2010, 25312/6832 (Kazancı Bilişim-İçtihat Bilgi Bankası, www.kazancı.com, Erişim Tarihi: 06.11.2012);  somut olayda, takibe dayanak bonoda Kadıköy Mahkemeleri ve İcra Daireleri yetkili kılınmış olmakla, yetki sözleşmesi gerçekleştirilmiştir. HUMK.nun 22. maddesine göre yetki sözleşmesi ile belirlenen özel yetkili yerde de takip yapılabileceğine göre yetki itirazının reddi gerekirken, yazılı şekilde hüküm kurulması isabetsizdir.  ;  Kambiyo senetlerine mahsus takibe konu 10.06.2009 tanzim tarihli her iki senette de taraflar arasında D... İcra Mahkemelerinin yetkili olduğu kabul edilmiştir. Kamu düzeni ile ilgili bulunmayan hallerde İİK.nun 50. maddesinin göndermesi ile uygulanması gereken HUMK.nun  22.  maddesi  uyarınca  taraflar  yetkili  mahkemeyi  (veya  icra  dairesini  ) sözleşmeyle belirleyebilirler  12.HD, 18.04.2011, 1148/6832 (www.hukukturk.com, Erişim Tarihi: 08.11.2012).  61  Kuru/Arslan/Yılmaz-Usul s. 153. 62  Göle,  Celal:  Kambiyo  Senetlerinde  Yetki  Kaydı,  Prof.Dr.Ramazan  Arslan  Armağanı, Ankara 2015, s. 873-881, s. 878-879. 63  Fritzsche,  Hans/Walder-Bohner,  H.  Ulrich:  Schuldbetreibung  und  Konkurs  nach schweizerischem Recht, Band I, Zürich 1984, s. 104-105; Aşık, İbrahim: İcra Sözleşmeleri, Ankara 2006, s. 116. 152Ankara Üni. Hukuk Fak. Dergisi, 65 (1) 2016: 137-182                                                     Börü aykırı şekilde icra takibi yürütülmesi durumunda, bunun süresiz şikayete konu olabileceği, aynı zamanda yetkisizliğini fark eden icra müdürünün de icra  takip  işlemlerini  durdurması  gerektiği  belirtilmiştir.  Ayrıca,  icra müdürü  de,  sadece  alacaklının  beyanıyla  yetinmeyip  kendi  yetkisini kendiliğinden araştırabilmelidir. Sonuç  olarak  bizim  hukuk  sistemimizde  bonoya  yetki  şartının konulabileceği kabul edilmekle birlikte, söz konusu bu yetki şartının (veya sözleşmesinin) geçerlilik koşulları için Hukuk Muhakemeleri Kanunu nun 17, 18 ve 19. maddeleri öncelikle göz önünde bulundurulmalıdır (İİK m. 50/I). Buna göre, yetki şartının (veya sözleşmesinin) geçerli olması bazı koşullara bağlıdır: a-Kesin Yetkinin Bulunmaması  Yetki şartı veya sözleşmesi, kesin yetkinin söz konusu olduğu durumlar dışında ve kanunda açıkça başka bir icra dairesinin (veya mahkemenin) yetkisinin kararlaştırılmasının yasaklanmadığı hallerde yapılabilir (HMK m. 18/1). b-Yazılı Şekilde Yapılması Yetki sözleşmesi yazılı şekilde düzenlenmelidir (HMK m. 18/2). Bu şekil, geçerlilik şartı olmakla birlikte; yetki sözleşmesinin adi yazılı şekilde (TBK m. 13-15) yapılması yeterlidir. Buradan hareketle yetki sözleşmesi yazılı bir şekilde yapılmamış ise hukuken geçersiz olacaktır.                                                   64  Fritsche/Walder  s.  104-105;  Amonn,  Kurt/  Walther,  Fridolin:  Grdundriss  des Schuldbetreibungs- und Konkrusrecht, Bern 2008, s. 87; Jaeger, Carl/Ulrich Walder, Hans/Kull,  Thomas  M./Kottmann,  Martinn:  Bundesgesetz  über  Schuldbetreibung  und Konkurs, Band I, Zürich 1997, s. 195 vd. 65  Jaeger/Walder/Kull/Kottmann s. 195; Postacıoğlu, İlhan E./ Altay, Sümer: İcra Hukuku Esasları, B. 5, İstanbul 2010  s. 126-127; Aşık s. 116-117. 66  Pekcanıtez/Atalay/Özekes s. 182.   67  Göle s. 876; Tanrıver s. 464 ;  Yetki sözleşmesinin geçerli olabilmesi için, yazılı olarak yapılması gerekir. Buradaki yazılılık şartı, her ne kadar bir geçerlilik (sıhhat) koşulu gibi gözükmekte ise de, tarafların üstü örtülü olarak (zımnen) bile yetki anlaşması yapabilme olanakları bulunduğuna göre, buradaki yazılılık şartını geçerlilik şartını geçerlilik şartı olarak görmek doğru olmaz. Bu nedenle, buradaki yazılılık şartını, ispat şartı olarak değerlendirmekteyim.  (Yıllmaz s. 202). 68  Tanrıver s. 460, 464.   153Bonoya Dayalı Kambiyo...                   Ankara Üni. Hukuk Fak. Dergisi, 65 (1) 2016: 137-182 Aslında Türk Ticaret Kanunu madde 776 da bononun geçerliliği için öngörülen unsurların arasında yetki şartına (kaydına) ilişkin bir düzenleme yapılmamıştır; ancak bununla birlikte, uygulamada bonolara sıklıkla yetki şartı (kaydı) konulması taraflarca tercih edilmektedir.  Doktrindeki  bir  görüşe  göre,  bonolara  yetki  şartı  konulamaması gerekir ve konulsa bile geçersizdir; çünkü, ciro edilmemiş bonolarda sadece borçlunun  imzası  vardır.  Halbuki  yetki  sözleşmesi  yazılı  şekilde yapılmalıdır. Bir sözleşmenin yazılı şekilde yapıldığından bahsedebilmek için yazılı sözleşmenin iki tarafının da imzası bulunmalıdır. Bununla birlikte, alacaklı bu bonuyu bir başkasına ciro etmişse, bonodaki yetki şartı kabul edilmiş sayılacağından, yetki şartı yazılı bir şekilde yapılmış sayılabilir ve bundan sonra, yetki şartı borçlu, alacaklı ve cirantalar için geçerli olur.    Doktrindeki hakim görüşe göre ise, bonodaki yetki şartı geçerlidir. Bir görüş bunu şu şekilde açıklamaktadır:  bonuyu düzenleyen kişi senedi lehtara  verirken,  düzenleyen  kişi  ile  lehtar  arasında  bir  akdi  ilişki doğmaktadır  ve  lehtar  bonoda  yazılı  kayıtlar  dahilinde  bonuyu  kabul ettiğinden,  bonodaki  yetki  şartı  da  lehtar  tarafından  benimsenmiş olmaktadır. Bu nedenle yetki şartı geçerlidir . Yargıtay ise, yukarıda belirtilen tartışmaya hiç girmeden, HMK m. 17 ve  18  ‘de  belirtilen  şartlara  uyması  kaydıyla,  bonolardaki  yetki  şartının (kaydının) geçerli olduğunu kabul etmektedir.                                                   69  Kuru- El Kitabı s. 763; Kuru-HMU I s. 560-561. 70  Karayalçın,  Yaşar/İmregün,  Oğuz/Kalpsüz,  Turgut:  Yabancı  Mahkeme  Kararlarının Tanınması ve Tenfizi, Bildiriler-Tartışmalar, Tahkim Haftası, 25-26 Kasım Ankara 1983, s. 166, 256-257 ; Öztan s. 1001; Muşul-İcra II s. 1176 vd; Uyar-Bono s. 320-321;   Kambiyo senetlerinin üzerine yetki kaydının yazılması avalde olduğu gibi tek taraflı bir beyandır; sözleşme niteliğini taşımamaktadır. Zaten temelinde, mutlaka asıl borç ilişkisi olarak nitelendirilen  bir  sözleşmenin  mevcut  olmasına  ragmen  kambiyo  senetleri  sözleşme niteliğinde değildirler. Dolayısıyla, Hukuk Muhakemeleri Kanunu nun yetki sözleşmesinin varlığını arayan 17.ve 18. maddelerinin kambiyo senetlerinie uygulanmasının bu senetlerin hukuki niteliklerine uygun düşmediğini söyleyebiliriz. Bu durumda, kambiyo senetleri üzerinde yer alan yetki kaydının, sözleşme niteliğinde olmadığı ileri sürülerek geçerli sayılamayacağı düşünülebilir. Anca, keşideci tarafından düzenlenen ve bu şekilde bir yetki kaydını taşıyan kambiyo senedinin ilk hamili olan lehdar tarafından teslim alınmasıyla bu koşulun zımnen yerine getirildiği savunulabilir.  (Göle s. 878). 71  Karayalçın/İmregün/Kalpsüz s. 166. 72  19.HD, 10.02.2015, 11550 /1636 ; 12.HD, 21.03.2013, 1198/10417; 11.HD, 12.07.2013, 9906/ 14673 (Kazancı Bilişim-İçtihat Bilgi Bankası, www.kazancı.com, Erişim Tarihi: 30.11.2015). 154Ankara Üni. Hukuk Fak. Dergisi, 65 (1) 2016: 137-182                                                     Börü Yukarıda da belirttiğimiz üzere, daha önce taraflar herhangi bir şekilde bonoya yetki şartı koymamış olsalar dahi, borçlu, yetkisiz icra dairesinde açılan  takibe  karşı  süresinde  yetki  itirazında  bulunmazsa,  yetkisiz  icra dairesinin  yetkisini  kabul  etmiş  olur.  Kanaatimizce  böyle  bir  durumda, doktrinde  kabul  edilen  hakim  görüşün  aksine  zımnen  yetki  sözleşmesi yapılmış olmaz; aksine Kanunun (HMK m. 19/4) öngörmüş olduğu sonuç ortaya çıkar. Yani, itiraz ileri sürülmeyince icra dairesi, kanundan dolayı yetki kazanmış olur. c-  Uyuşmazlığın  ve  İcra  Dairesinin  (veya  Mahkemenin)  Belirli Olması Öncelikle  yetki  sözleşmesinin  geçerli  olabilmesi,  uyuşmazlığın kaynaklandığı hukuki ilişkinin belirli veya belirlenebilir olmasını gerektirir;  bununla birlikte, yetki sözleşmesinde (veya şartında) yetkili icra dairesinin de  mutlaka  belirtilmesi  zorunludur.  Örneğin,   iş  bu  senetten  doğacak uyuşmazlıklarda  Ankara  Mahkemeleri  ve  İcra  Daireleri  yetkilidir   gibi. Açıkça belirlenmiş olmak koşuluyla, taraflar isterse birden fazla mahkemeyi de yetkili kılma imkânına da sahiptirler (HMK m. 18/2). Dolayısıyla, bu hükümden hareketle, belirli ve açık olması şartıyla birden fazla icra dairesi de bonoda öngörülen yetki şartı ile yetkili kılınabilirler. Örneğin,  iş bu senetten doğan uyuşmazlıklarda Ankara ve İstanbul İcra Daireleri yetkilidir  gibi.  Ancak  burada  hemen  şunu  belirtmek  isteriz  ki,  senette  belirtilen (kararlaştırılan) birden fazla icra dairesinin dürüstlük kuralını (hakkın kötüye kullanılmasını)  ihlal  etmemesine  mutlaka  dikkat  edilmeli  ve  taraflardan birisinin keyfi olarak nerede isterse orada icra takibi başlatabileceği biçimde icra  dairesinin  (veya  mahkemenin)  yetkili  kılınmasına  da  izin verilmemelidir. Zira, dürüstlük kuralı, medeni usul hukuku bakımından geçerli olduğu gibi (HMK m. 29/1) takip hukukunda da geçerlidir; çünkü, bir hakkın açıkça kötüye kullanılmasını hukuk düzeninin bütünü korumaz (TMK m. 2/II).  Taraflar arasında yapılmış olan sözleşme (veya senet) üzerindeki yetki şartında  mahkemeden  söz  edilmiş  ise,  bu  ifadenin  icra  dairelerini  de kapsayıp kapsamadığı tartışmalıdır. Genellikle Yargıtay, bu kayıtların icra dairesini de kapsadığını kabul etmektedir.                                                  73  Bkz yuk. D, I. 74  Tanrıver s. 463. 75  Pekcanıtez/Atalay/Özekes s. 183-184; Tanrıver s. 463-464. 76  Berkin, Necmeddin M.: Tatbikatçılara İcra Hukuku Rehberi, İstanbul 1980, s. 11. 77   İİK.nun  50/1.  madde  göndermesiyle  uygulanması  gereken  HUMK'nun  22.  maddesi gereğince kamu düzenine aykırı olmayan hallerde tarafların sözleşme ile yetkili yeri   155Bonoya Dayalı Kambiyo...                   Ankara Üni. Hukuk Fak. Dergisi, 65 (1) 2016: 137-182 Doktrindeki ilk görüşe göre, yalnızca mahkemenin yetkisine ilişkin bir sözleşmede  açıkça  belirtilmedikçe  icra  dairesinin  yetkisi  için  de  geçerli olduğu kabul edilemez. Doktrindeki ikinci görüşe göre ise, mahkemenin yetkisini tespit eden bir yetki sözleşmesinin, icra dairesi için de geçerli olduğudur. Bu görüşte olanlara göre, uyuşmazlığın çözümü için yapılan yetki sözleşmesi sadece mahkemeden karar alınmasını değil, karardan önce veya sonra başvurulacak cebri icrayı da kapsar. Ayrıca  yukarıda  belirtilen  görüşlerle  birlikte  burada  ek  olarak  şu sorunun da cevaplanması gerekir: Sadece sözleşmede (veya senette) yer alan icra  dairesi  tabirinin,  ayrıca  mahkemenin  de  yetkisini  kapsadığı  kabul edilebilir mi? Kuru,  Yılmaz  ve  Kılıçoğlu na  göre,  sadece  icra  dairesinin yetkisinin düzenlendiği bir sözleşmenin mahkemenin yetkisi açısından da geçerli olması söz konusu değildir; çünkü, icra daireleri tabiri, işin niteliği gereği mahkemeleri içermez.   Öncelikle  ilk  sorunun  cevaplandırılması  gerekirse,  kanaatimizce, taraflar  arasında  yapılmış  olan  sözleşme  (veya  senet)  üzerindeki  yetki şartında  mahkemeden  söz  edilmiş  ise,  bu  ifadenin  icra  dairelerini  de                                                                                                                    belirlemeleri  mümkündür.  Taraflar  arasındaki  kredi  sözleşmesinde,  Malatya  ve  Bitlis Mahkemeleri yetkili kılınmıştır. Alacaklının bu yerlerden birinde ( Malatya'da ) takip yapmasında  usulsüzlük  bulunmamaktadır   12.HD,  05.10.2010,  9417/22270  (Kazancı Bilişim-İçtihat Bilgi Bankası, www.kazancı.com, Erişim Tarihi: 06.11.2012);  Bonolarda ‘Mudanya mahkemelerinin yetkisi  kabul edilmiş olup, bu kabul takip yapılacak yeri de kapsar. Bonodaki yetkili yerin sonradan ve anlaşmaya aykırı olarak doldurulduğu iddiası ancak yazılı belge ile kanıtlanabilir. O halde ‘icra dairesinin yetkisine itirazın reddine  karar verilmesi gerekirken, yazılı gerekçeyle kabulü isabetsiz olduğu gibi, ‘merci hakimliğinin yetkili  bulunmadığı   şeklinde  hüküm  kurulması  da  doğru  bulunmamıştır   12.HD, 10.11.1993, 13294/17550 (Uyar, Talih: Gerekçeli-Notlu İçtihatlı İcra ve İflâs Kanunu, C. I, İzmir 1996 (Şerh), s. 844); Senette yer alan…mahkemeleri tabirinin …icra dairelerinin de yetkisini kapsadığı hakkında ayrıca bkz 12.HD.2.12.1985, 14115/10377 (Uyar-Şerh s. 854; Uyar, Talih: İcra Hukukunda Yetki-Görev ve Yargılama Usulü, Manisa 1993 (Yargılama), s. 51); İİD 16.02.1968, 1794/1610 (Öğütçü, A. Tahir/Çitoğlu, Ali: Uygulamalı İcra ve İflas Kanunu, C. I-II, Ankara 1977, s. 220). 78  Kuru-HMU I s. 565; Kılıçoğlu, Evren: İcra Sözleşmeleri, İstanbul 2005, s. 158. 79  Pekcanıtez/Atalay/Sungurtekin-Özkan/Özekes s. 172; Ergün s. 56; Uyar-Yetki s. 676. 80  Kuru-HMU I s. 565. 81  Yılmaz s. 203; Kılıçoğlu s. 158. 82  Kılıçoğlu s. 158. 156Ankara Üni. Hukuk Fak. Dergisi, 65 (1) 2016: 137-182                                                     Börü kapsayıp kapsamadığı konusunda, Yargıtay ın görüşünün aksine doktrindeki ilk görüş benimsenmelidir. Yani, yalnızca mahkemenin yetkisine ilişkin bir sözleşmede  açıkça  belirtilmedikçe  icra  dairesinin  yetkisi  için  de  geçerli olduğu  kabul  edilememelidir.  Çünkü,  icra  daireleri  ile  mahkemeler  işin niteliği gereği birbirlerinden farklıdır ve bu iki mercii özellikleri bakımından birbirinden  ayırt  edilmelidir.  Mahkemelerde,  hakimler  görevlidir  ve yargılama işlemlerini yerine getirirler. Buna karşın, icra dairelerinde, icra memurları ve dairelerin başında bir icra müdürü görevlidir. İcra dairesinin sorumlu amiri icra müdürüdür (İİKN. m.3, I). İcra memurları, icra hukukuna ilişkin  kuralların  uygulanmasını  temin  ederek,  yargı  organları  gibi,  bir uyuşmazlığın, hukukun uygulanarak kesin çözüme kavuşturulmasını değil, sadece  icra  hukukunun  aradığı  bir  prosedürün  gerçekleşmesini  temin ederler.  Diğer  bir  deyişle,  icra  memuru,  geniş  yetkilerine  rağmen, mahkemenin fonksiyonlarını yerine getiren bir organ veya onun bir yardımcı organı değildir. Daha çok taraflara karşı kendi sorumluluğunda hareket eder. Çünkü  yargılama  işleminden  bahsedebilmek  için,  bağımsız  bir  hakim tarafından,  önceden  tespit  edilen  objektif  kuralların,  sübjektif  olaya uygulanarak,  usulüne  uygun  bir  karar  verilmesi  gerekir  ki  bunu  icra memurlarının faaliyetleri için söylemek mümkün değildir. Ancak bununla birlikte, icra memurları, alacaklı, borçlu ve üçüncü kişilerin haklarının elde edilmesi bakımından, hakimin kararından daha çabuk ve basit etkili sonuçlar doğuran işlemler yapmaktadırlar. Ayrıca, İcra ve İflas Kanunu hükümlerine genel  olarak  göz  atıldığında,  icra  memurlarının  görevleri,  yargılama faaliyetine benzetilmiş ve Kanuna göre hakimler gibi kendileri ve yakınları ile  ilgili  işlemleri  yapmaları  yasaklanmıştır  (İİK  m.  10).  Bu  açıdan bakıldığında icra memurları sanki bağımsız bir yargılama yürütürler veya bir yargılama  faaliyetinin  devamını  yerine  getirirler.  Burada  hemen  şunu belirtmek isteriz ki, icra daireleri tarafından yürütülen faaliyetin ve yapılan işlemlerin hukuki niteliği tartışmalı olsa da, yargılama faaliyeti bakımından                                                  83  Karslı, Abdurrahim: İcra Hukuku Ders Kitabı, İstanbul 2010 (İcra), s. 91. 84  Karslı-İcra s. 91. 85   İcra memurunun yaptığı işlemin niteliği maddi açıdan idari nitelik taşımasına rağmen, organik açıdan adli işlemlerdir  (Karslı-İcra s. 93);  icra müdürü, adli bir memur olup, yaptığı  işlemler  de,  Avukatlık  Kanunu  madde  35,  I  anlamında  adli  işlemdir (Kuru/Arslan/Yılmaz-İcra s. 56);  Organik (şekli) ölçüte göre yargı fonksiyonu, yargı organlarını,  yani  mahkemelerin  her  türlü  faaliyetinden  oluşmaktadır.  Organik  (yargı organından çıkma) kriter, idari fonksiyonu, yasama ve yargı fonksiyonlarından ayırt etmek için elverişli bir ölçüttür; ama mahkemelerin her türlü faaliyetlerini yargı fonksiyonu   157Bonoya Dayalı Kambiyo...                   Ankara Üni. Hukuk Fak. Dergisi, 65 (1) 2016: 137-182 üstlenmiş oldukları konumdan ve İcra ve İflâs Kanunu nun 50. maddesi atfından dolayı, icra daireleri hakkında yetki sözleşmesi (veya yetki şartı) yapılmasına bir engel bulunmamaktadır. İkinci sorunun cevaplandırılmasına geçersek, yetki sözleşmesinde (veya yetki şartında) yalnızca icra dairelerinin yetkili olduğunun kabul edilmiş olması halinde, yetki sözleşmesi, yetkili kılınan icra dairesinin bulunduğu yerdeki mahkemelerin de yetkili kılındığı anlamına gelmemelidir. Çünkü, icra daireleri, bir mahkeme niteliğinde değildir. Ancak burada şunu belirtmek isteriz ki, yetki sözleşmesinde yetkili icra dairesinin belirtilmesi durumunda, icra  dairesinin  bulunduğu  yerdeki  icra  mahkemesi  de  dolayısıyla  yetkili kılınmış olur. Çünkü, icra mahkemesinin yetkisi, icra dairesinin yetkisine göre belirlenir. Yani, yetkili kılınmış olan icra dairesinde yapılmış olan takip ile, bu takibe karşı olası bir şikayet veya itirazı, takibin yapıldığı yer olan icra mahkemesi de bakabilecektir (İİK m. 50; HMK m. 10, m. 19). Bu durum ise, icra mahkemesinin görev alanından kaynaklanmaktadır. Zira, icra dairelerinin işlemlerinin doğru ve kanuna uygun olup olmadığını denetlemek ve kanunla kendisine verilen diğer icra işlerine bakmak üzere, kendisine bağlanmış olan icra dairesini devamlı gözetim ve denetim altında tutan ve bu dairelerin  işlemlerine  yönelik  şikayetleri  ve  itirazları  inceleyen  icra mahkemesi görev yapmaktadır (İİK m. 4).    d- Tacirler veya Kamu Tüzel Kişileri Arasında Olması Hukuk Muhakemeleri Kanunu madde 17 de açıkça, yetki sözleşmesi (veya yetki şartı) yapabilecek kişiler belirtilmiştir. Buna göre, tacirlerin veya kamu tüzel kişilerin kendi aralarındaki uyuşmazlıkta yetki sözleşmesi                                                                                                                    kapsamına  soktuğu  için  gereğinden  fazla  geniştir.  Bir  faaliyetin  yargı  fonksiyonu kapsamında bir faaliyet olarak görülebilmesi için, o faaliyetin bir yargı organı, yani bir mahkeme tarafından yapılıyor olması gerekir. Maddi unsur (hukuki uyuşmazlıkları çözme), hukuki uyuşmazlıkları ve hukuka aykırılık iddialarını çözme fonksiyonudur. Bundan şu sonuç çıkar ki, yargı organlarının hukuki uyuşmazlıkları ve hukuka aykırılık iddialarına ilişkin olmayan işlemleri yargı fonksiyonu değil, idari fonksiyonunun kapsamındadır  (Gözler, Kemal: İdare Hukuku, C. I, Bursa 2009, s. 37).    86  Üstündağ a  göre,  İcra  ve  İflâs  Kanunu nun  50.  maddesinin  birinci  fıkrasının  Hukuk Muhakemeleri Kanunu nun hükümlerine yapmış olduğu atfın kapsamının tartışılması ve bu atfın kapsamının sınırlı tutulması gerekir. Yazar, İcra ve İflâs Kanunu nun 50. maddesinin, Hukuk  Muhakemeleri  Kanununa  göre  yetkili  icra  dairesinin  hangi  yer  icra  dairesi olduğunun tespiti ile sınırlı olmak üzere atıfta bulunulmuş olduğunu; atfın bunu aşan bir fonksiyonunun olamayacağını belirtmiştir (Üstündağ-İcra s. 79-80).  87  Hukuk  Usulü  Muhakemeleri  Kanunu  döneminde,  Kanun,  herkese  yetki  sözleşmesi yapabilme imkânı vermekteydi (HUMK m. 22). 158Ankara Üni. Hukuk Fak. Dergisi, 65 (1) 2016: 137-182                                                     Börü yapabilecekleri belirtilmiştir. Dolayısıyla, bu maddede belirtilen kişilerin dışındaki  kişiler  yetki  sözleşmesi  yapamazlar.  Hukuk  Muhakemeleri Kanunu madde 17 deki bu düzenleme, Alman Medeni Usul Kanunu nun 38. maddesi hükmü model alınarak düzenlenmiştir; çünkü, yetki sözleşmesinin tarafları açısından getirilen bu sınırlama, Alman Medeni Usul Kanunu nda da söz konusudur; yani tacirler, kamu tüzel kişileri ve kamu hukukuna ilişkin özel mamelekler arasında yetki sözleşmesi yapılabilecektir.  Doktrinde  de  kabul  edildiği  üzere,  Hukuk  Muhakemeleri  Kanunu madde 17 de yetki sözleşmesinin tarafları bakımından getirilen bu sınırlama, İcra ve İflâs Kanunu madde 50 atfı gerekçesiyle, icra dairesinin yetkisi hakkında yapılan yetki sözleşmelerine (senette yer alan yetki şartına) de uygulanır. Buna göre, Hukuk Muhakemeleri Kanunu madde 17 dolayısıyla artık  bono  sadece  bir  tacir  veya  kamu  tüzel  kişisi  temsilcisi  tarafından düzenlenmiş ve alacaklısı da bir tacir veya kamu tüzel kişisi idiyse geçerli, aksi takdirde bonodaki yetki şartı hukuken geçersizdir.   Hukuk Muhakemeleri Kanunu madde 17 gereği, her ne kadar, tacir veya kamu tüzel kişileri ile bu nitelikte olmayan kişiler yetki sözleşmesi (veya yetki şartı) yapamayacaklarsa da, taraflarca sözleşmede ödeme (ifa)                                                  88   Dikkat edilecek olursa, Hukuk Muhakemeleri Kanunu madde 17 hükmü ile, olumsuz yetki sözleşmesi yapma imkânını, sadece eşitlerarası bir ilişkinin söz konusu olması sebebiyle, iradelerini özgürce açıklayabilecek olan tacirlerle kamu tüzel kişilerine kendi aralarındaki ilişkilerden kaynaklanan uyuşmazlıkları konu olan davalar bakımından tanınmaktadır.  (Tanrıver, Süha: Hukuk Muhakemeleri Kanunu Tasarısı nın 1. İla 122. Maddelerinde Yer Alan Düzenlemeler ve Bunların Genel Çerçevede Değerlendirilmesi, Makalelerim II (20062010), Ankara 2011 (Genel), s. 150. 89  Madde gerekçesinde de tacir veya kamu tüzel kişileri ile bu nitelikte olmayan kişilerin yetki sözleşmesi (veya yetki şartı) yapamayacakları açıkça ifade edilmiştir. Hükümet Gerekçesi için bkz Budak, Ali Cem: Karşılaştırmalı Hukuk Muhakemeleri Kanunu, B. 7, Ankara 2012, s. 51; Yetki sözleşmesinin tarafları bakımından getirilen bu sınırlama, yabancı mahkemelerin yetkili kılınmasına ilişkin yetki sözleşmeleri hakkındaki MÖHUK m. 47 de yer almamaktadır.  90  Buna karşın Almanya nın da üye olduğu Avrupa Birliği üye ülkeleri arasında uygulanan Özel Hukuk ve Ticaret Hukuku Konularında Yargı Yetkisi, Yargı Kararlarının Tanınması ve Tenfizine Dair Konsey Tüzüğü nün (Verordnung Nr. 44/2001 des Rates über die gerichtliche Zuständigkeit und die Anerkennung und Vollstreckung von Entscheidungen in Zivil-  und  Handelssachen)  23.  maddesinde  düzenlenen  yetki  sözleşmesinde,  taraflar bakımından böyle bir sınırlama yapılmamıştır.   91  Budak, Ali Cem: Hukuk Muhakemeleri Kanunu na Göre Yetki Sözleşmesi, MİHDER 2012/21, s. 4; Pekcanıtez/Atalay/Sungurtekin-Özkan/Özekes s. 172; Bolayır, Nur: Hukuk Muhakemeleri Kanunu na Göre Yetki Sözleşmeleri, İBD 2011/5 (HMK), s. 133-134; Umar, Bilge: Hukuk Muhakemeleri Kanunu Şerhi, Ankara 2011, s. 66-67. 92  Pekcanıtez/Atalay/Sungurtekin-Özkan/Özekes s. 172; Umar s. 66-67.   159Bonoya Dayalı Kambiyo...                   Ankara Üni. Hukuk Fak. Dergisi, 65 (1) 2016: 137-182 yeri kararlaştırılması halinde, tarafların tacir veya kamu tüzel kişisi niteliği aranmaz.  Buna  göre,  tacir  veya  kamu  tüzel  kişisi  olmayan  taraflar, isterlerse  bono  metnine  ödeme  yerini  kararlaştırıp,  takibin  o  yerde başlatılmasını sağlayabilirler. Alangoya, zayıfı koruma amacı ile kabul edilen sosyal nitelikli Hukuk Muhakemeleri  Kanunu  madde  17  hükmünün  getirilirken,  ödeme  yerinin yetkiyi belirlemesi düzenlemesinin de ele alınması gerektiğini belirtmiştir.  Aşık, tarafların, borcun ödeme yapılacağı yeri kararlaştırarak dolaylı bir  şekilde  yetkili  mahkemeyi  de  belirleyebileceklerini;  çünkü  Hukuk Muhakemeleri  Kanunu  madde  10 da  yetki  sözleşmesinde  belirtilen sınırlamanın yer almadığını; bu durumun da zayıf konumdakinin korunması amacını etkisizleştirebileceğini belirtmiştir. Alman  hukukunda  ise  böyle  bir  sorunun  ortaya  çıkmasının  önüne geçilmiştir; çünkü Alman Medeni Usul Kanunu madde 29/2 e göre, ancak tacirler  ve  kamu  tüzel  kişileri,  sözleşmeyle  ödeme  yerini belirleyebileceklerdir.  Acaba Hukuk Muhakemeleri Kanunu nun yürürlüğe girmesinden önce tacir olmayan kişiler arasında ya da tacir olmayan kişi ile bir tacir arasında yapılan bir bonodaki yetki şartı Kanununun yürürlüğe girmesinden sonra da geçerli olacak mıdır? Doktrindeki hakim görüş şu şekildedir: Zaman bakımından uygulama başlıklı,  Hukuk  Muhakemeleri  Kanunu  madde  448 e  göre,   bu  Kanun hükümleri, tamamlanmış işlemleri etkilememek kaydıyla derhal uygulanır . Yetki sözleşmeleri (yetki şartı) usul hukuku sözleşmesi olup etkisini usul hukuku alanında gösterir. Sözleşmenin kuruluşu ve geçerliliği maddi hukuka                                                  93   HMK.nın 17. maddesi uyarınca yetki sözleşmesinin tacir olmayan davalı için geçerliliği yok ise de, sözleşme ile belirlenen ifa yeri davalıyı bağlayacaktır. HMK.nın 10. maddesi uyarınca sözleşmeden doğan davalar sözleşmenin ifa edileceği yer mahkemesinde de açılabilir.  (19.HD, 08.05.2013, 5310/8403). 94  Alangoya, Yavuz: 6100 Sayılı Kanun Hakkında Mülahazalar, Yavuz Alangoya Makaleler, İstanbul 2012, s. 508. 95  Aşık-Yetki s. 27. 96  Pekcanıtez/Atalay/Özekes s. 185; Pekcanıtez/Atalay/Sungurtekin-Özkan/Özekes s. 171172; Bolayır-HMK s. 145; Aşık-Yetki s.44; Karslı-Usul s. 77; Umar s. 64; Kiraz, Taylan Özgür: 6100 sayılı Hukuk Muhakemeleri Kanunu İle Getirilen Yenilikler, Ankara 2012, s. 9.  160Ankara Üni. Hukuk Fak. Dergisi, 65 (1) 2016: 137-182                                                     Börü ait olmakla beraber, hükümleri usul hukukuna tabidir. Hukuk Muhakemeleri Kanunu ile 01.10.2011 tarihinden itibaren sadece tacirler ya da kamu tüzel kişileri  arasında  yetki  sözleşmesi  yapılabileceği  kabul  edildiğinden,  bu tarihten sonra tacir olmayan kişileri ya da tacir olmayan kişilerle yapılmış yetki  sözleşmeleri  (şartı)  geçerli  olmayacaktır.  Bu  konuda  herhangi  bir kazanılmış haktan ya da tamamlanmış bir işlemden söz edilemez.  Yargıtay da,  genel  olarak  doktrindeki  hakim  görüş  doğrultusunda kararlar vermektedir. Yani, Yargıtay, 01.10.2011 tarihinden itibaren yetki sözleşmesine  dayanılarak  açılacak  olan  davalarda  veya  icra  takiplerinde, tarafların tacir veya kamu tüzel kişisi olması gerektiğine karar vermiştir.  Budak a  göre,  Hukuk  Muhakemeleri  Kanunu  hükümlerine  göre geçerli olmayan, fakat Hukuk Usulü Muhakemeleri Kanunu hükümlerine göre  geçerli  olan  yetki  sözleşmesine  dayanılarak,  Hukuk  Muhakemeleri Kanununun  yürürlüğe  girmesinden  sonraki  döneminde  de  dava                                                  97   01.10.2011 tarihinde yürürlüğe giren 6100 sayılı HMK'nın 17/1. maddesine göre bu tarihten  itibaren  sadece  tacirler  ve  kamu  kurumları  arasında  yetki  sözleşmesi düzenlenebileceği,  özel  şahıslar  arasında  yetki  sözleşmesi  düzenlenmesinin  mümkün bulunmadığı, takip tarihi itibari ile 6100 sayılı HMK yürürlüğe girmiş bulunduğundan aynı kanunun 448/1 maddesi gereğince söz konusu takip hakkında yeni kanunun hükümlerinin uygulanması gerektiği, her ne kadar davaya konu bono önceki tarihte düzenlenmiş olsa da yeni kanuni düzenlemede tamamen ortadan kaldırılmış bulunan özel şahıslar arasındaki yetki  sözleşmelerinin  (daha  önceden  açılan  dava  ve  takipler  haricinde)  artık uygulanmalarının  mümkün  olmadığı,  6100  sayılı  HMK'nın  geçici  2  maddesindeki düzenlemenin senetlerin geçerliliğine ilişkin olup, yetki sözleşmelerinin geçerliliğine dair bir hüküm içermediği, davaya konu senede yetkiye dair bir unsur eklenmesinin olayımızda bu  maddenin  uygulanmasını  gerektirmeyeceği,  bu  kaydın  sadece  taraflar  arasında kararlaştırılan yetki sözleşmesinden öteye bir anlamının bulunmadığı, kambiyo senedi alacaklısının kendi ikametgahında kambiyo senetlerine mahsus haciz yolu ile takip de yapamayacağı anlaşıldığından, davacıların davasının kabulüne karar vermek gerekmiş…  12.HD, 19.06.2012, 840/21254 (Kazancı Bilişim-İçtihat Bilgi Bankası, www.kazancı.com, Erişim Tarihi: 06.11.2012);  Yetki sözleşmesi tacirler veya kamu tüzel kişileri arasında yapıldığı takdirde HMK'nun 17 maddesi uyarınca geçerlidir. Yalnızca tacirler ve kamu tüzel kişileri, aralarında doğmuş veya doğabilecek uyuşmazlık hakkında bir veya birden fazla mahkemeyi yetkili kalabilir. Taraflar, sözleşmeyle yetkili kıldıkları mahkeme yanında kanunen yetkili olan genel ve özel yetkili mahkemelerin de yetkisinin devam etmesini istiyorlarsa, bunu ayrıca sözleşmede belirtmelidirler. Aksi halde, davanın yalnız yetki sözleşmesiyle belirlenen mahkemede açılması gerekir (HMK m. 17). Bu yeni düzenleme, 01.10.2011 tarihinden sonra açılacak davalar bakımından uygulanır. Bu tarihten önce açılan davalarda, yetki sözleşmesi ile belirlenen mahkemeler yanında, kanunen yetkili olan genel ve özel yetkili mahkemelerin yetkileri devam eder.  11.HD, 04.07.2012, 9069/11824 (Kazancı Bilişim-İçtihat Bilgi Bankası, www.kazancı.com, Erişim Tarihi: 06.11.2012). 98  Budak s. 16-17.   161Bonoya Dayalı Kambiyo...                   Ankara Üni. Hukuk Fak. Dergisi, 65 (1) 2016: 137-182 açılabilmelidir. Diğer bir deyişle, yazara göre, eski kanun zamanında yapılan yetki  sözleşmelerinin,  eski  kanuna  göre  geçerli  iseler  bugün  dahi geçerlilikleri  muhafaza  ettikleri  kabul  edilmelidir;  çünkü,  usul sözleşmelerinin  kurulmaları  ve  geçerlilikleri  bakımından  maddi  hukuk hükümlerine tabi oldukları genel kabul gören bir ilkedir. Buradan hareketle, yazar, maddi hukuk alanında yapılan yeni kanunların eski kanun zamanında, eski kanuna göre geçerli olarak yapılmış olan sözleşmeleri hükümsüz hale getirmediklerini usul sözleşmelerine ilişkin yeni kanun hükümlerinin dahi eski  kanun  zamanında  yapılmış  usul  sözleşmelerinin  geçerliliğinin etkilenmeyeceğinin kabul edilmesi gerektiğini belirtmiştir. Yılmaz a göre, her ne kadar, Hukuk Muhakemeleri Kanunu madde 448 hükmü, bu Kanun hükümlerinin, tamamlanmış işlemleri etkilememek kaydıyla derhal uygulanacağını belirtmekte ise de, kazanılmış (müktesep) hak kurumu nedeniyle önceki tarihli yetki sözleşmelerinin geçerliliklerini sürdürdüğü kanısındadır. Yazara göre, böylesine önemli bir konuda eğer kanun  koyucu,  bunun  aksini  düşünmüş  olsa  idi,  bu  konuda  açık  bir düzenleme  getirirdi.  Yazar  bu  konuya  ilişkin  görüşünü  şu  örnekle açıklamaktadır:   Benzeri  bir  tereddüt,  daha  önce  Milletlerarası  Tahkim Kanununun yürürlüğe girmesinden (05.07.2001) sonra da ortaya çıkmış ve eski  tarihli  tahkim  anlaşmaların  HUMK  hükümlerine  mi  yoksa  yeni yürürlüğe giren MTK hükümlerine mi tâbi olacağı hususunda farklı görüşler ileri sürülmüştü. Yargıtay, eski tarihli tahkim anlaşmalarının MTK ya değil, HUMK  hükümlerine  göre  yürütülmesi  gerektiği  sonucuna  varmıştı.  Bu hususun da, (01.10.2011 dan önceki) eski tarihli yetki sözleşmelerinin, eski HUMK  hükümleri  çerçevesinde  geçerliliklerini  sürdürdüğü  yönündeki kanaatimi teyit ettiğini değerlendirmekteyim.     Kanaatimizce, yukarıdaki soru, hali hazırdaki kanun hükümleri göz önüne alındığında doktrindeki hakim görüş doğrultusunda cevaplandırılması daha yerinde olacaktır. Bunu şu şekilde gerekçelendirebiliriz: Öncelikle bu soru, Hukuk Muhakemeleri Kanunu madde 448 e göre cevaplandırılması gerekir:  Bu kanun hükümleri, tamamlanmış işlemleri etkilememek kaydıyla derhal  uygulanır .  Yukarıda  daha  önce  de  bahsettiğimiz  üzere,  yetki sözleşmeleri usul hukuku sözleşmeleri olduğu için, bu konuda maddi hukuk kurallarının değil, öncelikle usul hukuku alanında bir düzenleme varsa onun                                                  99  Yılmaz s. 200. 162Ankara Üni. Hukuk Fak. Dergisi, 65 (1) 2016: 137-182                                                     Börü uygulanması gerekir. Zira hükme bakıldığında, usul hukuku kurallarının, kural olarak derhal uygulanmasından bahsedilmektedir. Dolayısıyla bir dava, dava konusu olayın meydana geldiği anda değil, uyuşmazlığın yargı önüne getirildiği tarihteki yargılama kurallarına tabidir. Hatta yargılama sırasında yargılama  kurallarında  değişiklik  olursa,  yeni  kurallara  göre  yargılama yapılacak;  ancak  bu  konuda  kanun  koyucu  bir  tercihte  bulunarak  yeni değişikliklerin  kanunun  yürürlüğe  girmesinden  sonra  açılacak  davalarda uygulanacağını  belirtebilecektir.  Usul  kurallarının  derhal  uygulanırlığı ilkesi bakımından dikkate alınması gereken bir diğer husus yeni usul kuralı yürürlüğe girdiğinde ilgili usul işleminin tamamlanıp tamamlanmadığıdır. Buna  göre,  kanun  değişikliğinden  etkilenen  usul  işlemi  ve  kesiti tamamlanmışsa,  artık  yeni  kanun  o  usul  işlemi  hakkında  etkili olamayacaktır. Zira, ne Hukuk Muhakemeleri Kanunu madde 17 de ne de Kanunun  ilgili  başka  bir  maddesinde,  yetki  sözleşmelerinin  zaman bakımından  uygulanılmasının  çözümüne  ilişkin  bir  düzenleme  vardır. Dolayısıyla, zaman bakımından uygulanma başlıklı Hukuk Muhakemeleri Kanunu madde 448 e göre  hareket edilmesi gerekir. Buna göre, 01.10.2011 tarihinden  önce  Hukuk  Usulü  Muhakemeleri  Kanunu  hükümleri çerçevesinde  geçerli  bir  şekilde  yapılmış  yetki  sözleşmesine  dayanılarak dava  açılmışsa  o  işlem  tamamlanmış  demektir.  Dolayısıyla  01.10.2011 tarihinden önce açılan bu davada, artık yetki sözleşmesinin geçersiz olduğu iddiası incelenmemelidir.  Ancak burada hemen şunu belirtmek isteriz ki, olması gereken hukuk bakımından Hukuk Muhakemeleri Kanunu nun yürürlüğe girmesinden önce yapılmış ve Hukuk Usulü Muhakemeleri Kanununa göre geçerli olan yetki sözleşmeleri  için,  bu  konuyu  açıklayan  Hukuk  Muhakemeleri  Kanununa geçici bir madde konulması yerinde olurdu ve bu tür yetki sözleşmelerinin geçerliliği  kabul  edilmeliydi.  Çünkü,  Hukuk  Muhakemeleri  Kanunu yürürlüğe  girmeden  önce,  söz  konusu  yetki  sözleşmesinin  tarafları,                                                  100  Pekcanıtez/Atalay/Özekes s. 66; Aşık-Yetki s. 44. 101  Pekcanıtez/Atalay/Özekes s. 66; Alangoya/Yıldırım/Deren-Yıldırım s. 16. 102  Budak  da  haklı  bir  şekilde,  yetki  sözleşmelerine  ilişkin  usul  kurallarının  zaman bakımından uygulanma alanını sadece genel hükümlere başvurarak belirlemenin uygun olmadığını vurgulamaktadır. Yazara göre, bizim yeni usul kanunumuzda da 17. ve 18. maddelerin  zaman  bakımından  uygulama  alanını  belirleyen  özel  kanun  hükümlerin bulunması yararlı olurdu ve bugün dahi yeni kanuna bu konuyu açıklık getiren bir geçici madde eklenmesi yararlı olacaktır (Budak s. 14).     163Bonoya Dayalı Kambiyo...                   Ankara Üni. Hukuk Fak. Dergisi, 65 (1) 2016: 137-182 anlaşmadan önce, yeni Kanunun yetki sözleşmesi için getirilen koşullarını bilemezler. Bu sebeple, tarafların kendi iradeleri ile eski Kanununa göre geçerli sayılan yetki sözleşmelerinin, salt yeni Kanunun öngörmüş olduğu koşulları sağlamadığı gerekçesiyle geçersiz olduğunun belirtilmesi, taraflar için  hakkaniyetli  olmayacaktır.  Örneğin,  İsviçre de  yetki  sözleşmelerinin geçerliliğine ilişkin zaman bakımından uygulama alanı İsviçre Medeni Usul Kanunu madde 404 ve 406 hükme bağlanmıştır. Buna göre, yeni kanunun yürürlüğe girdiği tarihte görülmekte olan davalar için mahkemenin yetkili kalmaya  devam  edeceği  ve  yeni  kanunun  yürürlüğe  girmesinden  önceki dönemde  yapılan  yetki  sözleşmelerinin  ise  geçerliliğinin  eski  kanun hükümlerine tabi olacağı, açıkça belirtilmiştir.  2-  Yetkili  Kimseler  ve  Devir  Halinde  Ortaya  Çıkabilecek  Bazı Sorunlar  Bir bonoya ilişkin olarak kimlerin senet metnine yetki şartı koyabileceği konusunda  açıkça  kanuni  bir  düzenleme  olmamakla  birlikte,  kambiyo senetlerinin ortaya çıkarılmasındaki kural ve ilkeler göz önüne alındığında, yetki  sözleşmesinin  senedin  düzenleyicisi  ile  lehtarı  arasında  yapılması gerekirken;  yetki  şartının  ise  senet  üzerine  düzenleyici  (keşideci) tarafından konulabilmesi gerekir.  Düzenleyici  tarafından  senet  üzerine  yetki  şartının  konulmadığı durumlarda, bu şart, devir halinde cirantalar tarafından da konulmasına; veya aynı şekilde düzenleyici ile lehtar arasında yetki sözleşmesinin yapılmadığı durumlarda  ise  bu  sözleşmenin  düzenleyici  ile  senedi  devralan  ciranta arasında yapılmasına bir engel yoktur. Ancak böyle bir durumda, söz konusu  yetki  şartı,  şartı  koyan  ciranta  ile  senedin  ciro  edilmesi (devredilmesi) durumunda kendisinden sonra gelen hamiller için geçerlidir; yetki sözleşmesi ise sadece yetki sözleşmesini yapan keşideci ile ciranta arasında geçerli olur.                                                  103   Kambiyo senetleri ile ilgili ihtilaflarda yetkili mahkemeyi belirlemek üzere, senedin keşidecisi ile ilk hamili olan lehdar arasında yetki sözleşmesi yapılıp yapılamaycağı ise açık değildir. HMK ve TTK hükümleri birlikte değerlendirililp, bir sonuca varılmalıdır. (Göle s. 879).  104  Göle s. 880. 105  Göle s. 880. 106  Göle s. 880;  Bonolar emre ve nama yazılı olarak düzenlenebilirler. Nama yazılı olarak düzenlenen bonolarda, bu senetlerin keşidecileri ve lehdarları arasında bir yetki sözleşmesi 164Ankara Üni. Hukuk Fak. Dergisi, 65 (1) 2016: 137-182                                                     Börü Yukarıda  daha  önce  belirttiğimiz  üzere,  Hukuk  Muhakemeleri Kanunu madde 17, tacirlerin ve kamu tüzel kişilerinin kendi aralarındaki uyuşmazlıkta  yetki  sözleşmesi  yapabileceklerini  hükme  bağlamıştır.  Söz konusu bu hükmün, bononun tacir veya kamu tüzel kişisi olmayan bir kişiye karşı  devri  halinde  nasıl  uygulanacağı  veya  ne  gibi  hukuki  etkileri olabileceği doktrinde tartışma konusudur: Söz  konusu  bu  tartışma,  genelde  yetki  sözleşmesinin,  kural  olarak tarafların külli ve cüzi haleflerini de bağlaması gerektiği ilkesinden hareketle çözüme kavuşturulmaya çalışılmıştır.  Aşık a göre, Hukuk Muhakemeleri Kanunu nun belirttiği kişiler yetki sözleşmesinin  kurulma  anında  mevcut  olmalıdır  ve  bu  sebeple  yetki sözleşmesinin  varolma  şartı  olan  bu  kişilere  ait  özelliklerin  daha  sonra ortadan kalkmasının bir önemi yoktur; çünkü yetki sözleşmesi sadece o an için  öngörülmemiştir.  Bir  diğer  açıdan  koruma  kapsamındaki  kişilerden birisinin  sonradan  koruma  kapsamının  dışına  çıkması  yetki  sözleşmesini (veya yetki şartını) geçerli kılmaz. Sözleşmedeki eksikliklerin daha sonradan giderilmesi  mümkün  değildir;  çünkü  bu  durum  sözleşmenin  kurulma                                                                                                                    yapılmışsa ya aralarındaki asıl borç ilişkisine yetki kaydı konmuşsa, bu sözleşme ya da kayıt (HMK m. 17. ve 18. maddelerinde öngörülen koşulları taşıması) şartıyla geçerli olur. Nama yazılı olarak düzenlenen kambiyo senetlerinin devri Türk Borçlar Kanunu nun alacağın devri hükümlerine tabi olduğundan, bu senetlerin devri halinde de söz konusu yetki sözleşmesi ya da yetki kaydı geçerliliğini sürdürür; bir başka deyişle, keşideci ile senedin son hamili arasındaki ihtilaflarda (HMK nın öngördüğü koşulları taşıması kaydı) ve son hamilin yetki sözleşmesini ya da yetki kaydını ileri sürmesi halinde uygulanır. Buna karşılık emre yazılı bonolarda keşideci ile senedin ilk hamili olan lehdar arasında bir yetki sözleşmesi yapılmışsa ya da aralarındaki asıl borç ilişkisine yetki yaydı konulmuşsa, bu sözleşme ya da kayıt sadece keşideci ile senedin ilk hamili olan lehdar arasında bağlayıcı olur. Bu senetlerin devri halinde ise bu senetler nama yazılı kambiyo senetleri gibi alacağın devri hükümlerine göre devredilmediğinden keşideci ile senedin son hamili arasındaki ihtilaflarda geçerli olmaz.  (Göle s. 879);  Senede eklenen yetki kaydı gereği, ciro ile senedin hamili durumuna gelmiş olan kişi, keşideci hakkında, senette yetkili kılınan yerde de takip yapabilirse de, acaba aynı yerde kendisinden önce gelen cirantalar hakkında da- rücu (başvuru) için gerekli koşullar gerçekleştiği takdirde- takip yapabilir mi? Başka bir deyişle yetki kaydı, keşideci ile birlikte cirantaları da, son hamile karşı bağlar mı? Ciro ile ciranta, ancak senetten doğan hakları hamile devretmiş olduğundan ve kendisi de yetki sözleşmesine taraf olmadığından, uyuşmazlık halinde keşideciyi takip için yetkili kılınan icra dairesi ve mahkemesi, cirantalara rücuda hamile hak sağlamaz.  (Uyar-Bono s. 321322). 107  Bkz yuk. D, II, d. 108  Aşık-Yetki s. 26.   165Bonoya Dayalı Kambiyo...                   Ankara Üni. Hukuk Fak. Dergisi, 65 (1) 2016: 137-182 anındaki korunma ihtiyacıyla ilgili herhangi bir şeyi değiştirmemektedir. Bu durumda taraflar yeni bir yetki sözleşmesi yapmalıdır. Örneğin, bir esnaf işletmesinin zaman içerisinde ticari işletme olması, tacir sıfatını kazanması ile ilk olarak geçersiz bir şekilde ortaya çıkan yetki sözleşmesi geçerli hale gelmez.  O  halde,  bu  görüşten  hareket  edilmesi  halinde,  bir  bono düzenlenirken her iki taraf da tacir ise bu bono metnine konulan yetki şartı, bu senedin devredilebilir (tedavül kabiliyeti) olması sebebiyle el değiştirmesi sonucu, tacir olanlar hakkında geçerli olacak, tacir olmayanlar için ise yetki şartı geçerli olmayacaktır. Bolayır a göre, bonolardaki yetki şartlarında (kayıtlarında) bonoyu düzenleyen tarafın tacir olmaması halinde Hukuk Muhakemeleri Kanunu madde 17 hükmü varlığını korur ve yetki şartı geçersiz olur. Yazar, bu sorunu, yetki sözleşmesinde taraflar açısından münhasıran şahsa bağlı haklar doğmadığından,  sözleşmenin  taraflardan  başka  onların  külli  ve  cüzi haleflerini  de  bağlayıp  bağlamayacağını,  Hukuk  Muhakemeleri  Kanunu madde 17 ile açıklamaya çalışmıştır. Yazara göre, kanun koyucu, sadece tacirlerin veya kamu tüzel kişilerinin yetki sözleşmesi yapmalarına imkân tanıdığına  göre,  yetki  sözleşmesinin  kapsamını  oldukça  dar  tutmayı amaçlamıştır;  bu  sebeple,  yetki  sözleşmesinin  külli  ve  cüzi  halefleri  de kapsaması onların tacir ya da kamu tüzel kişisi olmaları halinde mümkün olacaktır.  Karslı,  yetki  sözleşmesinin  külli  ve  cüzi  halefleri  de  kapsamına alınması, onların tacir ya da kamu tüzel kişisi olmaları halinde münkün olacağını,  kanun  koyucunun  iradesinin  bu  yönde  olduğunu  belirtmiştir. Ancak  yazar,  yetki  sözleşmesini  imzalayan  kişiler  açısından  kanun tarafından  getirilen  sınırlamanın  doğru  olmadığını;  bu  sınırlamanın  bazı problemler  ortaya  çıkarabileceğine  işaret  etmiştir.  Yukarıda  belirttiğimiz örnekten yola çıkarak, yazar, bir kambiyo senedi düzenlenirken her iki taraf da tacir ise bu senet metnine konulan yetki şartı, bu senedin devredilebilir (tedavül kabiliyeti) olması sebebiyle el değiştirmesi sonucu, tacir olanlar hakkında  geçerli  olacak,  tacir  olmayanlar  için  ise  yetki  şartı  geçerli olmaması  gibi  anlatılması  ve  çözümü  zor  problemler  yaratabileceğini                                                  109  Aşık-Yetki s. 26. 110  Bolayır-HMK s. 133-134. 111  Karslı, Abdurrahim: Medeni Muhakeme Hukuku Ders Kitabı, B. 3, İstanbul 2012 (Usul), s. 281-282. 166Ankara Üni. Hukuk Fak. Dergisi, 65 (1) 2016: 137-182                                                     Börü belirtmiştir.  Yazar,  yetki  şartının  salt  tacirler  veya  kamu  tüzel  kişileri arasında yapılabileceğini öngören kanun hükmünü doğru bulmamakta ve bu kısmın kanun metninden çıkarılması gerektiğini düşünmektedir.   Ancak bununla birlikte yazar bir başka ortak yazarlı eserinde soruna şu şekilde bir çözüm getirmektedir:  Kambiyo senedinde yer alan yetki kaydı, hukuken geçerli bir kayıt olarak, cirantalar bakımından da hüküm ve sonuç doğurur. HMK m. 17 karşısında kambiyo senedine konulan yetki kaydının senedin cirosu  halinde  de  cirantaları  bağlayıp  bağlamayacağı  hususu  cüzi halefiyettekine benzer şekilde ele alınmalıdır. Kambiyo senedine keşideci ve lehtar tacir veya kamu tüzel kişisi değilse, konulmuş yetki kaydı baştan itibaren sonuç doğurmaz. Daha sonra senedi elinde bulunduran cirantalar, tacir veya kamu tüzel kişisi sıfatını haiz olsalar dahi, senette baştan geçerli bir kayıt bulunmadığından yetki sözleşmesine taraf olamazlar. Fakat baştan geçerli  olarak  konulmuş  yetki  kaydının,  cirantaları  bağlayabilmesi  için cirantaların da tacir veya kamu tüzel kişisi sıfatını haiz olmaları gerekir. Bir başka  deyişle,  ciranta  veya  kamu  tüzel  kişisi  değilse,  yetki  kaydı  onlar bakımından hüküm ve sonuç doğurmaz.  Budak a  göre  ise,  kambiyo  senetlerinde  yer  alan  yetki  şartının geçerliliği bakımından senedi düzenleyenin (veya keşide edenin) tacir veya kamu tüzel kişisi olup olmadığı önem taşımamaktadır; senet tedavül edeceği için hamilin ve senet borçlularının kimler olacağı önceden bilinemez. Ona göre,  kambiyo  senedindeki  yetki  şartının  geçerli  sayılıp  sayılamayacağı hususu, icra takibi veya davanın açıldığı zamanda, icra takibi veya davanın taraflarının sıfatlarına göre belli olacaktır; senetteki yetki şartı tacir veya kamu  tüzel  kişisi  senet  borçlularına  karşı  geçerli,  diğer  senet  borçluları bakımından geçersizdir.  Tanrıver e göre, yetki sözleşmesi, uyuşmazlığın tarafları ile birlikte, onların külli ve cüzi haleflerini de bağlar; bu bağlılığın ortaya çıkabilmesi için, külli ya da cüzi halefin, tacir veya kamu tüzel kişisi olması şart değildir. Yazar  bu  düşüncesini,  maddi  hukuk  kökenli  bir  kurum  olan  halefiyet kurumuna dayandırmaktadır.                                                  112  Karslı,  Abdurrahim/  Koç,  Evren/Konuralp,  Cengiz  Serhat:  Hukuk  Muhakemeleri Kanunu nda Problemli Konular, İstanbul 2014, s. 36. 113  Budak s. 4. 114  Tanrıver s. 468.   167Bonoya Dayalı Kambiyo...                   Ankara Üni. Hukuk Fak. Dergisi, 65 (1) 2016: 137-182 Göle ye  göre,  kambiyo  senedinin  tacir  veya  kamu  tüzel  kişisi olmayan  bir  kişiye  devri  halinde  ne  gibi  hukuki  sonuçlar  doğuracağı belirsizdir. Ancak, yazar böyle bir durumda tacir veya kamu tüzel kişisi olmayan bir kişiye devri halinde kambiyo senedi üzerindeki bu kaydın bu kişi için bağlayıcı olmadığının kabulünün uygun olacağını belirtmiştir. Kanaatimizce, Hukuk Muhakemeleri Kanunu madde 17 de belirtilen kişiler,  yetki  sözleşmesinin  yapılması  anındaki  değil;  aksine,  takibin başlatılması (veya davanın açılması)  anında tacir veya kamu tüzel kişisi niteliğinde  olmalıdırlar.  Zira,  davanın  açılmasından  (veya  takibin başlatılmasından) önceki durum maddi hukuk hükümlerine tabi olduğu için, salt sözleşmenin kurulabilmesi için gerekli olan Borçlar Kanunu hükümleri uygulanacaktır.  Ancak,  yetki  sözleşmesini,  tacirlerin  veya  kamu  tüzel kişilerin aralarında yapabileceği kuralı Hukuk Muhakemeleri Kanunu ile getirilen  bir  düzenlemedir.  O  halde,  yetki  sözleşmesi  ile,  taraflarca kararlaştırılan yerde davanın açılabilmesi veya takibin başlatılabilmesi usuli hükümlere tabi olacaktır. Başka bir ifadeyle yetki sözleşmesinin etkisi, usul hukuku  alanında  meydana  geldiğinden  ötürü  bir  usul  sözleşmesidir.  Bu sebeple, sözleşmenin kurulması anında tacir veya kamu tüzel kişisi olmayan kişiler, davanın açılması veya takibin yapılması anında bu niteliğe sahip olmaları  halinde,  yetki  sözleşmesi  usul  hukuku  anlamında  geçerlidir  ve sonuçlarını doğurur. Ancak, sözleşmenin kurulması anında tacir veya kamu tüzel kişisi olan kişiler, davanın açılması veya takibin yapılması anında bu niteliklerini  yitirmeleri  halinde,  yetki  sözleşmesi  usul  hukuku  anlamında geçersizdir  ve  sonuçlarını  doğurmaz.  Buna  göre,  Hukuk  Muhakemeleri Kanunu madde 17 dolayısıyla, bononun takibe koyulması anında, keşideci (bonoyu düzenleyen) ile borçlunun, tacir veya kamu tüzel kişisi niteliğini taşıması gerekir, aksi takdirde bonodaki yetki şartı geçersizdir. Aynı şekilde, bononun  ciro  edilmesi  halinde  de,  yetki  şartının  geçerliliğinin  devam ettirilebilmesi, kendisine karşı takibin başlatılması anında cirantanın tacir veya kamu tüzel kişisi niteliğini taşımasını gerektirir; aksi takdirde bonodaki yetki şartı yine kendisine karşı geçersiz olacaktır. Ciro silsilesinin bu şekilde bozulması halinde, yani tacir veya kamu tüzel kişisi niteliğini taşımamaları halinde, artık bozulduğu andan itibaren imza koyan cirantalara bonodaki yetki  şartı  uygulanamamalıdır.  Ayrıca,  yetki  şartının  yapılması  anındaki                                                  115  Göle s. 881. 168Ankara Üni. Hukuk Fak. Dergisi, 65 (1) 2016: 137-182                                                     Börü değil; aksine, takibin başlatılması (veya davanın açılması)  anında tacir veya kamu  tüzel  kişisi  niteliğini  aramamız  gerekliliği  sonucu,  bononun  bir kambiyo senedi olmasından ötürü ortaya çıkar. Çünkü, bono, bir kambiyo senedi olduğundan devredilebilir olması sebebiyle, bononun lehdarı ile son hamili farklı kişiler olabilirler. Bu sebeple, borçlu (keşideci) vade geldiğinde bononun kimin elinde bulunduğunu bilemeyeceği için, alacağını tahsil etmek isteyen  alacaklının  bonoyu  borçluya  ibraz  etmesi  gerekir.  İşte  bu  ibraz anında ancak, tarafların tacir veya kamu tüzel kişisi niteliği tespit edilebilir. Kanaatimizce, bu sonuçların ortaya çıkmaması için, Hukuk Muhakemeleri Kanunu madde 17 ye,  kambiyo senetleri bu hükümden istisnadır  şeklinde ek  bir  hüküm  konulması  düşünülebilir.  Böyle  bir  durumda  ise,  sadece tacirlerin  veya  kamu  tüzel  kişilerin  yetki  sözleşmesi  yapmalarına  imkân tanıyan  ve  yetki  sözleşmesinin  kapsamını  dar  tutmayı  amaçlayan  kanun hükmü, uygulamada sıklıkla görülen bonolar göz önüne alındığında, kanuna konulacak bu istisna hükmü ile oldukça genişletilmiş olur; ancak olası bu tartışmanın da önüne geçilmiş olur.   3-Türleri ve Sonuçları Hukuk  Muhakemeleri  Kanunu nun  17.  maddesinin  ikinci  cümlesine göre,   taraflarca  aksi  kararlaştırılmadıkça  dava  sadece  sözleşmeyle belirlenen bu mahkemelerde açılır . Bu hükme göre, yetki sözleşmesi (veya yetki şartı) yapan taraflar, aksine bir düzenleme yapmamışlarsa, dava sadece yetki sözleşmesinde kararlaştırılmış olan mahkemede açılabilir. Bu tür sözleşmeye,  olumsuz  yetki  sözleşmesi  adı  verilir;  olumsuz  yetki                                                  116  Pekcanıtez/Atalay/Özekes s. 184. 117   Bu durumda, taraflarca aksi kararlaştırılmadıkça, yapılan yetki sözleşmesi, münhasır yetki sözleşmesi şeklinde olacaktır.  (Hukuk Muhakemeleri Kanunu madde 17 Hükümet Gerekçesi, Budak, Hukuk Muhakemeleri Kanunu, s. 51); Bu sebeple, doktrinde bazı yazarlar   olumsuz yetki sözleşmesi  tabiri ile birlikte  münhasır yetki sözleşmesi  tabirini kullanmaktadırlar.  Bkz Karslı-Usul s. 274-277; Pekcanıtez/Atalay/Özekes- Usul Ders Kitabı s. 115; Pekcanıtez/Atalay/Özekes s. 184-185; Yılmaz s. 196-197; Aşık-Yetki s. 3233; Bolayır-HMK s. 143-144; Umar s. 64; Muşul, Timuçin: Medeni Usul Hukuku, B.3, Ankara  2012,  s.  86-88;  Kiraz  s.  8;  Münhasır  yetki  kavramı,  aslında  devletler  özel hukukunda kullanılan bir kavramdır. Yetki sözleşmesinin hükme bağlandığı, Milletlerarası Özel Hukuk ve Usul Hukuku Hakkında Kanunu nun 47. maddesine göre,  yer itibariyle yetkinin münhasır yetki esasına göre tayin edilmediği hâllerde, taraflar, aralarındaki yabancılık unsuru taşıyan ve borç ilişkilerinden doğan uyuşmazlığın yabancı bir devletin mahkemesinde görülmesi konusunda anlaşabilirler . Milletlerarası Özel Hukuk ve Usul Hukuku Hakkında Kanunu nun 54. maddesinin b bendinde yer alan düzenlemeye göre,   169Bonoya Dayalı Kambiyo...                   Ankara Üni. Hukuk Fak. Dergisi, 65 (1) 2016: 137-182 sözleşmesiyle, taraflar yetki sözleşmesinde belirtilen mahkeme dışında bir başka yerde davanın açılmayacağı üzerinde anlaşmış olmaktadırlar. Bunun dışında taraflar aralarında olumlu yetki sözleşmesi de yapabilirler. Taraflar, aralarında yapmış oldukları yetki sözleşmesiyle, kanunen yetkili bulunan genel ve özel yetkili mahkemelerin yetkisini kaldırmayıp, bilakis bu yetkili                                                                                                                    Türk mahkemelerinin münhasıran yetkili olduğu konularda verilmiş olan yabancı mahkeme kararları  Türkiye de  tanınmaz  ve  tenfiz  edilemez.  ;   HMK nın  17.  maddesinin  son cümlesine göre, taraflar aksini kararlaştırmadıkça, dava sadece sözleşmeyle belirlenen bu mahkemelerde  açılır.  Bu  düzenlemeye  göre  yetki  sözleşmesiyle  yetkilendirilen mahkemenin münhasır yetkili olması esastır ve taraflar aksini belirtmemişlerse, yetki sözleşmesiyle yetkili kılınan mahkeme münhasır yetkili olur. HMK nın 17.maddesindeki bu düzenleme, yetki sözleşmesiyle yabancı mahkemelerin yetkili kılınmasını düzenleyen MÖHUK m. 47 hükmüyle paralellik arz eder. İç hukukta yetki anlaşmalarının itirazen dermeyan şekli, usulü ve süresi, re sen dikkate alınıp alınmayacağı, tarafların cüzi ve külli haleflerini bağlayıp bağlamayacağı ve yetki anlaşmasının geçersizliğinin hukuki sonuçları, lex  fori  olarak  Türk  usul  hukuku  sistemine  tabi  olacaktır.   (Şanlı,  Cemal/Esen, Emre/Ataman-Figanmeşe,  İnci:  Milletlerarası  Özel  Hukuku,  İstanbul  2013,  s.  378);  Münhasır yetki kavramı, usul hukukunda kullanılan ‘münhasır (kesin) yetki  kavramından farklıdır. Milletlerarası usul hukukunda, belirli uyuşmazlık hakkında sadece belirli bir devlet  yargısının  karar  verme  yetkisi  var  ise,  o  devlet  mahkemelerinin  ‘münhasır  yetkisinden  söz  edilir.  Bir  yetki  kuralı,  uyuşmazlık  konusunun  sadece  Türk mahkemelerinde görülmesini sağlamak maksadıyla konulmuş ise, bu uyuşmazlık için yabancı bir devlet mahkemesini yetkili kılan yetki anlaşması geçerlilik kazanamaz. Türk usul hukukunun yetki kurallarına göre bu nevi bir uyuşmazlıkta, Türkiye içerisinde yalnız tek bir yetkili mahkemenin kabul edilmiş olması veya birden çok yetkili mahkemenin bulunması önemli değildir. Önemli olan, bir uyuşmazlık konusunda, sadece Türk mahkeme veya mahkemelerinin yetkili kabul edilmiş olmasıdır.  (Nomer, Ergin: Devletler Hususi Hukuku, B.20, İstanbul 2013); Genel olarak devletler özel hukuku doktrininde, devletler özel hukuku kapsamındaki ilişkilerin niteliği ve güttüğü amaçların farklı olması sebebiyle, Türk mahkemelerine iç hukuk yönünden kesin yetki veren yetki kurallarının tümünün aynı etkiyi milletlerarası yetki alanında da gösteremeyeceği ve iç hukukun kesin nitelikteki yetki kurallarıyla milletlerarası yetki anlamındaki münhasır yetkinin farklı amaçlar taşıdıkları kabul edilmektedir. Örneğin, iç hukuk bağlamında taşınmazın aynından doğan davalarda taşınmazın bulunduğu yer mahkemesi kesin yetkidir (HMK m.12) ve milletlerarası yetki bağlamında  da  münhasır  yetkidir.  Buna  karşın,  miras  sebebiyle  açılan,  terekenin paylaşımına, ölüme bağlı tasarrufların iptaline ilişkin davalar, ölenin son yerleşim yeri kesin yetki iken, milletlerarası yetki bağlamında münhasır yetki değildir. Buna göre, Hukuk Muhakemeleri Kanunu nda söz edilen kesin yetkiden farklı olarak, bir yetki kuralının milletlerarası  yetki  alanında  münhasır  yetki  kuralı  getirdiğinin  kabulü  için  bu  yetki kuralının  uyuşmazlık  konusunun  mutlak  şekilde  ve  sadece  Türk  mahkemelerinde görülmesini sağlamak amacıyla konulmuş olması gerekir. Bu konuyla ilgili ayrıntılı daha fazla ayrıntılı bilgi için bkz  Esen, Emre: Türk Hukukunda Yabancı Mahkeme Kararlarının Tanınması ve Tenfizinde Münhasır Yetki Kavramı, Prof. Dr. Ergin Nomer Armağan, İstanbul 2002,  s. 193; Nomer s. 468; Şanlı/Esen/Ataman-Figanmeşe s. 377 vd; Çelikel, Aysel: Milletlerarası Özel Hukuk, B. 10, İstanbul 2010,  s. 513. 118  Pekcanıtez/Atalay/Özekes-Usul Ders Kitabı s. 115. 170Ankara Üni. Hukuk Fak. Dergisi, 65 (1) 2016: 137-182                                                     Börü mahkemelere  alternatif  olarak  kanunen  yetkili  olmayan  başka  bir mahkemeyi  veya  icra  dairesini  yetkili  hale  getiriyorlar  ise  olumlu  yetki sözleşmesinden söz edilebilir.  O halde, tarafların bono metninde kullandıkları ifadelere göre, olumlu veya  olumsuz  bir  yetki  şartı  ortaya  koymaları  mümkün  olabilecektir. Olumsuz yetki şartına örnek olarak; şöyle bir ifade kullanılabilir:   iş bu senetten doğan davalarda yalnızca Ankara mahkemeleri ve icra daireleri yetkilidir 120.  Olumlu yetki sözleşmesine ise şu şekilde bir örnek verebiliriz:  iş bu senetten doğan davalarda kanunen yetkili kılınan yerlerle birlikte, Ankara mahkemeleri ve icra daireleri de yetkilidir . Doktrinde özellikle olumsuz yetki sözleşmesinin sonuçları üzerinde bir tartışma söz konusudur:  Tanrıver, olumsuz yetki sözleşmesinin, kesin yetki hali yaratmakta olduğunu  savunmaktadır.  Yazar  bu  görüşünü  şu  şekilde  açıklamaktadır:  Olumsuz yetki sözleşmesinin varlığı halinde, somut bir biçimde, kategorik olarak  tanımlanmış  hukuki  ilişkilerden  kaynaklanan  ilgili  davalar bağlamında, kanunen yetkili olmayan bir yargı yeri, tek yetkili yargı yeri haline gelmekte; yani, somut hukuki ilişki tipinden doğan uyuşmazlıkları konu alan davalarla sınırlı olarak işlerlik kazanabilecek, kesin bir yetki kuralı yaratılmaktadır. Burada da yetki sözleşmesinde belirtilmiş olan yer mahkemesinin  yetkisinin  kesinliği,  yine,  bizatihi  kanundan kaynaklanmaktadır.  Kategorik olarak tanımlanmış hukuki uyuşmazlıklarla ilgili davalar bağlamında, yetkili mahkemenin tayinin, tarafların müşterek iradesine  bırakılmış  olması,  yetki  sözleşmesinde  öngörülen  yer mahkemesinin yetkisinin kesinliğinin kanundan kaynaklanmadığı anlamına                                                  119  Tanrıver s. 466. 120   Somut olayda, alacaklı ve borçlunun 6102 Sayılı Türk Ticaret Kanunu'na göre tacir sayılan anonim ve limited şirketler olduğu ve takibe konu bonoda Düzce İcra Dairelerinin yetkisinin kabul edildiği görülmektedir. Sözkonusu bonodaki yetki şartı geçerlidir ve tarafları bağlar. Yukarıda açıklandığı gibi, taraflarca aksi kararlaştırılmamışsa takibin yetki sözleşmesinde belirlenen yerde başlatılması gerekir. Dayanak bonoda yetkili yer olarak Düzce İcra Müdürlüğü belirlendiğine (ve kanunen yetkili kılınan genel veya özel yetkili icra dairelerinin de yetkisini devam ettirmek istedikleri yönünde bir ibare de bulunmadığına göre) alacaklının Düzce İcra Müdürlüğü'nde takip başlatmasında yasal zorunluluk vardır.  12.HD T. 29.1.2015, 26922/ 2242; aynı yönde (12.HD, 15.12.2014, 2119 /30298 (Kazancı Bilişim-İçtihat Bilgi Bankası, www.kazancı.com, Erişim Tarihi: 30.11.2015). 121  Tanrıver s. 466-467.   171Bonoya Dayalı Kambiyo...                   Ankara Üni. Hukuk Fak. Dergisi, 65 (1) 2016: 137-182 asla gelmez. Yapılan bu tespitler çerçevesinde, olumsuz yetki sözleşmesinin varlığı  halinde,  davanın  somut  hukuki  ilişki  tipinden  kaynaklanan uyuşmazlıkla  ilgili  davalar  bağlamında,  kesin  bir  yetki  kuralının  ihdası nedeniyle, sadece yetki sözleşmesinde belirtilmiş olan yer mahkemesinde açılması gerekir; kanunen yetkili konumda bulunan genel yetkili mahkeme ile özel yetkili mahkemelerin yetkisi tümüyle ortadan kalkar. Dolayısıyla, dava yetki sözleşmesinde belirtilmiş olan yer mahkemesi dışında, bir başka yer  mahkemesinde  açılmışsa,  mahkemenin,  yetkisizliğini  re sen  gözetip; yetkisizlik kararı vermesi gerekir. Çünkü, kesin yetki, mahkemeye ilişkin dava şartları arasında yer alır ve bu sebeple, davanın her aşamasında re sen gözetilir; taraf da, davanın her aşamasında, yetki itirazında bulunabilir. Anılan  durumda,  mahkemece,  yetki  itirazının  dinlenebilmesi  için,  bu itirazda, yetkili mahkemenin gösterilmiş olması şart değildir . Söz konusu bu düşüncenin benimsenmesi halinde bono metninde yer alan yetki şartı, aksi belirtilmediği sürece, olumsuz yetki şartı yaratmasından ötürü, kesin yetkiye tabi olan hüküm ve sonuçlara tabi olacaktır. Böylece, bonoya dayalı kambiyo senetlerine özgü haciz yolu ile takip yapıldığında, olumsuz yetki şartına  dayanarak  takip  yapılmadığı  zaman,  bu  hususu  icra  dairesi kendiliğinden gözetebilmelidir; ayrıca bu hususu, borçlu, icra mahkemesine her zaman şikayet yolu ile ileri sürebilir. Zira, yetki kuralının kesin yetki olduğu durumlarda, icra dairelerinin yetkisizliğinin şikayet prosedürüne göre ileri  sürülmesi  gerekir.  Şikayet  yolu  ile  ileri  sürülen  yetkisizliğin incelenmesinden sonra, ödeme emrinin iptali ve akabinde yetkili olduğu anlaşılan yer icra dairesince yeniden ödeme emri gönderilmesi gerekir. Doktrindeki  hakim  görüşe  göre,  olumsuz  yetki  sözleşmesi,  kesin yetki hali teşkil etmez. Bu sebeple, olumsuz bir yetki sözleşmesinin varlığı halinde, taraflar yetki ilk itirazında bulunmaları gerekir; bulunmazlar ise mahkeme kendiliğinden (re sen) yetkili olup olmadığını inceleyemez. Ancak burada şunu belirtmek isteriz ki doktrinde olumsuz yetki sözleşmesinin kesin yetki hali yaratmadıkları konusunda görüş birliği olsa da konuya ilişkin farklı  çözüm  yöntemleri  söz  konusudur.  Bu  görüşlere  aşağıda  kısaca değinilecektir.                                                   122  Postacıoğlu/Altay s. 130. 123  Pekcanıtez/Atalay/Özekes s. 186-191; Budak s. 11; Aşık-Yetki s. 41-42; Bolayır-HMK s. 143 vd. 172Ankara Üni. Hukuk Fak. Dergisi, 65 (1) 2016: 137-182                                                     Börü Yargıtay , vermiş olduğu kararların tümünde konuya ilişkin açık bir görüş beyan etmese de, bazı kararlarında açıkça olumsuz yetki sözleşmesinin bir kesin yetki hali yaratmadığını ifade ederek, doktrindeki hakim görüş doğrultusunda kararlar verdiğini, söylenebiliriz.  Doktrindeki  hakim  görüş  ve  Yargıtay ın  kararları  doğrultusunda bonodaki olumsuz yetki şartı için şöyle bir sonuca varılabilir: Tarafların bonoda kararlaştırmış oldukları olumsuz yetki şartına rağmen, alacaklının yetkisiz bir icra dairesinde kambiyo senetlerine özgü haciz yolu ile takip yapması  durumunda,  borçlunun,  ödeme  emrinin  kendisine  tebliğinden itibaren  beş  gün  içinde  icra  mahkemesine  yetki  itirazında  (borca  itiraz şeklinde)125 bulunması zorunludur ve bu şekilde icra mahkemesinden itirazın kabul edilmesine karar verilmesini ister (İİK m. 168,  I/5, 169)126.                                                   124  Davalı ile temlik eden dava dışı A... Yapı Mimarlık Mühendislik İnşaat Ltd. Şti. arasında davalı şirketin Adana şubesinin inşaat yapım sözleşmesi düzenlenmiş olup, sözleşmenin hukuki şartlar bölümünün e bendinde sözleşmeden kaynaklanan uyuşmazlıklarda Ankara Mahkemeleri ve İcra Daireleri yetkili kılınmıştır. Mahkemece kesin yetki kuralı gereğince HMK'nın 17. maddesi uyarınca Ankara Asliye Ticaret Mahkemeleri yetkili olduğundan bahisle yetkisizlik kararı verilmiştir. HMK'nın 17. maddesi uyarınca her iki tarafında tacir olması dikkate alınarak yetkisizlik kararı verilmiş olup, somut olayda taraflar tacir olup, dosyaya  sunulan  sözleşmeye  göre,  Ankara  Mahkemelerinin  yetkili  olacağı kararlaştırıldığından sözleşmedeki yetki şartı geçerlidir. HMK'nın 17. maddesi gereğince davanın  sadece  sözleşme  ile  belirlenen  mahkemede  açılacağına  dair  hüküm  aksi  de kararlaştırılabileceğinden münhasır yetki olup, kesin yetki niteliğinde değildir. Davalı tarafça da davaya cevap dilekçesinde süresi içinde yetki ilk itirazında bulunulmamıştır  (15.HD, 20.01.2015, 2388 /241; aynı yönde bkz 15.HD, 16.04.2013, 1552 /2639 ; 12.HD, 15.12.2014, 2119 /30298 ;  6100 Sayılı HMK ‘nın 17. Maddesiyle düzenlenen yetki kuralı münhasır  yetki  kuralı  olup  mahkemece  re'sen  nazara  alınabilecek  kesin  yetki  kuralı değildir .  11.HD,  05.06.2013,  8103/11770  K.  (Kazancı  Bilişim-İçtihat  Bilgi  Bankası, www.kazancı.com, Erişim Tarihi: 30.11.2015). 125  Kuru/Arslan/Yılmaz-İcra s. 364-365. 126  Alacaklı tarafından, borçlular aleyhine bir adet bonoya dayalı olarak Kayseri 1. İcra Müdürlüğü'nün 2014/5486 Esas sayılı takip dosyasında kambiyo senetlerine mahsus haciz yoluyla  icra  takibine  başlandığı,  borçlular  tarafından  yasal  sürede  icra  mahkemesine yapılan başvuruda icra dairesinin yetkisine ve borca itiraz edildiği, mahkemece istemin reddine  karar  verildiği  anlaşılmaktadır.  Takip  tarihi  olan  21.04.2014  tarihi  itibariyle yürürlükte olan HMK'nun 17. maddesi uyarınca, tarafların yetkili mahkemeyi belirlemesi mümkün olup, yetki sözleşmesinin geçerli olabilmesi için, tarafların tacir ya da kamu tüzel kişisi olması gerekir. Taraflarca aksi kararlaştırılmadıkça, sözleşme ile yetkili kılınan yer münhasır yetkilidir. Tacirin gerçek ya da tüzel kişi olması mümkün olup, Türk Ticaret Kanunu'nun 12. maddesinde gerçek kişi tacirin, aynı Kanun'un 16.maddesinde ise tüzel kişi tacirin  tanımı  yapılmıştır.  Somut  olayda,  lehtarın  şirket  olduğu,  takibe  konu  bonoda İstanbul İcra Daireleri'nin yetkisinin kabul edildiği, tarafların kanunen yetkili kılınan genel veya özel yetkili icra dairelerinin de yetkisini devam ettirmek istedikleri yönünde bir   173Bonoya Dayalı Kambiyo...                   Ankara Üni. Hukuk Fak. Dergisi, 65 (1) 2016: 137-182 Pekcanıtez/Atalay/Özekes e göre, geçersiz olan yetki sözleşmesine (örneğin, tacir ya da kamu tüzel kişisi olmayan bir kişi ile yapılan yetki sözleşmesine)  dayanılarak  dava  açılması  halinde,  mahkeme  yetkili  olup olmadığını  yetki  ilk  itirazı  ileri  sürülmesi  halinde  inceleyebilir.  Hakim geçersiz  yetki  sözleşmesine  dayanılarak  açılan  davada  yetkili  olup olmadığını kendiliğinden inceleyemez. Yazarlar, bu durumu, yetkinin kesin olmadığı davalarda, davalı, yetki ilk itirazında bulunmazsa, davanın açıldığı mahkemenin  yetkili  hale  geleceği  kuralına  benzeterek  ulaşmaktadırlar (HMK  m.  19/4).  Yazarların  bu  ifadelerinden  hareketle,  olumsuz  yetki sözleşmesi, kesin yetki teşkil etmez. Budak a göre, geçersiz olan yetki sözleşmesine (örneğin, tacir ya da kamu  tüzel  kişisi  olmayan  bir  kişi  ile  yapılan  yetki  sözleşmesine) dayanılarak  dava  açılması  halinde  mahkeme,  yetkili  olup  olmadığını kendiliğinden  inceleyememelidir;  ancak  böyle  bir  durumda  geçersizliği sadece tacir ve kamu tüzel kişisi olmayan taraf ileri sürebilir. Yazar, bu görüşünü  modern  hükümsüzlük  teorisi  ile  açıklamaya  çalışmıştır. Yazara göre,  böyle  bir  yetki  sözleşmesinin  geçersizliğini  sadece  zayıf  durumda bulunduğu için kanunun koruma altına aldığı taraf, yani tacir ve kamu tüzel kişisi olmayan taraf ileri sürebilir; tacir veya kamu tüzel kişisi olan taraf ileri süremez. Yazarın bu ifadelerinden hareketle, olumsuz yetki sözleşmesinin, kesin yetki hali teşkil etmeyeceği anlaşılmaktadır.  Aşık, genel olarak olumsuz yetki sözleşmesinin, kesin yetki teşkil etmeyeceğini belirttikten sonra, yetki itirazında bulunulmaması bakımından bir ayrımın yapılmasının daha doğru olacağını düşünmektedir. Yazara göre, tacirler  veya  kamu  tüzel  kişilerinin  aralarındaki  uyuşmazlıklarda  yetki                                                                                                                    ibarenin bonoda yer almadığı görülmektedir. Takip dayanağı bononun lehtarı olan alacaklı sermaye şirketi olduğuna göre, TTK. nun 16.maddesi kapsamında tacir olduğunun kabulü gerekir. Öte yandan borçluların bir kısmı sermaye şirketi olmakla TTK. nun 16.maddesi kapsamında tacir olup, gerçek kişi borçluların ise bonodaki yetki sözleşmesini kabul etmiş olması ve tacir olmadıkları yönünde bir iddia ve delil de ileri sürülmemesi karşısında yetki sözleşmesinin  geçerli  olduğu  sonucuna  varılmalıdır.  O  halde  mahkemece,  borçluların yetkiye itirazlarının kabulüne karar verilmesi gerekirken istemin reddi yönünde hüküm tesisi isabetsizdir 12.HD, 15.12.2014, 2119 /30298 (Kazancı Bilişim-İçtihat Bilgi Bankası, www.kazancı.com, Erişim Tarihi: 30.11.2015). 127  Pekcanıtez/Atalay/Özekes s. 186-191; Pekcanıtez/Atalay/Özekes- Usul Ders Kitabı s. 117. 128  Budak s. 11. 129  Aşık-Yetki s. 41-42. 174Ankara Üni. Hukuk Fak. Dergisi, 65 (1) 2016: 137-182                                                     Börü itirazında  bulunmaması  halinde  mahkemenin  yetkisizliğini  kendiliğinden dikkate alamaması gerekir; ancak tacirler ve kamu tüzel kişileri dışındaki kişileri  korumak  için  mahkemenin,  yetkisizliğini  kendiliğinden  dikkate alması daha doğru olabilir. Muşul a göre, taraflar yapacakları yetki sözleşmesi veya sözleşmeye koyacakları  yetki  şartı  ile  hakimin  kendiliğinden  dikkate  almasını gerektirecek kuvvette bir yetki hükmü tesis edemezler. SONUÇ  Kambiyo senetlerine özgü haciz yolu, özel bir ilamsız icra yoludur. Ticaret hayatının çabukluk ihtiyacı ve bu senetlerin kolayca devredilebilir olması (tedavül edebilmesi) sebebiyle İcra ve İflâs Kanunu, bu senetlerin takibi için özel bir yol kabul etmiştir. Kambiyo senetleri, Kanun da sınırlı sayıda  belirtilmiş  olup,  üç  tanedir.  Bunlar;  bono,  poliçe  ve  çektir. Dolayısıyla, takip konusu alacağın dayandığı belge, kambiyo senedi değil ise, o alacak için kambiyo senetlerine özgü haciz yoluyla takibe girişilemez.  İnceleme konumuz, bononun kambiyo senetlerine özgü haciz yolu ile takibinde yetkiydi. Kambiyo takibindeki yetki, ilamsız icra takibindeki yetki esas alınmak suretiyle belirlenir (İİK m. 50). Yetki bakımından İcra ve İflas Kanunu  madde  50,  Hukuk  Usulü  Muhakemeleri  Kanunu ndaki  yetkiye ilişkin  hükümlere  atıf  yapmıştır.  Buna  göre,  kambiyo  alacağı  için  takip hususunda  Hukuk  Muhakemeleri  Kanunu nun  yetkiye  ilişkin  hükümleri (HMK  m.5-19)  kıyas  yolu  ile  tatbik  olunur.  Hukuk  Muhakemeleri Kanunu ndan  farklı  olarak,  sözleşmeden  kaynaklanan  alacaklar  için, sözleşmenin yapıldığı icra dairesi de yetkilidir. Kambiyo  takibinde,  takibe  konu  yapılmak  istenen  kambiyo  senedi borçlusunun yerleşim yeri sayılan yerdeki icra dairesi, genel yetkili icra dairesidir. Genel yetki kuralları dışında, genel yetkiyi kaldırmayan özel yetkili icra daireleri  kabul  edilmiştir.  Bonoya  bağlı  alacaklar,  aranacak  alacaklardan                                                  130  Yazar, Üstündağ a atıf yapmasına karşın, Hukuk Muhakemeleri Kanunu nun yürürlüğe girmesinden sonra da bu görüşü savunmaya devam etmektedir bkz Muşul-Usul s. 88; Üstündağ, Hukuk Usulü Muhakemeleri Kanunu nun yürürlükte olduğu dönemde, tarafların, hakimin dahi kendiliğinden dikkate alması gereken güçte bir yetki kuralı yaratamayacağını belirtmiştir. (Üstündağ-Usul s. 220).   175Bonoya Dayalı Kambiyo...                   Ankara Üni. Hukuk Fak. Dergisi, 65 (1) 2016: 137-182 olduğu için, kambiyo senedi alacaklısı, Borçlar Kanunu madde 89, Hukuk Muhakemeleri  Kanunu  madde  10  ve  İcra  ve  İflâs  Kanunu  madde  50 gereğince, kendi yerleşim yerinde kambiyo senetlerine özgü haciz yoluyla takip yapamaz; borçlunun yerleşim yerinde takip yapabilir. Ayrıca, bonoya bağlı borçlar, senette yazılı ödeme yerinde de ödenebilir. Yani, bonoda yazılı olan ödeme yeri de özel yetkili icra dairesi olarak kabul edilebilir. İcra dairesinin yetkisi, kamu düzenine ilişkin değildir; bu sebeple icra dairesi yetkisiz olduğunu kendiliğinden gözetmez; borçlunun icra dairesinin yetkisiz olduğunu kendisine gönderilen ödeme emri üzerine itiraz yolu ile ileri sürmesi gerekir. Süresi içinde yetki itirazı ileri sürülmezse, icra dairesi tüm takip için yetkili hale gelir. İcra  dairesinin  yetkisi  hakkındaki  kurallar  kesin  yetki  kuralı olmadığından,  icra  dairesinin  yetkisi  hakkında  da  yetki  sözleşmesi yapılabilir. Taraflar, belirli bir uyuşmazlık hakkında aslında yetkili olmayan bir icra dairesini yetkili kılmak için sözleşme yapabilirler. Taraflar, yetkisiz bir icra dairesini ya yetki sözleşmesi ile ya da yaptıkları bir sözleşmeye, bu sözleşmenin  uygulanmasından  doğacak  uyuşmazlıklar  için  belirli  bir yer mahkemesini yetkili kılmaları mümkündür. Kambiyo senedinde yetki şartı (kaydı)  söz  konusu  olur.  Yetki  şartının  (kaydının)  koşulları  için  Hukuk Muhakemeleri Kanunu nun 17, 18 ve 19. maddelerine bakılmalıdır (İİK m. 50/I).           176Ankara Üni. Hukuk Fak. Dergisi, 65 (1) 2016: 137-182                                                     Börü KISALTMALAR CETVELİ ABD  : Ankara Barosu Dergisi AD  : Adalet Dergisi Art.  : Artikel Aufl.  : Auflage B.  : Bası Batider  : Banka ve Ticaret Hukuku Dergisi  BK  : 6098 Sayılı Borçlar Kanunu Bkz  : Bakınız C.  : Cilt DEÜHFD  : Dokuz Eylül Üniversitesi Hukuk Fakültesi Dergisi dpt  : dipnot HD  : (Yargıtay) Hukuk Dairesi HGK  : (Yargıtay) Hukuk Genel Kurulu HMK  : 6100 Sayılı Hukuk Muhakemeleri Kanunu HUMK  : 1086 Sayılı Hukuk Usulü Muhakemeleri Kanunu İBD  : İstanbul Barosu Dergisi İİK   : İcra ve İflâs Kanunu İİKN    :  İcra  ve  İflâs  Kanunu nun  Tatbikatına  Dair Nizamname İÜHFM  : İstanbul Üniversitesi Hukuk Fakültesi Mecmuası m.  : Madde MİHDER  : Medeni Usûl ve İcra İflâs Hukuku Dergisi MÖHUK  :  5718  Sayılı  Milletlerarası  Özel  Hukuk  ve  Usul Hukuku Hakkında Kanun  TMK  : Türk Medeni Kanunu s.  : Sayfa S.  : Sayılı SchKG    : Bundesgesetz über Schuldbetreibung und Konkurs TBBD  : Türkiye Barolar Birliği Dergisi TTK  : 6102 Sayılı Türk Ticaret Kanunu Vd  : ve devamı yuk.  : yukarı    177Bonoya Dayalı Kambiyo...                   Ankara Üni. Hukuk Fak. Dergisi, 65 (1) 2016: 137-182",
     "Kaynakça": " Alangoya,  Yavuz:  6100  Sayılı  Kanun  Hakkında  Mülahazalar,  Yavuz Alangoya Makaleler, İstanbul 2012, s. 505-515. Alangoya, H.Yavuz/ Yıldırım, M.Kâmil/ Deren-Yıldırım, Nevhis: Medeni Usul Hukuku Esasları, B. 7, İstanbul 2009. Amonn,  Kurt/  Walther,  Fridolin:  Grundriss  des  Schuldbetreibungs-  und Konkursrecht, Bern 2008. Ansay, Sabri Şakir: Hukuk İcra ve İflâs Usûlleri, B. 5, Ankara 1960. Aşık, İbrahim: Hukuk Muhakemeleri Kanunu na Göre Yetki Sözleşmesi, TBBD 2011/97, s. 11-48 (Yetki). Aşık, İbrahim: İcra Sözleşmeleri, Ankara 2006. Berkin, Necmeddin M.: Tatbikatçılara İcra Hukuku Rehberi, İstanbul 1980. Bilge, Necip: Bankacılar İçin Takip Hukuku Bilgisi, Ankara 1975. Bilgili, Fatih/Demirkapı, Ertan: Kıymetli Evrak Hukuku, Bursa 2010. Bolayır, Nur: Hukuk Muhakemeleri Kanunu na Göre Yetki Sözleşmeleri, İBD 2011/5, s. 131-147 (HMK). Bolayır, Nur: Medeni Usul Hukukunda Yetki Sözleşmeleri, İstanbul 2009. Bozer, Ali/Göle, Celal: Kıymetli Evrak Hukuku, B.4, Ankara 2015. Budak, Ali Cem: Hukuk Muhakemeleri Kanunu na Göre Yetki Sözleşmesi, MİHDER 2012/21, s. 21-25. Çelikel, Aysel: Milletlerarası Özel Hukuk, B. 10, İstanbul 2010. Ergün, Mevci: Kambiyo Senetlerine Özgü Takip Yolları, Ankara 1989. Esen, Emre: Türk Hukukunda Yabancı Mahkeme Kararlarının Tanınması ve Tenfizinde Münhasır Yetki Kavramı, Prof. Dr. Ergin Nomer Armağan, İstanbul 2002, s. 184-206.                                                    Kaynakçada  kısaltılmış  şekilleri  gösterilmeyen  eserler,  metinde,  yazarların  soyadı  ile belirtilmiştir. Aynı yazarın birden fazla eserine yollama yapılmışsa, kullanılan kısaltmalar, ilgili kaynağın yanında parantez içinde ayrıca gösterilmiştir. 178Ankara Üni. Hukuk Fak. Dergisi, 65 (1) 2016: 137-182                                                     Börü Fritzsche, Hans/Walder-Bohner, H. Ulrich: Schuldbetreibung und Konkurs nach schweizerischem Recht, Band I, Zürich 1984. Göle, Celal: Kambiyo Senetlerinde Yetki Kaydı, Prof.Dr. Ramazan Arslan Armağanı, Ankara 2015,  s. 873-881. Göle,  Celal:  Bankacılar  İçin  Kıymetli  Evrak  Hukuku  Bilgisi  ve  Ticari Senetler, Ankara 2005 (Göle-Ticari Senet).  Gözler, Kemal: İdare Hukuku, C. I, Bursa 2009. Gürdoğan, Burhan: İcra Hukuku Dersleri, Ankara 1970 (İcra). Gürdoğan, Burhan: İflas Hukuku Dersleri-İflas/Konkordato/İptal Davaları, Ankara 1966 (İflas). Helvacı,  Mehmet:  Kambiyo  Senetlerine  Özgü  Takip  Yolları,  İÜHFM C.LXXI 2013, S.2, s.165-192. Jaeger,  Carl/Ulrich  Walder,  Hans/Kull,  Thomas  M./Kottmann,  Martinn: Bundesgesetz  über  Schuldbetreibung  und  Konkurs,  Band  I,  Zürich 1997. Karayalçın,  Yaşar/İmregün,  Oğuz/Kalpsüz,  Turgut:  Yabancı  Mahkeme Kararlarının  Tanınması  ve  Tenfizi,  Bildiriler-Tartışmalar,  Tahkim Haftası, 25-26 Kasım Ankara 1983. Karslı, Abdürrahim: Medeni Muhakeme Hukuku Ders Kitabı, B. 2, İstanbul 2011 (Usul). Karslı, Abdürrahim: İcra Hukuku Ders Kitabı, İstanbul 2010 (İcra). Karslı,  Abdurrahim/  Koç,  Evren/Konuralp,  Cengiz  Serhat:  Hukuk Muhakemeleri Kanunu nda Problemli Konular, İstanbul 2014. Keskin, O. Kadri: Yetki Anlaşmaları, AD 1973/4, s. 303-319. Kılıçoğlu, Evren: İcra Sözleşmeleri, İstanbul 2005. Kiraz, Taylan Özgür: 6100 sayılı Hukuk Muhakemeleri Kanunu İle Getirilen Yenilikler,"
}