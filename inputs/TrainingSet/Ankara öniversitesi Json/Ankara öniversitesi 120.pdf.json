{
     "Tip": "Makale",
     "Dergi İsmi": "",
     "Üniversite İsmi": "Ankara Üniversitesi",
     "Gün": "",
     "Ay": "",
     "Yıl": "2018",
     "Cilt": "64",
     "Sayı": "4",
     "Başlık": "ÖZEL BİR ZORUNLU MECRA GEÇİRME İRTİFAKI OLARAK ELEKTRONİK HABERLEŞME HUKUKUNDA GEÇİŞ HAKKI",
     "Title": "The Right-of-Way under Electronic Communications Law as a Special Kind of Predial Servitude",
     "Yazar İsmi": [
          "Başak BAK ⃰"
     ],
     "Danışman İsmi": "",
     "Anahtar Kelimeler": [
          "Geçiş hakkı",
          "elektronik haberleşme",
          "evrensel hizmet",
          "irtifak hakkı",
          "komşuluk hukuku"
     ],
     "Keywords": [
          "the right-of-way",
          "electronic communications",
          "universal service",
          "servitudes",
          "law of neighbours"
     ],
     "Özet": "Geçiş hakkı, elektronik haberleşme hizmeti sunan işletmecilerin, bu hizmeti sağlamak ve buna ilişkin altyapı kurmak amacıyla özel mülkiyete ve/veya kamu mülkiyetine tabi taşınmazlardan geçmelerini mümkün kılan bir haktır. Bu hak, elektronik haberleşme hizmeti sunan işletmeciler ile taşınmaz üzerinde hak sahibi olan geçiş hakkı sağlayıcıları arasında serbestçe kurulan bir sözleşme ile tesis edilir. Bununla birlikte, geçiş hakkı tesisi ile sağlanan bu elektronik haberleşme hizmeti, evrensel bir kamu hizmetidir. Bu hizmetin hem yerel mevzuat hem de AB Direktifleri uyarınca ayrım gözetmeksizin, makûl ve şeffaf bir biçimde sağlanması gereklidir. Geçiş hakkının kamu hukuku nitelikli bu yönü, geçiş hakkı sağlayıcıları ile işletmeciler arasında serbestçe  kararlaştırılan  geçiş  hakkı  sözleşmelerine  farklı  bir  nitelik kazandırmaktadır. Bu çalışma, geçiş hakkını, Türk Medenȋ Kanunu nun eşya hukuku hükümlerine göre ele almakta ve bu hakkın hukukȋ niteliğini ve özelliklerini irtifaklar ile karşılaştırmalı bir biçimde analiz etmektedir. Bu çerçevede geçiş hakkı, bu hakka yönelik mevzuat hükümleri ve elektronik haberleşme alanında yer alan güncel sorunlar eşliğinde değerlendirilmektedir.",
     "Abstract": "The right-of-way gives the providers of the electronic communications services the right to pass along (under, over or above) a specific route through grounds or properties belonging to private and/or public persons; and to establish infrastructure necessary for the electronic communications services. Although this right is established between the service providers and the landowners by mutual agreements, the electronic communications service is a  universal  public  service.  This  service  should  be  provided  based  on transparent, reasonable and non-discriminatory criteria under domestic law, and the relevant EU Directives. The right-of-way is, therefore, a public service, and this gives some special features to this right. This paper examines the  right-of-way  in  detail  in  accordance  with  the  provisions  concerning property law under Turkish Civil Code; and analyses the legal aspect, and characteristics of this right in comparison with the servitudes in civil law. In this respect, the right-of-way is evaluated in this paper within the scope of the legislation regarding electronic communications, and the current debates on the subject.",
     "Metin": "the  right-of-way,  electronic  communications,  universal service, servitudes, law of neighbours  I.  Geçiş Hakkı Kavramı A. Kavram ve Tanım Hukukta geçiş hakkı en basit anlamıyla, bir başkasının arazisi üzerinde geçme hakkını ifade etmektedir. Bir başkasının arazisi üzerinden geçiş hakkı dendiğinde Türk hukuku bakımından akla gelen, doktrinde ‘geçit irtifakı  olarak adlandırılan sınırlı aynȋ haktır. Bu irtifak hakkı, 4721 sayılı Türk Medeni Kanunu nda ayrıntılı bir biçimde düzenlenmiştir.  Elektronik haberleşme alanında geçiş hakkı ise kamu hizmeti veren işletmecilere, kamu veya özel mülkiyet alanlarının kullanımı için verilen bazı ayrıcalık  haklarıdır.  İşletmecilerin  kamu  veya  özel  mülkiyet  alanlarının altından veya üzerinden yararlanmaları için tanınan bu ayrıcalık hakları, kablo döşemek,  anten  dikmek,  ulusal  veya  uluslararası  transmisyon  hatlarına yönelik ekipmanlar yerleştirmek vb. bir takım altyapı faaliyetleri kurmak veya 658Ankara Üni. Hukuk Fak. Dergisi, 67 (4) 2018: 657-695  Özel Bir Zorunlu… mevcut  altyapıdan  yararlanmak  şeklinde  tezahür  etmektedir.1  5.11.2008 tarihli ve 5809 sayılı Elektronik Haberleşme Kanunu md. 3, geçiş hakkını  işletmecilere, elektronik haberleşme hizmeti sunmak için gerekli şebeke ve alt yapıyı kurmak, kaldırmak, bakım ve onarım yapmak gibi amaçlar ile kamu ve özel mülkiyet alanlarının altından, üstünden, üzerinden geçmeleri için tanınan haklar  şeklinde tanımlamıştır. Söz konusu tanım, 27.12.2012 tarih ve 28510 sayılı Sabit ve Mobil Haberleşme Altyapısı veya Şebekelerinde Kullanılan  Her  Türlü  Kablo  ve  Benzeri  Gerecin  Taşınmazlardan Geçirilmesine İlişkin Yönetmelik md. 4/d de de aynen yer almaktadır.  B. Türk Hukukunda Geçiş Hakkına İlişkin Düzenlemeler Hukukumuzda geçiş hakkı konusuna yönelik yapılan ilk düzenleme, 406 sayılı Telgraf ve Telefon Kanunu 4 md. 12 de 5 yer almaktadır. Söz konusu düzenleme Posta ve Telefon İdaresinin kendi transmisyon şebekesini, devamlı surette geçişe engel olmadan kamu arazisinde ve yollarda kurma hakkına sahip olduğunu ifade etmektedir. Bunun yanı sıra söz konusu madde uyarınca meydanlar, köprüler ve sahiller de dâhil umumȋ sular kamuya aittir.  1994 yılında 406 sayılı Kanuna Geçici md. 3 hükmü eklenmiştir. Söz konusu dönem itibariyle geçiş hakkından yararlanma yetkisi de münhasıran Türk Telekom A.Ş ye ait olmuştur. Zira 406 sayılı Kanun Geçici md. 3 te yer alan  406 sayılı Kanun ile diğer kanunlarda Türkiye Cumhuriyeti Posta, Telgraf  ve  Telefon  İşletmesi  Genel  Müdürlüğüne  yapılan  atıflar,  hizmet alanları  itibariyle  Türk  Telekomünikasyon  Anonim  Şirketi  veya  Türkiye Cumhuriyeti Posta İşletmesi Genel Müdürlüğüne (P.İ.) yapılmış sayılır.  hükmünde de ifade edildiği üzere, 1994 yılından itibaren PTT ve Telekom birbirinden ayrılmıştır.                                             1   Oğul  A.,  Geçiş  Hakkı,  Telekomünikasyon  Kurumu,  2003,  s.  5,  (Erişim: https://www.btk.gov.tr/File/?path=ROOT%2f%2fDocuments%2fSayfalar%2fArastirma_Raporlari%2fGecis_Hakki.pdf);  Melody  W.  H./Moller  D.,  Telecom  Reform,  B.  2., Danimarka 2001, s. 119; Victory, N. J.,  Rights-of Way Management-A Key Piece of the Broadband Puzzle , NTIA, Ekim 2002, s. 1. 2   Bkz. RG, T. 10.11.2008, S. 27050. 3   Bkz. RG, T. 27.12.2012, S. 28510. 4   Bkz. RG, T. 21.02.1924, S. 59. 5   Bu madde 5809 sayılı Elektronik Haberleşme Kanunu md. 66 ile yürürlükten kaldırılmıştır.  659Başak Bak  Ankara Üni. Hukuk Fak. Dergisi, 67 (4) 2018: 657-695 2000 yılında çıkarılan ve telekomünikasyon alanında bir devrim niteliği taşıyan  27.01.2000  tarih  ve  4502  sayılı   Telgraf  ve  Telefon  Kanunu, Ulaştırma  Bakanlığının  Teşkilat  ve  Görevleri  Hakkında  Kanun,  Telsiz Kanunu ve Posta, Telgraf ve Telefon İdaresinin Biriktirme ve Yardım Sandığı Hakkında Kanun İle Genel Kadro ve Usulü Hakkında Kanun Hükmünde Kararnamenin Eki Cetvellerde Değişiklik Yapılmasına Dair Kanun 6 ile geçiş hakkından  lisanslı  diğer  işletmecilerin  de  Telekom  ile  aynı  oranda yararlanacağı düzenlenmiş; ancak 31.12.2003 tarihine kadar bu Kanun ve görev sözleşmesi çerçevesinde telefon hizmetlerini Telekom un tekel olarak yürüteceği kararlaştırılmıştır.7 Bu sebeple, 2003 yılından itibaren Telekom un telefon hizmetleri bakımından artık bir tekel hakkı bulunmamaktadır. 4502 sayılı Kanun ayrıca, o günkü adıyla Telekomünikasyon Kurumuna, lisanslı işletmecilerin  geçiş  hakkından  yararlanmalarına  ilişkin  usul  ve  esasları belirleyecek bir yönetmelik çıkarma yükümlülüğü getirmiştir. Bu maddeye dayanılarak  çıkarılan  Telekomünikasyon  Hizmetlerinin  Yürütülmesinde Geçiş Hakkına İlişkin Yönetmelik 2006 yılında yürürlüğe girmiş; ancak 2010 tarihli ve 27482 sayılı Elektronik Haberleşme Hizmetlerinin Yürütülmesinde Geçiş  Hakkına  Dair  Yönetmelik  ile  yürürlükten  kaldırılmıştır.  Bu  son yönetmelik de 27.12.2012 tarih ve 28510 sayılı Sabit ve Mobil Haberleşme Altyapısı veya Şebekelerinde Kullanılan Her Türlü Kablo ve Benzeri Gerecin Taşınmazlardan Geçirilmesine İlişkin Yönetmelik ile ilga edilmiştir.12  Bugün 406 sayılı Kanunda yer alan düzenlemeler ve 655 sayılı KHK bir kenara bırakılacak olursa; geçiş hakkını düzenleyen en önemli iki kaynak, 5.11.2008 tarihli ve 5809 sayılı Elektronik Haberleşme Kanunu ile 2012                                             6   Bkz. RG, T. 29.01.2000, S. 23948.  7   Ayrıca bkz. https://www.tbmm.gov.tr/kanunlar/k2.html (25.06.2018)  8   Şu anki ismiyle Bilgi Teknolojileri ve İletişim Kurumu. 9   Bkz. RG, T. 02.05.2006, S. 26156. 10  Bkz. RG, T. 03.02.2010, S. 27482. 11  Bkz. RG, T. 27.12.2012, S. 28510. 12  Geçiş Hakkı Yönetmeliği, 01.11.2011 tarihinde 28102 sayı ile Resmi Gazete de yayımlanan 655  sayılı  Ulaştırma,  Denizcilik  ve  Haberleşme  Bakanlığının  Teşkilat  ve  Görevleri Hakkında Kanun Hükmünde Kararname ye (KHK) dayanılarak çıkarılmıştır. KHK md. 13/h uyarınca Haberleşme Genel Müdürlüğü nün görevleri arasında  Sabit ve mobil haberleşme altyapısı veya şebekelerinde kullanılan her türlü kablo ve benzeri gerecin taşınmazlardan geçirilmesiyle ilgili geçiş hakkına ilişkin usul ve esaslar ile bunların taşınmazlardan geçirilmesi için uygulanacak ücret tarifelerini belirlemek ve denetlemek  yer almaktadır.  660Ankara Üni. Hukuk Fak. Dergisi, 67 (4) 2018: 657-695  Özel Bir Zorunlu… tarihli  Geçiş  Hakkı  Yönetmeliği dir.13  EHK  md.  22  ve  Geçiş  Hakkı Yönetmeliği geçiş hakkı konusunu ayrıntılı bir biçimde düzenlemektedir.14 Bunun yanı sıra çeşitli belediyelerin kendi hizmet sınırları içerisinde bulunan elektronik haberleşme altyapı tesislerinin kurulması ve bu tesislerin ortak kullandırılması için katılım ve güzergâh bakım bedelleri ile geçiş hakkına ilişkin usul ve esasların düzenlendiği çeşitli yönetmelikler bulunmaktadır.15 Zira bulvar, cadde ve sokaklara erişim için gerekli olan izin, yerel idarelerce verilmektedir.  Ayrıca,  13.07.2016  tarihli  ve  29769  sayılı  Elektronik Haberleşme Altyapısı ve Bilgi Sistemine İlişkin Yönetmelik te Geçiş Hakkı Yönetmeliği  kapsamında  geçiş  hakkını  kullanan  elektronik  haberleşme hizmeti sunan ve/veya elektronik haberleşme şebekesi sağlayan ve altyapısını işleten şirketlerin kuracakları elektronik haberleşme altyapı tesislerinin asgarȋ gerekliliklerinin  belirlenmesi  ve  denetlenmesine  ilişkin  usul  ve  esasları düzenlenmektedir.  C. Geçiş Hakkının Kapsamı ve Önemi 1.  Geçiş Hakkının Kapsamı Elektronik Haberleşme Kanunu md. 22 uyarınca geçiş hakkının kapsamı şu şekilde belirlenmiştir:  Geçiş hakkı, elektronik haberleşme hizmeti vermek amacıyla her türlü elektronik haberleşme altyapısını ve bunların destekleyici ekipmanlarını, kamu ve/veya özel mülkiyete konu taşınmazların altından, üstünden, üzerinden geçirme ve bu altyapıyı kurmak, değiştirmek, sökmek, kontrol, bakım ve onarımlarını sağlamak ve benzeri amaçlarla söz konusu mülkiyet alanlarını bu Kanun hükümleri çerçevesinde kullanma hakkını kapsar.  Geçiş hakkına ilişkin söz konusu tanım incelendiğinde özellikle altyapı kavramı göze çarpmaktadır.                                             13  Geçiş Hakkı Yönetmeliğinin yürürlük tarihinden önce sahip olunan geçiş hakları ve imzalanmış olan geçiş hakkı sözleşmeleri sona erene kadar aynı şartlarla uygulanmaya devam edecektir. (Geçiş Hakkı Yönetmeliği Geçici Madde 1) 14  Elbette geçiş hakkı konusunda Geçiş Hakkı Yönetmeliği, EHK ya göre öncelikli olarak uygulanır. Bu noktada Geçiş Hakkı Yönetmeliği nde hüküm bulunmayan hallerde EHK ve ilgili olduğu ölçüde TMK hükümleri uygulanır. (Geçiş Hakkı Yönetmeliği md. 20) 15  Bunlara,  Türkiye  Cumhuriyeti  Antalya  Büyükşehir  Belediyesi  Alt  Yapı  Tesislerinin Kurulması ve Bu Tesislerin Ortak Kullandırılması İçin Katılım ve Güzergâh Bakım Bedellerinin Tespiti İle Geçiş Hakkına İlişkin Yönetmelik örnek olarak gösterilebilir.  16  Bkz. RG, T. 13.07.2016, S. 29769. 661Başak Bak  Ankara Üni. Hukuk Fak. Dergisi, 67 (4) 2018: 657-695 Elektronik haberleşme hizmeti veren işletmeciler, verdikleri hizmete ilişkin bir altyapı kullanmak zorundadırlar. Elektronik haberleşme altyapısı, elektronik haberleşme üzerinden veya onun aracılığıyla gerçekleştirilen her türlü şebeke birimlerini, ilgili tesisleri ve bunların bütünleyici parçalarını kapsamaktadır.  Bu  altyapıyı  bazı  taşınmazların  altından,  üstünden  veya üzerinden geçirmek suretiyle kurmak veya var olan altyapıyı değiştirmek, sökmek vb. amaçlarla kullanmak isteyen işletmeciler, geçiş hakkı talebinde bulunabilirler. Buna ek olarak, işletmecilerin mevcut altyapıyı kurmanın yanı sıra ona devamlı surette erişmek ve altyapının bakım ve onarımlarını yapmak yönünde de yükümlülükleri bulunmaktadır. Bu sebeple, geçiş hakkı sadece yeni bir altyapı tesisinden veya var olan altyapıdan faydalanma hakkı elde etmekten daha geniş bir kapsamda düşünülmelidir.17 Zira altyapıya kesintisiz erişimin sağlanamadığı veya altyapıda bir arıza meydana geldiğinde gerekli onarımların yapılmadığı durumlarda, kamu hizmetini kesintisiz bir şekilde sunmakla yükümlü olan işletmecilerin, elektronik haberleşme hizmeti sunmak için kendilerine verilen yetkiyi uygun bir şekilde gerçekleştirdiklerinden söz edilemez.18  Geçiş hakkı konusunda kamuya ait taşınmazlardan yararlanılabileceği gibi üzerinden geçilen bu taşınmazlar özel mülkiyete tabi de olabilir. TMK md.  704  uyarınca  taşınmazlar;  araziler,  tapu  kütüğünde  ayrı  sayfaya kaydedilen bağımsız ve sürekli haklar ve kat mülkiyetine kütüğüne kayıtlı bağımsız bölümlerdir. Geçiş hakkı söz konusu olduğunda bağımsız ve sürekli haklardan  bahsedilemeyeceği  çok  açıktır.  Dolayısıyla  burada  kast  edilen taşınmaz türü, daha ziyade bir başka gerçek veya tüzel kişinin arazisidir.  Kamuya ait taşınmazlar kural olarak özel mülkiyete tabi değildir.19 Bu tür mallar; parklar, meydanlar, köprüler, resmi binalar gibi doğrudan doğruya kamu hizmetine tahsis edilmiş mallar ile kamu tüzel kişilerine ait mallar olabileceği gibi sahiller ve umuma ait sular gibi devletin hüküm ve tasarrufu altındaki yerler de olabilir.20                                             17  Melody/Moller, s. 119 vd.; Victory, s. 2 vd. 18  Elektronik Haberleşme Kanunu md. 22.  19  Bilindiği gibi devletin veya diğer kamu tüzel kişilerinin malvarlığında olan; ancak bir kamu hizmetine ayrılmamış olan mallar, özel mülkiyete tabidir. (Oğuzman K./Seliçi Ö./OktayÖzdemir S., Eşya Hukuku, B. 17, İstanbul 2014, s. 14-15). 20  Oğuzman/Seliçi/Oktay-Özdemir, s. 14-17; Ertaş Ş., Eşya Hukuku, B. 13, Ankara 2016, s. 5 vd.  662Ankara Üni. Hukuk Fak. Dergisi, 67 (4) 2018: 657-695  Özel Bir Zorunlu… 2.  Geçiş Hakkının Önemi  Türkiye Cumhuriyeti Anayasası nın 35. maddesi  Herkes, mülkiyet ve miras haklarına sahiptir. Bu haklar, ancak kamu yararı amacıyla, kanunla sınırlanabilir.  hükmünü getirmiştir. Mülkiyet hakkı mutlak ve dokunulamaz bir hak olmakla beraber, bu en geniş ayni hakkın kamu yararı amacıyla sınırlandırılabileceği  kabul  etmektedir.  Aynı  şekilde  TMK  hükümleri, taşınmaz mülkiyetinin düzenlendiği ikinci bölüm ikinci ayrımda md. 718 ve devamında  bazı  mülkiyet  hakkı  kısıtlamalarına  izin  vermektedir.  Bunlar malikin katlanma ödevi içerisinde yer alır. Geçiş hakkı söz konusu olduğunda ise  elektronik  haberleşme  hizmeti  sunan  ve/veya  elektronik  haberleşme şebekesi  sağlayan  ve  altyapısını  işleten  şirketler  olarak  tanımlanan işletmecilerin (Geçiş Hakkı Yönetmeliği md. 4/g), kişilerin mülkiyetindeki taşınmazlardan  bu  şekilde  yararlanmalarının  Anayasanın  söz  konusu maddesine aykırılık teşkil edip etmediği sorusu yine de akla gelebilir. Nitekim bu soru, Anayasa Mahkemesi nin önüne gelmiştir. Karara konu olan olay, PTT nin, 406 sayılı Kanun uyarınca üçüncü kişinin özel mülkiyetine tabi bir arazide yeraltı tesisatı kurmasına ilişkindir. Davaya bakan mahkeme, PTT ye bu hususta yetki veren 406 sayılı Kanunun şu an için mülga 14. maddesinin Anayasa nın 10, 35 ve 46. maddelerine aykırı olduğu iddiasında bulunmuştur.21 Mahkeme  ayrıca,  geçiş  hakkı  kapsamında  Hükümete  özel  mülkiyet arazilerinde hat döşeme yetkisi veren 406 sayılı Kanun un 14. maddesinin, mülkiyet hakkına yönelik keyfȋ müdahalelere olanak verdiği ve özellikle de Anayasa md. 46 uyarınca özel mülkiyete tabi taşınmazlara bu yönde yapılacak müdahalelerin ancak kamulaştırma veya idari irtifaklar kurmak suretiyle yapılabileceği gerekçesini ileri sürmüştür. Anayasa Mahkemesi ise kendisine yöneltilen bu itirazı, çağdaş toplum düşüncesi, teknolojik gereklilikler ve haberleşme hürriyeti gerekçeleriyle reddetmiştir.  Anayasa  Mahkemesi nin  söz  konusu  kararı,  haberleşme  hürriyetine yapılan vurgu bakımından olumludur ve her ne kadar nispeten eski tarihli bir                                             21  Anayasa Mahkemesinin 10 Haziran 1993 tarih ve E. 1993/9, K. 1993/21 sayılı Kararı (www.kazanci.com) (13.09.2017) 22  Doktrinde idari irtifaklar, kamu yararının olduğu durumlarda malike yükletilen ödev şeklinde nitelendirilmekte ve gerçek bir irtifak hakkı olarak kabul edilmemektedir. Bu tür irtifaklar zorunlu geçit hakkı gibi bir mülkiyet hakkı kısıtlaması olarak görülmekte ancak irtifak tabirinin yanıltıcı olduğu ifade edilmektedir. (Gürsoy K., Eren F., Cansel E., Türk Eşya Hukuku, B.2 , Ankara 1984, s. 791 vd). 663Başak Bak  Ankara Üni. Hukuk Fak. Dergisi, 67 (4) 2018: 657-695 karar olsa da itirazı reddetme gerekçeleri kanımızca hȃlȃ geçerlidir. Zira özellikle evrensel hizmet ilkesi çerçevesinde ülkenin her yerinde yaşayan vatandaşların elektronik haberleşme hizmetlerinden eşit şekilde ve makûl ücretlerle yararlanması esastır.23 Başka bir deyişle, bireylerin haberleşme hürriyetlerinin  önündeki  engellerin  kaldırılması  çağdaş  toplumlarda  bir zorunluluktur. Geçiş hakkı uygulaması, elektronik haberleşme hizmetlerinin ülkenin uzak köşelerine de götürülmesi bakımından önemlidir. Bunun yanı sıra, bir diğer ilke olan rekabetin sağlanması ilkesi de ancak pazara yeni girişlerin  teşvik  edilmesi  ile  mümkün  olur.  İşletmelerin  kendilerine  ait altyapıları kurabilmeleri ve mevcut altyapılara ulaşma bakımından eşit ve şeffaf bir anlayış ile muhatap olmaları, yeni işletmelerin pazara girmelerinin önündeki engelleri kaldırmak yönünden de çok önemlidir. II. Geçiş Hakkının Hukukȋ Niteliği A. Eşya Hukuku Açısından Genel Bir Değerlendirme Mülkiyet  hakkı,  sahibine,  eşyayı  kullanma,  ondan  yararlanma  ve üzerinde tasarrufta bulunma yetkilerini veren en geniş ayni haktır (TMK md. 683/I). Ancak mülkiyet hakkı yalnızca yetkilerden oluşmaz; aynı zamanda malike bazı ödevler yükler. Zira hukuk düzeni içerisindeki hiçbir hakkın bazı hukukȋ sınırlamalar olmadan varlığını sürdürebileceği ve ödevsiz bir hakkın var olabileceği söylenemez. Dolayısıyla malikin bir eşyayı kullanmasını, ondan yararlanması veya tasarruf etmesini engelleyen veya güçleştiren her türlü durum olarak tanımlanabilecek olan mülkiyet hakkı kısıtlamaları da bir hukuk düzeni içerisinde aynı zamanda meşru kabul edilmelidir.  Mülkiyet  hakkı  kısıtlamaları  hukuki  işlemden  veya  kanundan kaynaklanabilir. Örneğin sınırlı aynȋ hakların tümü, aynı zamanda hukukȋ işlemden doğan birer mülkiyet hakkı kısıtlamasıdır. Zira sınırlı aynȋ hakların kurulabilmesi  için  gerekli  olan  hukuki  sebep,  taşınmazlar  söz  konusu olduğunda  kural  olarak  tapuda  resmȋ  şekilde  yapılması  gereken  bir                                             23  Şeref Ekici, Özel Sektöre Açıldıktan Sonra Türk Telekomünikasyon Hukuku, İstanbul 2006, s. 49. Ayrıca elektronik haberleşme sektöründe evrensel hizmet kavramına ilişkin olarak bkz. Bülent Kent,  Telekomünikasyon Sektöründe Evrensel Hizmet Kavramı , GÜHFD, C XVI, S. 2, 2012, s. 169 vd. 24  Hukuki işlemden doğan mülkiyet hakkı kısıtlamalarının bir diğer örneği, sözleşmeden doğan alım, önalım ve gerialım haklarıdır. (TBK md. 238 vd. 664Ankara Üni. Hukuk Fak. Dergisi, 67 (4) 2018: 657-695  Özel Bir Zorunlu… sözleşmedir. Sınırlı aynȋ haklar içerisinde malike katlanma ve/veya kaçınma yükümlülüğü yükleyen irtifak haklarının bir kısmı ise bir eşyanın maliki olma olgusuna bağlanan ve bir taşınmaz üzerinde diğer taşınmaz yararına kurulan eşyaya bağlı irtifaklar görünümündedir (TMK md. 799).  Mülkiyet  hakkı  kısıtlamaları,  taraflar  arasında  yapılan  hukuki  bir işlemden değil; bizzat kanunun kendisinden de doğabilmektedir. Bunların bir kısmı kamu hukuku kökenli bir kısmı da özel hukuk kökenlidir.27 Özel hukuk  kökenli  mülkiyet  hakkı  kısıtlamalarının  önemli  bir  kısmını  ise komşuluk hukukundan doğan mülkiyet hakkı kısıtlamaları (TMK md. 737 vd) oluşturmaktadır.28  Ancak  komşuluk  hukukundan  doğan  mülkiyet  hakkı kısıtlamaları  içerisinde  yer  alan  zorunlu  geçit  irtifakı,29  zorunlu  kaynak                                             25  İrtifak hakları asla bir yapma yükümlüğü yüklemez; zira bunlar şahsi haklara özgü borçlardır (TBK md. 779). Bu nedenle, örneğin, kat irtifakı gerçekte bir irtifak değildir. Kat irtifakı, kat mülkiyetine çevrilebilecek bir yapı yapma borcu yükler. Burada bir yapma borcu vardır. Bir ayni hak değildir bu; hukuki nitelik itibariyle olsa olsa eşyaya bağlı borç olabilir ancak. (Sirmen L., Eşya Hukuku, B. 4 Ankara 2016, s. 450. Aynı yönde bkz. Akıntürk T., Eşya Hukuku, İstanbul 2009, s. 642) 26  Kamu hukukundan doğan mülkiyet hakkı kısıtlaması dendiğinde akla gelebilecek en önemli kavram olan kamulaştırmaya ilişkin önemli bir kaynak için bkz. Kutlu Gürsel M., Kamulaştırma Hukuku, B. 2, Mart 2012. 27  Yine de hem kamu hukukundan hem de özel hukuktan kaynaklanan, deyim yerindeyse  çift karakterli  sınırlamaların da olabileceği kabul edilmektedir. Örneğin bazıları TMK md. 737 deki taşkın kullanımın yasaklanması halinin kamu hukuku nitelikli kanunlarda da benzer şekilde düzenlendiğinden bahisle, burada hem özel yararın hem de kamu yararının birlikte korunduğunu kabul etmektedirler. (Bkz. Salih Şahiniz, Gayrimenkul Mülkiyetinin Komşuluk Hukukuna İlişkin Dolaysıyla Kanundan Doğan Sınırlamaları: Zaruri (Zorunlu) İrtifaklar (Les Servitudes Necessaires), Prof. Dr. Nuri Çelik e Armağan, C. I, İstanbul 2001, s. 635).  28  Buradaki kıstasın  menfaat kıstası  olduğu ve bir veya birden fazla kimsenin veya özellikle komşular gibi belirli bir çevrenin (komşuluk hukuku) menfaatinin korunması söz konusu olduğunda; bu durumun, kamunun (genelin) menfaatinin korunduğu kamu hukukundan kaynaklanan  mülkiyet  hakkı  kısıtlamasından  farklı  olarak,  özel  hukuktan  kaynaklan kanundan doğan mülkiyet hakkı kısıtlaması olduğu kabul edilmektedir. (Şahiniz, Zorunlu İrtifaklar, s. 635) 29  Her ne kadar ismen benzer olsalar da geçit irtifakı ve geçiş hakkı birbirlerinden farklıdır. Zorunlu geçit irtifakında, taşınmazından genel yola çıkmak hiç veya yeterli (bir yol var ancak aşırı dolambaçlı, masraflı) geçidi bulunmayan malikin, tam bir bedel ödemek suretiyle bu talepten en az zarar görecek konumdaki taşınmaz malikinden kendisine bir geçit hakkı tanımasını istemesi söz konusudur. Burada hukuki sebep, kanun hükmüdür ve koşullar varsa hukuki sebep gerçekleşmiş olur. Bu koşullar varsa doğrudan tescil istenebilir ve eğer yararlanılacak taşınmaz maliki geçit irtifakını tescil etmeye yanaşmazsa tescile zorlama davası açılabilir. Zorunluluk unsuru da buradan kaynaklanmaktadır. (TMK md. 747) 665Başak Bak  Ankara Üni. Hukuk Fak. Dergisi, 67 (4) 2018: 657-695 irtifakı ve zorunlu mecra geçirme irtifakları konumuz bakımından özellikle önemlidir. Zira zorunlu irtifakların kanunda var olma amacı ile geçiş hakkının mantığı  örtüşmekte  ve  geçiş  hakkının  hukuki  niteliği  dendiğinde  bunlar arasında zorunlu mecra geçirme irtifakı bir adım öne çıkmaktadır.  Doktrinde bir kısım yazarlar komşuluk hukukundan doğan sınırlamalar olarak ayrıca ifade ettiğimiz ve özel hukuktan doğan sınırlamalar olarak kabul edilen  bu  mülkiyet  hakkı  kısıtlamalarını  da  kendi  içlerinde  kanundan doğrudan  doğruya  doğan  kısıtlamalar  ve  kanundan  dolayısıyla  doğan kısıtlamalar şeklinde ikiye ayırmaktadırlar. Kanundan doğrudan doğruya doğan kısıtlamalar, kanun hükümleri gereğince ortaya çıkan ve tescile gerek olmaksızın  doğan  kısıtlamalar  biçiminde  tanımlanır.  Bu  kısıtlamalar, yazarlara göre, mülkiyet hakkının içeriğinden olan, kural olarak özel yararı koruma amacı güden ve tüm maliklerin aynı ölçüde yetkili ve yükümlü oldukları ödevlerden kabul edilmektedir. Bu nedenle malike bu yükümlülüğü nedeniyle hiçbir tazminat ödenmesi de gerekmemektedir. Örneğin, malikin,  kazı ve yapı yaparken komşu taşınmazlara, onların topraklarını sarsmamak veya tehlikeye düşürmemek ya da üzerlerindeki tesisleri etkilemek suretiyle zarar vermekten kaçınmak  yönündeki yükümlülüğü (TMK md. 738) bu şekilde bir mülkiyet hakkı kısıtlamasıdır. Buna karşılık, kanundan dolayısıyla doğan mülkiyet hakkı kısıtlamaları ise kendiliğinden doğmamakta ve kanun belirli koşulların varlığı halinde malike belirli bir yönde talepte bulunma hakkı vererek bu mülkiyet hakkı kısıtlamasının kurulmasını hak sahibinin arzusuna bırakmaktadır. Bu kısıtlamalar, tapuya tescil edilirler. Bu kısıtlamaların söz konusu olabilmesi için kişilerin böyle bir talepte bulunmaları bakımından ortada bir zaruret halinin bulunması gerekmektedir. Bu nedenle malike de bu duruma katlandığı için mutlaka bir tazminat ödenmelidir. Yukarıda ifade edilen zorunlu irtifak haklarının hepsi, özel hukuk kökenli olan ve kanundan dolayısıyla doğan mülkiyet hakkı kısıtlamaları şeklindedir.                                              30  Kaynak irtifakında ise irtifak talep eden kişinin, evi veya arazisi için gereken suyu kendi taşınmazından hiç sağlayamaması veya sağlamasına rağmen bunun aşırı zahmetli ve masraflı olması ve bunun karşısında da yararlanılacak komşu taşınmaz malikinin kendi taşınmazından kaynak şeklinde çıkan suyun komşu taşınmaz malikinin ihtiyacından fazla olması koşulları söz konusudur. Burada diğer bir önemli koşul, komşu taşınmaz malikine kaynak irtifakı karşılığında tam bir bedel ödenmesidir. Bu koşulların hepsinin bir arada bulunması neticesinde kendi lehine bir kaynak irtifakı talep eden malikin talebi kabul edilmez ve komşu taşınmaz maliki tescile yanaşmazsa, tescile zorlama davası açılabilir. Zira burada kanundan doğan zorunlu bir kaynak irtifakı söz konudur. (TMK md. 761) 31  Oğuzman/Seliçi/Oktay-Özdemir, s. 546-547; Akıntürk, s. 547 vd.; Şahiniz, Zorunlu İrtifaklar, s. 636.  666Ankara Üni. Hukuk Fak. Dergisi, 67 (4) 2018: 657-695  Özel Bir Zorunlu… B. Geçiş Hakkına İlişkin Özel Bir Değerlendirme Geçiş  hakkı,  bir  mülkiyet  hakkı  kısıtlamasıdır.  Bu  hakkı,  malikin katlanma ödevi içerisinde değerlendirilmelidir. Başka bir deyişle, malik, her türlü  haberleşme  altyapısının  ve  bunların  destekleyici  ekipmanlarının taşınmazının altından, üstünden veya üzerinden geçirilmesine katlanmakla yükümlüdür.  Geçiş hakkı, kanundan doğan bir mülkiyet hakkı kısıtlamasıdır. Geçiş hakkı ayrıca, kamu hukuku nitelikli bir haktır. Bu tespit, kanımızca, geçiş hakkı bakımından tarafların geçiş haklarına ilişkin sözleşmeleri serbestçe yapabilmeleri  kuralının  varlığına  rağmen  böyledir.  Zira  geçiş  hakkı,  elektronik haberleşme hizmeti vermek amacıyla  (EHK md. 22) tanınan bir haktır  ve  sunulan  bu  hizmet,  kesintisiz,  makûl  ve  herkese  eşit  biçimde sunulması  gereken  bir  kamu  hizmetidir  (EHK  md.  4/1,  ç).  Bu  nedenle tarafların  iradeleri  söz  konusu  olduğunda  bu  serbesti,  devletin  ana hedeflerinden biridir. Gerçekten de bu hak, kişilerin temel haklarından biri olarak kabul edilen haberleşme özgürlüğü (AY md. 22) ve özellikle de evrensel hizmet anlayışı çerçevesinde düşünülmelidir. Bu durum, geçiş hakkı sözleşmesinin taraflarından biri özel sektör olsa dahi böyledir. Nitekim bu yorum, söz konusu hizmetin niteliğine ve elektronik haberleşme ile ilgili mevzuatın varlık amacına da en uygun yorumdur. Elektronik Haberleşme Kanunu nda yer alan düzenlemeler incelendiğinde de bu yorum tarzının benimsenmiş olduğuna dair birtakım emareler göze çarpmaktadır. Örneğin,  Yetkilendirmenin Devri Halinde Geçiş Hakkı Anlaşması  başlıklı EHK md. 29 uyarınca yetkilendirmenin devri halinde geçiş hakkı anlaşmasında kural, geçiş  hakkının,  geçiş  hakkı  sağlayıcısı  ile  yeni  işletmeci  arasında  aynı şartlarda  devam  etmesidir.  Bunun  gerekçesi  kanunda   kamu  hizmetinin kesintiye uğramaması  gerekliliği ile açıklanmaktadır. Kuşkusuz klȃsik bir Borçlar Hukuku sözleşmesinde taraf değişimi söz konusu olduğunda bundan                                             32  Elektronik haberleşme altyapısı,  elektronik haberleşmenin, üzerinden veya aracılığıyla gerçekleştirildiği anahtarlama ekipmanları, donanım ve yazılımlar, terminaller ve hatlar da dahil olmak üzere her türlü şebeke birimlerini, ilgili tesisleri ve bunların bütünleyici parçaları dır. (EHK md. 3/ı). Bu çerçevede söz konusu altyapılar, sabit, mobil veya uydu hizmetleri için ihtiyaç duyulan altyapılar; ulusal ve uluslararası transmisyon hatları; mobil servisler  için  anten  yerleri;  kablosuz  yerel  erişim;  uluslararası  denizaltı  hatları;  son kullanıcıya yerel sabit erişim ve ankesörlü telefon ekipmanları gibi altyapılar olarak sayılmaktadır. (Oğul, s. 6-8). 667Başak Bak  Ankara Üni. Hukuk Fak. Dergisi, 67 (4) 2018: 657-695 daha farklı bir düzenleme ve ağırlaştırılmış başka şartlar söz konusu olacaktır (TBK md. 183 vd.). Ancak geçiş hakkı söz konusu olduğunda, öncelikli olan, tarafların iradelerinden ziyade hizmetin aksamamasıdır.  Kanundan doğan bir mülkiyet hakkı kısıtlaması ve kamu hukuku nitelikli bir hak biçiminde anlaşılan geçiş hakkının kanundan doğan ne çeşit bir kısıtlama olduğuna ilişkin de somut bir cevap vermek gerekir.  Geçiş hakkı, hak sahibine bir kullanma hakkı verir. Malik de kendi yetkilerini kullanırken geçiş hakkının varlığına katlanmakla yükümlüdür. Bu açıdan geçiş hakkı bir çeşit irtifak hakkıdır.33 Gerçekten de geçiş hakkı sağlayıcısı  (taşınmazın  maliki  veya  hak  sahipleri),  geçiş  hakkı  talebini, taşınmaza  kalıcı  zarar  verilmemesi,  taşınmazın  üzerindeki  hakların kullanımının sürekli biçimde aksatılmaması, geçiş hakkının teknik olarak imkân dâhilinde olması ve seçeneksiz ve ekonomik açıdan orantısız maliyetler içermemesi halinde kabul etmekle yükümlüdür (Geçiş Hakkı Yönetmeliği md. 8/3). Yani bu koşulların tümünün bir arada bulunması halinde, geçiş hakkına katlanmakla yükümlüdür. Bu sebeple geçiş hakkı, daha somut bir tanımla özel bir çeşit mecra geçirme irtifakıdır.  Mecra geçirme irtifakı, TMK md. 727 de düzenlenmektedir. Buna göre  Su,  gaz,  elektrik  ve  benzerlerinin  mecraları,  işletmenin  bulunduğu taşınmazın dışında olsalar bile, aksine bir düzenleme olmadıkça o işletmenin eklentisi ve işletme malikin malı sayılır.  Mecra, su, gaz, elektrik gibi kuvvet ve madenlerin taşınmasına yarayan her türlü tesisattır. Bu anlamda yalnızca su, gaz ve elektrik değil; benzerlerinin, yani örneğin elektronik haberleşme altyapısına  dâhil  olan  hatların  da,  mecra  olarak  kabul  edilmeleri mümkündür.                                             33  Aynı yönde bkz. Özer Ç., Telekomünikasyon Altyapısının Kurulumu ve İşletiminde Geçiş Hakkı, Ankara 2009, s. 42. (Erişim: www.btk.gov.tr) (24.10.2017)  34  İşletme kavramının bu madde itibariyle geniş yorumlanması gerektiği ifade edilmektedir. İşletme, her şeyden önce ana tesisi ifade etmektedir; ancak ana tesisin içinde bulunduğu taşınmazdan bağımsız ve taşınır nitelikte de olabilir. (Tekinay/Akman/Burcuoğlu/Altop, Eşya Hukuku, C. I, B. 5, 1989 İstanbul, s. 886) 35  Yine de doktrinde mecra olarak kabul edilebilecek şeylerin katı şeyler olmayıp, kaygan veya akışkan şeylerin nakline yarayan tesisat olması gerektiği veya en azından katı cisimlerin boru  vb.  sabit  bir  tesisat  içinden  geçmesi  gerektiği  ifade  edilmektedir. (Tekinay/Akman/Burcuoğlu/Altop, s. 884-885; Şahiniz S., Türk Medeni Hukukunda Zaruri Mecra İrtifakı, İstanbul 2001, s. 4-5).  668Ankara Üni. Hukuk Fak. Dergisi, 67 (4) 2018: 657-695  Özel Bir Zorunlu… Mecralar  bağımlı  (dahili)  mecra  ve  transit  (harici)  mecra  şeklinde olabilir. Örneğin malik, kendi arazisi üzerindeki çardağa bir kablo yardımı ile yine  kendi  arazisi  üzerindeki  evinden  hat  taşımış  olabilir.  Bu  bağımlı mecradır. TMK md. 727 de kastedilen ise bir elektrik telinin elektrik dağıtan şirkete ait bir trafodan çıkıp bir başkasının mülkiyeti üzerindeki araziden geçmesi örneğinde olduğu gibi transit (harici) mecradır. Bu transit mecra, aksine bir düzenleme olmadığı müddetçe, kural olarak elektrik şirketine aittir ve bu anlamda da  üst arza tabidir  ilkesinin bir istisnasıdır. 36 Eğer Türk Medeni Kanunu nda md. 727 gibi bir hüküm olmasaydı; üst arza tabidir ilkesi gereğince, bu elektrik telleri de arazinin malikine ait olacaktı. Her ne kadar TMK md. 727 de  eklenti  dense de aslında burada kastedilen bütünleyici parçadır. Bu şekilde, bir işletme dışındaki bir taşınmazdan mecra geçirilmesi, irtifak hakkına veya komşuluk hukuku hükümlerine göre elde edilmiş bir hakka dayanır. Bu mecra için kişilere bir bedel ödenmesi gerekmez. Bu, malikin katlanma ödevinin içerisindedir.  Mecralar yapı niteliği taşısa da arazi malikine ait olmazlar. Tesis edilecek olan irtifak hakkı, mecra dışarıdan görülmüyorsa tapu kütüğüne tescil ile, eğer görülüyorsa noterce düzenlenecek sözleşmeye dayanılarak kurulur (TMK md. 727/3). Buna göre, eğer mecra görünür bir yerden geçiyorsa noter aracılığıyla bir  sözleşme  düzenlenip  bir  geçit  irtifakı  kurulabilir  ve  tescile  gerek olmaksızın da bir ayni hak kurulabilir. Bu şekilde ayni hak tesis edilebiliyor olması, kanımızca tüm eşya hukukunun ruhuna aykırı ve bu nedenle de oldukça farklı ve önemli bir düzenlemedir.  Elektronik haberleşme hukukundaki geçiş hakkının hukuki niteliğini belirlerken asıl önemli olan, mecra geçirme irtifakının bazen de zorunluluk icabı olduğu duruma işaret eden zorunlu mecra geçirme irtifakıdır.38 Mecra                                             36  Surlu M. H./Öztürk G., Öğreti ve Uygulamada Mecra Hakkı, Ankara 2005, s. 72-73. 37  Surlu/Öztürk, s. 178. 38  Zorunlu mecra geçirme irtifakının hukuki nitelik itibariyle bir kanuni irtifak olabileceğine ilişkin bir diğer görüş için bkz. Özakman C., Türk Hukukunda Mecra İrtifakları, İstanbul 1978, s. 160 vd.; Aybay R./Hatemi H., Eşya Hukuku, İstanbul 2010, s. 214-215; Sirmen, s. 426).  Başkasının arazi üzerinden mecra geçirme irtifakının hukuki niteliği itibariyle bir üst hakkından başka bir şey olmadığına ve zorunlu mecra geçirme irtifakının ise komşuluk hukuku hükümlerine göre elde edilen izin bakımından farklılık gösterdiğine ilişkin görüş için bkz. Tekinay/Akman/Burcuoğlu/Altop, s. 890. 669Başak Bak  Ankara Üni. Hukuk Fak. Dergisi, 67 (4) 2018: 657-695 geçirme  irtifakının  bu  türü,39  yalnızca  taşınmaza  bağlı  bir  hak  olarak kurulabilen  ve  komşuluk  hukukundan  doğan  bir  mülkiyet  hakkı kısıtlamasıdır.40 Dahası, eğer özel hukuktan doğan sınırlamaların önemli bir bölümünü  oluşturan  komşuluk  hukuku  kuralları  bakımından  doktrinde yapılan ayrım göz önüne alınırsa, zorunlu mecra geçirme irtifakı, kanundan dolayısıyla doğan bir mülkiyet hakkı kısıtlaması görünümündedir.41 Zorunlu mecra geçirme hakkı bakımından önemli olan husus, mecra geçirecek kişinin bu mecrayı geçirmesinin bir zorunluluk arz etmesidir. Buna göre, mecranın başka yerden geçirilmesi imkânsız veya aşırı ölçüde masraflı ise ve bu mecra için komşu taşınmazın malikine tam bir bedel ödenmekteyse; taşınmaz  maliki,  arazisinden  geçecek  mecraya  katlanmakla  yükümlüdür. TMK  md.  744/1  uyarınca,   her  taşınmaz  maliki,  uğrayacağı  zararın tamamının önceden ödenmesi koşuluyla, su yolu, kurutma kanalı, gaz ve benzerlerine  ait  boruların,  elektrik  hat  ve  kablolarının,  başka  yerden geçirilmesi  olanaksız  veya  aşırı  ölçüde  masraflı  olduğu  takdirde,  kendi arazisinin altından veya üstünden geçirilmesine katlanmakla yükümlüdür.  Zorunlu mecra hakkı da eğer hak sahibi isterse tapuya tescil edilir (TMK md. 744/3). Ancak bu tescil, kurucu değil; bildiricidir.42  Hem TMK md. 744 ün tahdidi olmayan dili (ve benzerlerinin) hem de taşınmazların var olma amaçlarına uygun ve rasyonel bir şekilde işletilmesi (ratio legis) düşüncesi, elektronik haberleşme hukukundaki geçiş hakkının da bir tür mecra irtifakı olduğu yorumuna son derece müsaittir. Mecralar, o taşınmazdan yararlanılması bakımından son derece büyük bir önemi haizdir ve  malikin kendi taşınmazı için ihtiyaç duyduğu madde ve enerjilerinin                                             39  Kuşkusuz burada kastettiğimiz, özel hukuk hükümlerine göre mecra geçirme hakkıdır. Eğer mecra geçirilmesi kamulaştırma kurallarına bağlı ise o zaman kamulaştırma kanunu devreye girmektedir. (TMK md. 744/2) 40  Erel Ş., Eşyaya Bağlı Borç, Ankara 1982, s. 33; Surlu/Öztürk, s. 85. Aynı yönde: Yargıtay 14. HD. 1978/1705, K. 1978/2679, 16.05.1978; Yargıtay 14. HD., E. 2001/7992, K. 2001/8502, T. 06.12.2001 (www.kazancı.com) (11.10.2017) 41  Surlu/Öztürk, s. 76; Akıntürk, s. 548; Erel, s. 33; Şahiniz, Zorunlu İrtifaklar, s. 643 vd. Sirmen, zorunlu mecra geçirme irtifakının kanundan dolayısıyla doğan bir özel hukuk kısıtlaması olduğunu kabul etmekle birlikte, aynı zamanda taşınmaz malikini bu irtifak haklarını  kurmakla  yükümlü  kılan  bir  yararlanma  yetkisi  kısıtlaması  olarak adlandırmaktadır. (Sirmen, s. 426) 42  Özakman, s. 199; Şahiniz, Zaruri Mecra, s. 103-104; Oğuzman/Seliçi/Oktay Özdemir, s. 572. Tescil ile ilgili olarak bkz. Ünal M./Başpınar, V., Şekli Eşya Hukuku, B. 9, Ankara 2017, s. 334 vd.  670Ankara Üni. Hukuk Fak. Dergisi, 67 (4) 2018: 657-695  Özel Bir Zorunlu… tümünün sağlanması gereklidir. Eğer malikin kendi taşınmazı için ihtiyaç duyduğu maddelerin ve enerjilerin malikin kendi taşınmasında üretilmesi çok güç veya zaten çoğu durumda olduğu gibi imkânsız ise bunların iletilmesi için kurulacak olan tesisatın başkalarına ait taşınmazlardan geçmesi gerekir. Bu durum, madde veya enerjiyi üreten ve/veya dağıtan sınai teşebbüsten ihtiyaç sahibi içinde bulunan taşınmaza yönelen mecraları da kapsamaktadır. Bu açıdan, geçiş hakkı, elektronik haberleşme hizmeti sunan ve/veya bunun şebekesini sağlayan ve altyapısını işleten şirketlerin, elektronik haberleşme hizmeti sunmak için kamu veya özel mülkiyet alanlarının altından veya üstünden elektronik haberleşme altyapısı geçirmek suretiyle sahip oldukları özel bir mecra geçirme hakkıdır. Başka bir deyişle, EHK md. 3/1, s ve Geçiş Hakkı Yönetmeliği md. 4/1, d de tanımlanan geçiş hakkı, nitelik itibariyle zorunlu mecra geçirme irtifakının özel bir görünümüdür. Ancak bu hak hem düzenleniş yeri hem de amacı göz önüne alındığında kamu hukuku niteliklidir. Zira söz konusu hak, taraflar arasındaki bir hukukȋ ilişkiden, bir diğer ifadeyle sözleşmeden kaynaklanan bir mülkiyet hakkı kısıtlaması olan rızai mecra geçirme irtifakından (TMK md. 727) farklıdır. Bu hak, kanundan kaynaklanan ve özel yararı koruma amacından farklı olarak bir zaruret durumuna ilişkin olan bir zorunlu mecra geçirme irtifakıdır. Ancak buradaki zaruret hali, TMK md. 744 teki durumun aksine komşuluk hukukuna ilişkin değildir. Buradaki durum,  aynı  zamanda  devletin ana  hedeflerinden  ve  Anayasa  tarafından güvence altına alınan kişilik haklarından biri olan haberleşme hakkına ilişkin kamu  hizmetinin  sağlanması  zorunluluğudur.  Bu  sebeple,  elektronik haberleşme hukukundaki geçiş hakkı da kamu hukukuna dâhil bir hak olarak kabul edilmelidir. Bu hakkın zorunlu mecra geçirme irtifakının özel bir görünümü olması ile kastettiğimiz de işte asıl olarak budur.  III. Geçiş Hakkının Tesisi A.  Geçiş Hakkı Sözleşmesi 1.  Sözleşme Serbestisi  Geçiş hakkı, elektronik haberleşme hizmeti sunan işletmeciler ve geçiş hakkı sağlayıcıları arasında yapılan geçiş hakkı sözleşmesi ile tesis edilir. Geçiş hakkı sağlayıcıları ile işletmeciler geçiş hakkına ilişkin sözleşmeyi serbestçe yapabilirler. Bu noktada ana ilke, ilgili mevzuat hükümlerine aykırı 671Başak Bak  Ankara Üni. Hukuk Fak. Dergisi, 67 (4) 2018: 657-695 olmamak koşuluyla geçiş hakkının öncelikle tarafların anlaşmasına bağlı olmasıdır (EHK md. 25; Geçiş Hakkı Yönetmeliği md. 6/7, a ve md. 5/1, ç). Geçiş hakkı sağlayıcıları,  geçiş hakkına konu olan kamuya ait ya da kamunun ortak kullanımında olan taşınmazlar da dahil olmak üzere, taşınmaz sahipleri ve/veya taşınmaz üzerindeki hak sahipleridir.  (EHK md. 3/1, ş; Geçiş Hakkı Yönetmeliği md. 4/1, g). Taşınmaz sahipleri, maliki oldukları taşınmazları geçiş hakkı kapsamında kullanacak olan gerçek kişiler, özel hukuk tüzel kişileri ve kamu kurum ve kuruluşlarıdır. Taşınmaz üzerinde hak sahipleri ise geçiş hakkına konu olan taşınmaz üzerinde irtifak hakkı gibi bir sınırlı aynȋ hak sahibi olan gerçek kişiler, özel hukuk tüzel kişileri ve kamu kurum ve kuruluşlarıdır (Geçiş Hakkı Yönetmeliği md. 4/1, k, md. 41, /l). Sözleşmenin diğer tarafı olan işletmeciler ise EHK md. 3/1, z ve Geçiş Hakkı  Yönetmeliği  md.  4/1,  ğ  uyarınca   yetkilendirme  çerçevesinde elektronik haberleşme hizmeti sunan ve/veya elektronik haberleşme şebekesi sağlayan  ve  altyapısını  işleten  şirketler(dir) .  Yetkilendirme,  Bilgi Teknolojileri  ve  İletişim  Kurumu  tarafından  elektronik  haberleşme hizmetlerinin  sunulması  ve/veya  elektronik  haberleşme  şebekesinin sağlanmasını teminen bir takım şirketlerin kayıt altına alınmasını ve bu kayıt ile  beraber  söz  konusu  şirketlerin  belirli  hak  ve  yükümlülükler  ile donatılmasını ifade eder (EHK, md. 3/1, ccc). İşletmeciler,  elektronik  haberleşme  altyapısı  kurmak  amacıyla  geçiş hakkı talep ettikleri güzergâhı kullanabilmek için Ulaştırma, Denizcilik ve Haberleşme Bakanlığı ndan öncelikle bir kullanım onayı almak zorundadırlar. Bakanlıkça verilen kullanım onayı üzerine işletmeciler, bu onayı, kurulacak altyapıya ilişkin proje dosyasını ve BTK tarafından yetkilendirildiklerine ilişkin belgeyi geçiş hakkı sözleşmesine eklemekle yükümlüdürler. Geçiş hakkı sağlayıcıları ile işletmeciler arasındaki geçiş hakkı sözleşmesi de ancak bu onay süreci sonucunda kurulabilir. Bu onay bir kere alındıktan sonra ise işletmeciler  ile  geçiş  hakkı  sağlayıcıları,  geçiş  hakkına  ilişkin  anlaşma koşullarını  ve  geçiş  hakkı  bedelini  aralarında  karşılıklı  olarak  serbestçe kararlaştırabilirler. Buna karşılık geçiş hakkına ilişkin sözleşmenin içeriğinin ve geçiş hakkı bedelinin tespitinin, Elektronik Haberleşme Kanunu ndan ve ayrıca Türk Medeni Kanunu ndan kaynaklanan bazı sınırları mevcuttur (Geçiş Hakkı Yönetmeliği md. 6/7, a). Taraflar, anlaşma koşullarını belirlerken söz konusu mevzuata ve ayrıca geçiş hakkına ilişkin ilkelerin ruhuna ve amacına aykırı davranamazlar. 672Ankara Üni. Hukuk Fak. Dergisi, 67 (4) 2018: 657-695  Özel Bir Zorunlu… Uluslararası açıdan bakıldığında, geçiş hakkının AB direktiflerinde de yer aldığı ve bu konuda iç hukukta olduğu kadar AB hukuku alanında da bazı ilkelerin var olduğu göze çarpmaktadır. Gerçekten de geçiş hakkı, 2002/21 sayılı AB direktifinin (Çerçeve Direktifi) 11. maddesinde üç bent halinde düzenlenmiştir. Söz konusu maddeler incelendiğinde geçiş hakkı tesisinde şeffaf  davranma  ve  ayrımcılık  yapmama  esasının  getirilmiş  olduğu görülmektedir. Yetkili otoriteler, geçiş hakkı konusunda ve bununla bağlantılı her türlü işlemi kamuya açık bir şekilde ve gecikmeksizin yürütmelidirler.43 Bu direktif, 2009/140/EC direktifi ile 2009 yılında değişikliğe uğramıştır. Bu  değişiklik  direktifi  ile  yetkili  otoritelerin  geçiş  hakkı  usulünü basitleştirmeleri gerekliliği vurgulanmıştır. 2009 tarihli direktif uyarınca geçiş hakkı konusu, elektronik haberleşme hizmetleri bakımından zaruridir. Yetkili otoriteler bu konuya ilişkin düzenlemeleri ve uygulamaları karmaşıklıktan arî ve gecikmeksizin uygulamalıdırlar. Geçiş hakkı uygulaması adil, etkin ve çevrenin korunması ilkeleri çerçevesinde gerçekleştirilmelidir.45                                             43  Commission Directive 2002/21/EC of 7 March 2002 on a common regulatory framework for electronic communications networks and services (Framework Directive), http://eurlex.europa.eu/legal-content/en/ALL/?uri=CELEX%3A02L1. (13.11.2017) 44  Commission  Directive  2009/140/EC  of  25  November  2009  amending  Directives 2002/21/EC on a common regulatory framework for electronic communications networks and services, 2002/19/EC on access to, and interconnection of electronic communications networks and associated facilities, and 2002/20/EC on the authorization of electronic communications  networks  and  services,  http://eur-lex.europa.eu/legal-content/ EN/TXT/?uri=celex %3A09L0. (13.11.2017) 45 Geçiş hakkı söz konusu olduğunda çevre korumacılığı ön plana alınmalıdır. Geçiş Hakkı Yönetmeliği md. 16 ve 5/1, g uyarınca geçiş hakkı kapsamında tanınan hakların kullanımı sırasında geçiş yollarında ve bu yolların etrafında bulunan ağaçların ve çevresel değerlerin korunması esastır. Bu düzenleme, geçiş hakkı uygulamasında çevrenin, tarihi eserlerin ve kültürel varlıklar ile tabiat varlıklarının korunması ilkesinin de bir uzantısıdır. Doğal ve tarihi eser niteliğindeki varlıklarla kültür varlıları söz konusu olduğunda bu varlıkların korunmasına ilişkin özel mevzuat hükümleri uygulama alanı bulmaktadır. EHK md. 26 bu hususu tekrar etmekle birlikte, geçiş hakkı tesisinde çevrenin veya doğal, tarihi ve kültürel varlıkların korunması konusunda herhangi bir kuruluştan izin alınması gerektiğinde bu izinlere ilişkin başvuruların ilgili kuruluş tarafından 60 gün içerisinde sonuçlandırılması gerektiği düzenlenmektedir. EHK aynı zamanda, md. 4 te yer alan elektronik haberleşmeye ilişkin  ana  ilkeler  arasında  elektronik  haberleşme  cihaz  ve  sistemlerinin  kurulması, kullanılması ve işletilmesinde çevrenin korunması açısından asgari uluslararası normların dikkate alınması ilkesine de yer vermektedir. Çevrenin korunması ilkesi, hem Çerçeve Direktifinde hem de 2009/140 sayılı Değişiklik Direktifinde önemle vurgulanmaktadır. Elektronik haberleşme hizmetleri bakımından göz önüne alınması gereken ve ayrıca AB Direktiflerinde de zikredilen diğer bir ilke, insan sağlığının ve can güvenliğinin sağlanması 673Başak Bak  Ankara Üni. Hukuk Fak. Dergisi, 67 (4) 2018: 657-695 Geçiş hakkına ilişkin ilkeler aynı zamanda ulusal mevzuatta da yer almaktadır. Bu ilkeler, Geçiş Hakkı Yönetmeliği md. 5 te ve EHK md. 4 te sayılmıştır.  Esasen  bu  ilkeler  doğrudan  işletmeciler  ile  geçiş  hakkı sağlayıcılarına yönelik ilkeler değildir. Ancak bunlar, geçiş hakkı sağlayıcıları ile  işletmeciler  arasındaki  geçiş  hakkı  sözleşmelerinin  yorumu  sırasında başvurulacak araçlardır. Bu sebeple yine de burada zikredilmelidir. Geçiş hakkı uygulamasında ve geçiş hakkı sözleşmelerinin yorumunda göz önünde bulundurulabilecek olan bu ilkeler, rekabet ortamının sağlanması, kaynakların etkin  ve  verimli  kullanımı,  taraflar  arasında  anlaşma  özgürlüğünün  asıl olması, geçiş hakkı taleplerinin teknik açıdan mümkün ve ekonomik açıdan makul olması ve tesis paylaşımı ve ortak yerleşime öncelik verilmesidir.46 Bunun  yanı  sıra,  geçiş  hakkı  kullanımı  sırasında  taşınmaza  kalıcı  zarar verilmemesi ve taşınmaz üzerindeki hakların kullanımının sürekli biçimde aksatılmaması da göz önünde bulundurulması gereken ilkelerdendir. Zaten mevzuat,  taraflar  arasında  serbestçe  belirlenebilecek  olan  geçiş  hakkı sözleşmesinin  ön  koşulu  olan  Bakanlık  onayının  verilmesi  veya verilmemesine ilişkin ilişkin bir değerlendirme yapılırken açıkça bu ilkelerin göz önünde bulundurulacağını ifade etmektedir. Buna göre,  Taşınmaza kalıcı zarar  verilmemesi,  bu  taşınmaz  üzerindeki  hakların  kullanımının sürekli biçimde aksatılmaması koşuluyla, teknik olarak imkân dâhilinde, seçeneksiz ve ekonomik açıdan orantısız maliyetler ihtiva etmeyen geçiş hakkı talepleri,                                             açısından her türlü önlemin alınması ve bu konudaki uluslararası asgari normlara uygun davranılmasıdır.  46  Geçiş hakkına ilişkin yukarıda zikredilen ilkeler içerisinde göz önünde bulundurulması gereken önemli bir ilke de  tesis paylaşım ve ortak yerleşim önceliğidir . EHK md. 24 uyarınca, geçiş hakkı kapsamında kullanılacak ve üzerinde BTK tarafından ortak yerleşim ve tesis paylaşım yükümlülüğüne karar verilmiş olan bir elektronik haberleşme şebekesi bulunan bir taşınmaz söz konusu ise, tesis paylaşımına öncelik verilecektir. Ortak yerleşim, 27343 sayılı Erişim ve Arabağlantı Yönetmeliği ne dayanılarak çıkarılan, 27773 Ortak Yerleşim ve Tesis Paylaşımına İlişkin Tebliğin (Tebliğ) 4. maddesi uyarınca kurum tarafından ortak yerleşim yükümlüsü olarak tespit edilen işletmeciler ile fiziksel, sanal veya uzaktan ortak yerleşimi ifade eder. Tesis paylaşımı ise elektronik haberleşme hizmeti sunumunda kullanılan boru, kanal, direk ve kuleler dâhil ilgili tesis ve cihazların diğer işletmeciler  tarafından  da  kullanılması  veya  bu  tesis  ve  cihazların  paylaşılmasıdır. Tesislerini kamuya veya üçüncü şahıslara ait bir arazinin üzerine veya altına yerleştirebilen veya  bu  tür  arazileri  kullanabilen  veya  kamulaştırma  müessesesinden  yararlanabilen işletmeciler de tesis paylaşımı yükümlüsüdür. (Tebliğ md. 9) Ortak yerleşim ve tesis paylaşımı, AB Çerçeve Direktifi md. 12 de de düzenlenmiştir. Çerçeve Direktifi md. 12 uyarınca yetkili otoriteler tesislerin paylaşımını teşvik etmeli; çevrenin, kamu sağlığının, kamu güvenliğinin veya çevre ve şehir planlamacılığının gerektirmesi durumunda ortak yerleşim ve tesis paylaşımını zorunlu kılacak düzenlemeler yapmalıdırlar. 674Ankara Üni. Hukuk Fak. Dergisi, 67 (4) 2018: 657-695  Özel Bir Zorunlu… makul ve haklı sebepler saklı kalmak üzere, kabul edilir.  (EHK md. 23). Söz konusu  ilkeler  aynı  zamanda  tarafların  anlaşma  serbestîsinin  sınırlarının çerçevesi olarak da değerlendirilmelidir.  Geçiş hakkı sözleşmesine ve bu konudaki sözleşme serbestisine ilişkin ele  alınabilecek  son  husus,  hem  EHK da  hem  de  Geçiş  Hakkı Yönetmeliği nde yer alan özel bir hüküm olan, yetki devrine ilişkindir. Bu hüküm  uyarınca,  BTK  tarafından  verilen  yetkilendirmenin  devri  kararı üzerine,  geçiş  hakkı  sözleşmesi,  sunulan  kamu  hizmetinin  kesintiye uğramaması amacıyla geçiş hakkı sağlayıcısı ile yeni işletmeci arasında aynı koşullarda devam eder (EHK md. 29, Geçiş Hakkı Yönetmeliği md. 19). Esasında geçiş hakkı sözleşmesinin bu şekilde devam edecek oluşu, geçiş hakkının bir tür zorunlu mecra irtifakı olmasının da bir sonucudur ve bununla uyumludur. Zira zorunlu mecra irtifakında, zorunluluk hali devam ettiği müddetçe komşu taşınmazın her maliki bu borçla yükümlüdür. Zorunlu mecra geçirme irtifakı, tüm zorunlu irtifak hakları gibi, eşyaya bağlı borç ilişkisi niteliğindedir. Bu nedenle bu irtifak, sözleşme ile ve eğer taşınmaz maliki sözleşme  yapmaya  yanaşmazsa  açılacak  dava  sonucunda  mahkemece verilecek  irtifak  tesisi  yönündeki  kararın  kesinleşmesi  ile  kurulur. Mahkemenin vereceği karar kurucudur. Dolayısıyla, sözleşme serbestisinin geçerli  olduğu  geçiş  hakkı  konusunda  tarafların  anlaşamamaları  halinde anlaşmazlığın  çözümü  yetkili  yargı  yerlerine  aittir.  Nitekim  yukarıda zorunlu  mecra  geçirme  irtifakının  malikin  talebi  üzerine  tapuya  tescil edilebileceğinden ve bu tescilin bildirici olduğundan bahsedilirken aslında irtifak hakkının tarafların yaptıkları sözleşme ile veya anlaşamamaları halinde mahkemece verilen karar üzerine kurulduğuna işaret edilmektedir.                                             47  Bkz. Erel, s. 33; Oğuzman K.,  Eşyaya Bağlı Haklar ve Borçlar , İÜHFM, C. 31, S. 1-4, 1965, s. 210; Sirmen, s. 427; Gürsoy/Eren/Cansel, s. 646; Şahiniz, Zorunlu İrtifaklar, s. 671-674. Aksi görüş ve mecra irtifakının eşyaya bağlı olarak veya kişiye bağlı olarak kurulmasına ilişkin tartışma için bkz. Tekinay/Akman/Burcuoğlu/Altop, s. 887-888. 48  Hâkimin vereceği kararın kurucu bir nitelik taşımadığına, bu kararın yalnızca bir tespit hükmü olduğuna ve bu hakkın kanunda belirtilen şartların gerçekleşmesi ile doğan bir hak olması sebebiyle ancak hâkimin vereceği tespit kararı üzerine tarafların yaptıkları irtifak sözleşmesi ile kurulacağına ilişkin görüş için bkz. Karahasan, M. R., Eşya Hukuku, C. I, İstanbul 2002, s. 1184, 1192. Ancak bu durumda da, tapuya yapılacak tescilin yine bildirici nitelikte kabul edilmektedir. 49  Bkz. II, B., s. 13, dipn. 29.  675Başak Bak  Ankara Üni. Hukuk Fak. Dergisi, 67 (4) 2018: 657-695 Geçiş hakkına ilişkin sözleşmenin kimi zaman tapu kütüğünün beyanlar hanesine  kaydedilebileceği  belirtilmektedir.  Bu  çözüm  aynı  zamanda  da üçüncü  kişilerin  arazi  üzerinde  geçiş  hakkı  olduğunu  öğrenebilmeleri açısından isabetli olacaktır.50 2.  Tarafların Yükümlülükleri a.  Geçiş Hakkı Sağlayıcısının Yükümlülükleri aa.  Geçiş Hakkı Taleplerini Kabul Etme Yükümlülüğü İşletmeciler; gerçek kişiler, özel hukuk tüzel kişileri veya kamu kurum ve kuruluşlarına ait taşınmazlar üzerinde bu taşınmazlara telekomünikasyon altyapısı kurmak veya var olan altyapıdan yararlanmak istediklerinde geçiş hakkı talep ederler. Geçiş hakkı sağlayıcısı, geçiş hakkı talebini taşınmaza zarar  verilmemesi,  kullanımının  sürekli  biçimde  aksatılmaması,  geçiş hakkının teknik olarak imkân dâhilinde ve ekonomik açıdan makûl olması halinde kabul etmekle yükümlüdür (EHK md. 23/1, Geçiş Hakkı Yönetmeliği md. 8/3).51 Geçiş hakkı sağlayıcısına yöneltilen talepler, bu koşullara aykırılık veya  makul ve haklı sebeplerin bulunması  halinde reddedilir. Söz konusu koşullar  zaten  Geçiş  Hakkı  Yönetmeliği  ve  Elektronik  Haberleşme Kanunu nda yer alan ilkelere yapılan bir gönderme niteliğindedir. Makûl ve haklı sebeplerin ne olduğuna ilişkin ise mevzuatta bir açıklık yoktur. Ancak söz konusu haklı sebeplere, çevrenin korunması, şehir ve ülke planlaması gibi önemli gereksinimler örnek olarak verilebilir.  Geçiş  hakkı  sağlayıcısının  taşınmazına  zarar  verilmemesine  veya taşınmazının kullanımının sürekli bir biçimde aksatılmamasına rağmen geçiş hakkı talebini reddetmesi mümkündür. Böyle bir halde, imkân dâhilinde ve                                             50  Oğul, s. 13. 51  Bu yükümlülüğe ilişkin sınırlamalar zorunlu mecra geçirme irtifakını düzenleyen TMK md. 745 ve 746 da yer alan sınırlamalarla da uyumludur. Bu maddeler malike üç talep hakkı tanımaktadır. i) Malik, kendi menfaatlerinin hakkaniyete uygun şekilde gözetilmesi, bir diğer ifadeyle mecranın kendisine en az zarar verecek yerden geçirilmesini isteyebilir; ii) Malik, aynı mantıkla, mecranın geçirilmesi arazinin değer kaybetmesine neden oluyorsa veya işletilmesini imkânsız hale getiriyorsa mecranın üzerinden geçirileceği arazi parçasının uygun bir kısmının zararını tam olarak karşılayacak bir bedelle kısmen veya tamamen satın alınmasını isteyebilir; iii) Şartlar değişirse mecranın başka yere taşınmasını talep edebilir. Zorunlu mecra geçirme irtifakına ilişkin TMK da sayılan bu üç durum ile geçiş hakkına özel olan ve Geçiş Hakkı Yönetmeliği md. 8/3 te sayılan durumlar arasındaki benzerlik dikkatten kaçmamaktadır.  676Ankara Üni. Hukuk Fak. Dergisi, 67 (4) 2018: 657-695  Özel Bir Zorunlu… ekonomik açıdan makûl olan geçiş hakkı taleplerini haklı gerekçe olmaksızın kabul etmemesi kanuna bir aykırılık teşkil eder. Geçiş hakkı sağlayıcısının diğer bir yükümlülüğü, kendisine yöneltilen geçiş  hakkı  talebini  reddetmesi  durumunda  bunun  ayrıntılı  gerekçesini işletmeciye bildirmedir (Geçiş Hakkı Yönetmeliği md. 8/3). Geçiş  hakkı  talebinin  reddedilmesi  üzerine  işletmeci,  reddedilme gerekçesi ile birlikte Bakanlığa başvurabilir. Geçiş hakkına ilişkin nihai karar, Bakanlıkça  verilmektedir.  Bakanlık,  geçiş  hakkına  ilişin  gerekli değerlendirmeyi yaptıktan sonra kararını hem işletmeciye hem de geçiş hakkı sağlayıcısına  bildirir.  Daha  önce  de  ifade edildiği  gibi,52  zorunlu mecra geçirme  irtifakı,  tarafların  yaptıkları  sözleşme  ile  veya  anlaşamamaları halinde mahkemece verilen karar üzerine kurulmaktadır. Bu noktada, geçiş hakkına  ilişkin  anlaşmaların  ise  tarafların  yaptıkları  sözleşme  ile  veya anlaşamamaları  halinde  Geçiş  Hakkı  Yönetmeliği  md.  8/4  uyarınca Bakanlıkça verilen karar üzerine kurulacağına dikkat çekilmelidir. Geçiş Hakkı Sözleşmesi bir kere kurulduktan sonra ise ortaya çıkan uyuşmazlıklar, mahkeme  tarafından  ilgili  mevzuat  hükümleri  kapsamında  çözüme kavuşturulur. Bu süreçte taraflardan birinin talebi üzerine Bakanlıktan da görüş alınabilir (Geçiş Hakkı Yönetmeliği md. 8/5).  Geçiş hakkı sağlayıcısı, kendisine yöneltilen geçiş hakkı taleplerini yasal süre içerisinde cevaplamalıdır (Geçiş Hakkı Yönetmeliği md. 5/c). Kendisinden geçiş hakkı talep edilen kişi bir kamu kurum veya kuruluşu ise işletmeciler tarafından yapılan ve geçiş hakkı talebini de içeren başvurular 60 gün içerisinde sonuçlandırılmalıdır. Bu 60 günlük süre, 2577 sayılı İdari Yargılama Usulü Kanunu md. 7 de yer alan ve idareye başvuru süresi olan 60 günlük süre ile de uyumludur (EHK md. 23/2, Geçiş Hakkı Yönetmeliği md. 11/2). Başvurulan kamu kurum ve kuruluşlarının kendilerine yöneltilen geçiş hakkı taleplerine ilişkin bir diğer yükümlülükleri ise yapılan başvuruları benzer  konumdaki  işletmeciler  arasında  herhangi  bir  ayrım  gözetmeden değerlendirmeleri ve şeffaf davranmalarıdır (EHK md. 23/2, Geçiş Hakkı Yönetmeliği md. 11/2). Söz konusu yükümlülük, rekabetin sağlanabilmesi için de gerekli olan bir koşuldur. Çerçeve Direktifinin yanı sıra konuya ilişkin                                             52  Bkz. II, B., s. 13, dipn. 29. 677Başak Bak  Ankara Üni. Hukuk Fak. Dergisi, 67 (4) 2018: 657-695 genel bir direktif niteliğinde olan 2002/77/EC sayılı AB Rekabet direktifi 53 incelendiğinde, bu direktifte de ayrım gözetmeme, şeffaflık ve gecikmeye yol açmama ilkelerine yer verildiği görülmektedir. Bu direktif, hâkim konumdaki işletmecilerin arazilere giriş konusunda piyasaya yeni giren işletmecilerden farklı ve üstün haklara sahip olamayacaklarını belirtmektedir. Tıpkı Çerçeve Direktifi  gibi  bu  direktif  uyarınca  da  yetkili  otoritelerin  gecikmeye  yol açmayan ve herkesçe erişilebilir prosedürlerle hareket etmesi gerekmektedir. Bunun yanı sıra ayrım gözetmeme ve şeffaf davranma (non-discrimination and transparency) ilkeleri 2002/22/EC sayılı Evrensel Hizmet Direktifi, 54 2002/20/EC sayılı Yetkilendirme Direktifi ve 2002/19/EC sayılı Erişim Direktifinde de yer almaktadır. Anılan tüm direktifler, bu ilkelerin önemini bir kere daha vurgulamaktadır.  bb.  Önlem Alma ve Kaçınma Yükümlülüğü Geçiş hakkı sağlayıcısı, işletmecilerin taşınmazı üzerinde yürüteceği faaliyetleri kesintisiz ve güvenli bir şekilde gerçekleştirebilmeleri için gerekli tüm  önlemleri  almak  veya  işletmecilerin  bu  türden  önlemleri  almalarını sağlamakla yükümlüdür. Alınması gereken söz konusu önlemlere ilişkin tüm masraflar işletmeciye aittir (EHK md. 28/1, Geçiş Hakkı Yönetmeliği md. 11/3). Benzer bir düzenleme, Türk Medeni Kanunu nda düzenlenen irtifak haklarına ilişkin hükümlerde de yer almaktadır. Gerçekten de TMK md. 786/I uyarınca irtifak hakkı sahibi, hakkının korunması ve kullanılması için gerekli                                             53  Commission Directive 2002/77/EC of 28 16 September 2002 on competition in the markets for  electronic  communication  networks  and  services,  http://eur-lex.europa.eu/legalcontent/EN/TXT/?qid=1512655302727&uri=CELEX:32002L7. (07.12.2017) 54  Directive 2002/22/EC of the European Parliament and of the Council of 7 March 2002 on universal service and users' rights relating to electronic communications networks and services  (Universal  Service  Directive),  http://eur-lex.europa.eu/legal-content/ EN/TXT/?qid=1512655446559&uri=CELEX:32002L2. (07.12.2017) 55  Directive 2002/20/EC of the European Parliament and of the Council of 7 March 2002 on the authorisation of electronic communications networks and services (Authorisation Directive),  http://eur-lex.europa.eu/legal-content/EN/TXT/?qid=1512655446559&uri= CELEX:32002L0. (07.12.2017) 56  Directive 2002/19/EC of the European Parliament and of the Council of 7 March 2002 on access to, and interconnection of, electronic communications networks and associated facilities  (Access  Directive),  http://eur-lex.europa.eu/legal-content/en/ALL/?uri= CELEX%3A02L9. (07.12.2017) 678Ankara Üni. Hukuk Fak. Dergisi, 67 (4) 2018: 657-695  Özel Bir Zorunlu… tüm  önlemleri  alabilir.  Yine,  TMK  md.  790  uyarınca  irtifak  hakkını kullanmak için gerekli tesislerin bakım masraflarına yararlanan taşınmaz maliki katlanır. Bu, Geçiş Hakkı Yönetmeliği md. 11/3 te geçiş hakkına dair alınması  gereken  önlemlere  ilişkin  masrafların  işletmecilere  ait  olması durumuna paralel bir düzenlemedir. Ancak TMK md. 790 ın devamında bu tesislerin yüklü taşınmaz malikinin de yararına olması durumunda bu malikin de masraflara yararı oranında katılacağı ifade edilmektedir. Türk Medeni Kanunu uyarınca irtifak hakkını kullanmak için gerekli olan tesislerin masraflarına, yararlanan taşınmaz malikinin katlanmasına yönelik hükmün emredici olmadığı kabul edilmektedir. Yine tarafların masraflara ilişkin  aksi  yönde  bir  düzenleme  yapmaları,  irtifak  hakkının  kanunda belirlenen içeriğinden sapma niteliği taşımaktadır. Bu nedenle aralarında kararlaştırdıkları bu hususun başkalarına karşı da ileri sürülebilmesi için anlaşmanın resmi şekilde yapılması ve tapuya tescil edilmesi gerektiği ifade edilmektedir.58  Geçiş hakkı sağlayıcısının bir diğer yükümlülüğü, işletmecilerin geçiş hakkı  kapsamında  yürüteceği  faaliyetleri  ve  işletmecilerin  elektronik haberleşme  altyapısını  tehlikeye  düşürücü  ve  bunlara  zarar  verici eylemlerden  kaçınma  yükümlülüğüdür.  Bu  bağlamda  işletmecilerin faaliyetlerinin  veya  elektronik  haberleşme  altyapısının  geçiş  hakkı sağlayıcının eylemleri nedeniyle zarar görmesi halinde, bu zararın geçiş hakkı sağlayıcısı tarafından 1 ay içerisinde tazmin edilmesi gerekmektedir (EHK md. 28/2,  Geçiş  Hakkı  Yönetmeliği  md.  11/4,  md.  11/5). Türk Medeni Kanunu nda da bu konuya benzer bir düzenleme bulunmaktadır. TMK md. 786/II  uyarınca  yüklü  taşınmaz  maliki  irtifak  hakkının  kullanılmasını engelleyecek veya zorlaştıracak davranışlardan kaçınmakla yükümlüdür.  Geçiş  hakkı  sağlayıcısı  geçiş  hakkına  konu  olan  taşınmaz  üzerinde işletmeciye ait altyapıya zarar vermemekle yükümlüdür. Ancak bazen bu altyapı, şebeke ve bunların destekleyici ekipmanlarının yerinin değiştirilmesi söz konusu olabilmektedir. Geçiş hakkı sağlayıcısı bu ve benzer taleplerini                                             57  TMK md. 745/I zorunlu mecra geçirme irtifakına ilişkin bir hüküm ihtiva etmektedir. Buna göre,  yüklü  taşınmaz  maliki,  kendi  menfaatinin  hakkaniyete  uygun  bir  biçimde gözetilmesini  isteyebilir.  Ancak,  aslında  bu  maddede  yüklü  taşınmaz  malikinin yükümlülüklerinden değil, haklarından bahsedilmektedir.  58  Köprülü B./Kaneti S., Sınırlı Ayni Haklar, B.2, İstanbul 1982-1983, s. 86. 679Başak Bak  Ankara Üni. Hukuk Fak. Dergisi, 67 (4) 2018: 657-695 işletmeciye 60 gün önceden haber vermelidir. Geçiş hakkı sağlayıcısı bu ekipmanlara  ve  altyapıya  zarar  vermemek  veya  bunları  düşürmemek  ve masrafları kendisine ait olmak kaydıyla, bu talebini bizzat kendisi yerine getirebilir. Bunun yanı sıra bu talebin yerine getirilmesi işletmeciden de talep edilebilir. Bundan doğan masrafların sözleşmede işletmeciye ait olacağının kararlaştırılmış olması da mümkündür (Geçiş Hakkı Yönetmeliği md. 11/6 ve md. 11/7). Geçiş hakkı sağlayıcısı, kamu hizmetlerinin kesintiye uğramasına sebep olabilecek bir arıza veya bir acil durum söz konusu olması halinde 60 günlük süreyi beklemeksizin şebeke ve bunların destekleyici ekipmanlarının yerinin  değiştirilmesini  isteyebilir.  Bu  son  durumda  kamu  hizmetlerinin aksamaması  için  karşılıklı  iş  birliği  içerisinde  çalışma,  geçiş  hakkı sağlayıcısının  olduğu  kadar  işletmecilerin  de  yükümlülükleri  arasındadır (Geçiş Hakkı Yönetmeliği, md. 11/7). TMK md. 791 uyarınca da masrafları yüklü taşınmaz malikine ait olmak üzere  irtifak  hakkının  ilişkin  olduğu  yerin  değiştirilmesi  söz  konusu olabilmektedir. Kanun, bu yönde bir yer değişikliğinin söz konusu olabilmesi için yüklü taşınmaz malikinin menfaatini ispat etmesi ve bu değişikliğin irtifak hakkı sahibine zarar vermemesi koşulunu aramaktadır. TMK md. 791 hükmünde, irtifak hakkının kullanılacağı yerin tapu kütüğünde belirtilmiş olması durumunda dahi yüklü taşınmaz malikinin bu yetkiyi kullanabileceğini ve eğer söz konusu irtifak bir mecra geçirme irtifakı ise bunun komşuluk hukuku kuralları gözetilerek yapılması gerektiği kabul edilmiştir. Zorunlu mecra geçirme irtifakını düzenleyen TMK md. 746 da ise durumun değişmesi halinde yüklü taşınmaz malikinin, mecranın kendi yararına olacak şekilde başka bir yere nakledilmesini isteyebileceği ve buna ilişkin masrafların kural olarak mecra hakkı sahibine ait olacağı belirtilmektedir. Yine söz konusu madde uyarınca özel durumlar haklı gösterdiği takdirde, taşınmaz maliki de giderlerin uygun bir kısmına katılmakla yükümlü tutulabilir. Geçiş  Hakkı  Yönetmeliği  uyarınca  elektronik  haberleşme  hizmeti sunarken kullanılan araç, gereç ve donanımın başka yere taşınmasına ilişkin masraflara kural olarak geçiş hakkı sağlayıcısı katlanır. Buna karşılık Türk Medeni Kanunu uyarınca mecranın başka yere taşınmasına mecra sahibi katlanmaktadır.  Kuşkusuz  bu  durumun  her  iki  mevzuatta  farklı düzenlenmesinde, geçiş hakkına konu olan elektronik haberleşme hizmetinin bir evrensel hizmet, bir kamu hizmeti olması önem taşımaktadır. Geçiş Hakkı Yönetmeliği  md.  11/6  ve  11/7 de  araç,  gereç  ve  donanımın başka  yere 680Ankara Üni. Hukuk Fak. Dergisi, 67 (4) 2018: 657-695  Özel Bir Zorunlu… taşınmasına ilişkin olarak bu yönde bir koşul mevcut değildir. Bunun birlikte, söz  konusu  değişikliği  işletmecinin  faaliyetlerine  ve  altyapısına  zarar verilmemesi yükümlülüğü çerçevesinde değerlendirmek gerekir. Zira söz konusu kamu hizmetinin aksamaması ancak işletmecilerin faaliyetlerine ve altyapısına zarar verilmemesi halinde sağlanabilir.  b.  İşletmecilerin Yükümlülükleri aa.  Geçiş Hakkı Bedelini Ödeme Yükümlülüğü Geçiş  hakkına  ilişkin  anlaşma  çerçevesinde  işletmecilerin  ilk yükümlülüğü geçiş hakkı bedelini ödemektedir. Taraflar geçiş hakkına ilişkin ücreti ve bu ücretin ödeme şeklini sözleşmede serbestçe kararlaştırabilir (Geçiş Hakkı Yönetmeliği md. 8/6).  Geçiş hakkı bedelinin belirlenmesine ilişkin iki sınırlama söz konusudur. Öncelikle, geçiş hakkı bedeli fahiş ve orantısız olmamalıdır. Geçiş hakkı bedelinin hakkın kötüye kullanımına yol açacak derecede fahiş ve orantısız olmaması gerektiği, borçlar hukuku kaidelerinden çıkan genel bir sonuçtur. Geçiş hakkı bedelinin belirlenmesine ilişkin ikinci sınır ise Geçiş Hakkı Yönetmeliği md. 9/1 de yer almaktadır. Buna göre, geçiş bedeli Geçiş Hakkı Ücret Tarifesinde belirtilen fiyatları aşamaz. Bu iki sınırlama, geçiş hakkı bedelinin işletmeci ile geçiş hakkı sağlayıcı arasında ilk anda tespit edilmesine yöneliktir.  Geçiş  Hakkı  Yönetmeliği  md.  9/2  ve  3 te  ise  geçiş  hakkı ücretlerinin artırılmasına yönelik bir sınırlama mevcuttur. Buna göre, Geçiş Hakkı  Ücret  Tarifesinde  yer  alan  sınırları  belirten  fiyatlar  her  yıl  ÜFE oranında artırılarak tespit edilir. Geçiş hakkı bedelinin yanı sıra  geçiş hakkı nedeniyle yapılacak keşif ücreti, sabit ve mobil haberleşme altyapısı veya şebekelerinde kullanılan her türlü  kablo  ve  benzeri  gerecin  taşınmazlardan  geçirilmesi  nedeniyle taşınmazın tekrar eski haline getirilmesi bedeli, yer değişikliği bedeli, var olan faaliyeti durdurma bedeli ve benzeri adlarla alınan diğer bedeller ve tazminatlar (…)  işletmeci tarafından ayrıca karşılanacaktır (Geçiş Hakkı Yönetmeliği  md.  9/4).  Bununla  birlikte  taraflar  arasında  bunun  aksinin kararlaştırılması da mümkündür. TMK md. 744 uyarınca zorunlu mecra irtifakında da üzerinden mecra geçirilecek taşınmaz malikinin her türlü zararının önceden ve tam olarak karşılanması bu irtifakın kurulabilmesi için gerekli olan bir koşuldur. Burada, 681Başak Bak  Ankara Üni. Hukuk Fak. Dergisi, 67 (4) 2018: 657-695 önceden  ve  tamamen  karşılanması  gereken  bedel,  taşınmaz  malikinin fedakârlığının (taşınmazının sürekli bir külfet altına girmesi) karşılığını ifade etmektedir.  Bu  bedelin  hesaplanmasında  mecranın  varlığı  dolayısıyla taşınmazın  kıymetinde  meydana  gelen  azalma;  mecranın  yerleştirilmesi, bakımı  ve kontrolü sebebiyle taşınmaz  malikinin katlandığı sıkıntılar ve arazinin işletilmesinin güçleşmesi gibi hususlar değerlendirilmelidir. Ayrıca taşınmaz üzerindeki sınırlı aynȋ hak sahiplerinin zararları da göz önünde tutulmalıdır. Bu sayılanlar, mecra hiç toprağa değmeyecek ve havai bir hattan verilecek olsa dahi tazminat hesabında göz önünde bulundurulmalıdır.60 bb.  Geçiş Hakkı Sağlayıcısına Başvurma Yükümlülüğü İşletmeci geçiş hakkı tespit etmek istediğinde, geçiş hakkı sağlayıcısına başvurmadan  önce,  Bakanlık tan  geçiş  hakkı  kullanım  onayı  almak zorundadır. Bu onayın verilmesi üzerine işletmeci, kanun gereği öncelikle tarafların anlaşmalarına tabi olan geçiş hakkının tesis edilebilmesi için geçiş hakkı  sağlayıcısına  başvurmaktadır.  Geçiş  Hakkı  Yönetmeliği  md.  10 uyarınca işletmeci, Bakanlıkça verilecek onaydan itibaren en geç 120 gün içinde  geçiş  hakkı  sözleşmesini  kurmak  üzere  geçiş  hakkı  sağlayıcısına başvurmak ve kazı ve inşaata başlamak dâhil geçiş hakkının tesisine ilişkin her türlü işlemleri bu süre içerisinde yerine getirmekle yükümlüdür. Bu sürenin  hesabında  işletmeciden  kaynaklanmayan  nedenler  hesaba katılamamaktadır. Hangi nedenlerin işletmeciden kaynaklanmadığını tespiti Bakanlıkça  yapılmaktadır.  Mesela  geçiş  hakkı  sağlayıcısının  geçiş  hakkı sözleşmesini  kurmaya  yanaşmaması  veya  işletmeciyi  sözleşmeye  aykırı biçimde geçiş hakkı konusu taşınmaza almaması durumunda işletmeciden kaynaklanmayan nedenler bulunduğu kabul edilmelidir. Geçiş hakkı uygulamasına ilişkin her türlü işlemlerin 120 gün içinde tamamlanması  aslında  işletmeciler  açısından  bir  külfettir.  Zira  bu  süre içerisinde söz konusu işlemlerin tamamlanmaması durumunda Bakanlıkça verilen kullanım onayı iptal edilmiş olur.                                              59  Sirmen, s. 427; Esener T./Güven K., Eşya Hukuku, B. 6, Ankara 2015, s. 270. Yine de bu çıkar çatışması bakımından kanun koyucu, taşınmaza müdahalede bulunanın çıkarını, taşınmaz malikinin çıkarından daha ağır değerlendirmektedir (Ulusan, İ., Medeni Hukukta Fedakârlığın Denkleştirilmesi İlkesi ve Uygulama Alanı, B. 2, İstanbul 2012, s. 138.). 60  Ayan, M., Eşya Hukuku III, Sınırlı Ayni Haklar, B. 8, Ankara 2017, s. 128. 682Ankara Üni. Hukuk Fak. Dergisi, 67 (4) 2018: 657-695  Özel Bir Zorunlu… cc.  Taşınmaza Zarar Verilmemesi ve Verilen Zararları Tazmin Etme Yükümlülüğü İşletmeciler,  geçiş  hakkına  konu  olan  taşınmaza  zarar  verici faaliyetlerden kaçınmak ve geçiş hakkını hukuka uygun olarak temin etmekle yükümlüdürler.  Bu  noktada  işletmeciler,  özellikle,  yapacakları  altyapı çalışmalarında her türlü güvenlik önlemini almakla (Geçiş Hakkı Yönetmeliği md. 12/1, ç) yükümlüdürler. İşletmeciler ayrıca ekipmanlarını geçiş hakkı konusu olan taşınmaz üzerinde bulunan kanalizasyon, su ve gaz kanalları veya elektrik tesisleri gibi kamu hizmeti altyapısına zarar vermeyecek şekilde ve mesafede tesis etmek zorundadırlar (Geçiş Hakkı Yönetmeliği md. 17/1; EHK md.  27).  Özellikle  mevcut  altyapıların  yerlerinin  değiştirilmesi  veya sökülmesine ilişkin çalışmalarda işletmeciler, ilgili kurumlardan izin almak suretiyle yol, trafik, çevre vb. her türlü güvenlik önlemini ayrıca almakla yükümlüdür (Geçiş Hakkı Yönetmeliği, md. 17/6). Geçiş hakkı kullanılırken taşınmaza ve/veya taşınmazda tesis edilen diğer altyapılara verilebilecek her türlü zarar, işletmeciler tarafından en geç 1 ay içerisinde tazmin edilmelidir (Geçiş Hakkı Yönetmeliği md. 12/1, a). Söz konusu yükümlülük, Geçiş Hakkı Yönetmeliği md. 5/1, f de yer alan geçiş hakkı  uygulamasına  yönelik  ilkelerde  de   geçiş  hakkının  kullanımının taşınmaza kalıcı zarar vermemesi ve geçiş hakkı sağlayıcısının bu taşınmaz üzerindeki haklarının kullanımını sürekli biçimde aksatmaması  şeklinde ifade edilmiştir. Özellikle geçiş hakkının kullanımından dolayı buna konu olan taşınmazdaki mevcut bir yapının, yolun, zeminin vs. eski hale getirilmesi söz konusu olduğunda bu masrafların kimin tarafından karşılanacağı geçiş hakkı  sağlayıcısı  tarafından  tespit  edilmektedir.  Bu  husus,  Geçiş  Hakkı Yönetmeliği md. 9/5 te açıkça hüküm altına alınmıştır. Bu düzenleme, geçiş hakkı  sözleşmesi  bakımından  geçerli  olan  sözleşme  serbestisi  ilkesine getirilen  kısıtlamalardan  birisidir.  Bu  masrafların  geçiş  hakkı  sağlayıcısı tarafından karşılanması mümkündür. Bununla birlikte, burada asıl olarak geçiş  hakkı  sağlayıcısına  bir  seçim  hakkı  verilmekte  ve  tüm  işlem masraflarının işletmeciye yükletilebilmesi imkan dâhilinde bulunmaktadır. Ancak  aynı  fıkranın  devamında,  tüm  masrafların  işletmeci  tarafından karşılanması  halinde,  bedelin  Çevre  ve  Şehircilik  Bakanlığı nın  birim fiyatlarına göre belirleneceği ifade edilmektedir (Geçiş Hakkı Yönetmeliği md. 9/5). 683Başak Bak  Ankara Üni. Hukuk Fak. Dergisi, 67 (4) 2018: 657-695 Geçiş hakkı sağlayıcıları geçiş hakkı kullanımı dışında da bazı zararlara uğramış  olabilirler.  Geçiş  hakkı  sağlayıcılarının  uğradığı  zarar  ile işletmecilerin geçiş hakkı kullanımı dışındaki eylemleri arasında illiyet bağı bulunmak koşuluyla işletmeciler, geçiş hakkı sağlayıcılarının geçiş hakkı kullanımı dışındaki bu zararlarını da en geç 1 ay içerisinde karşılamakla yükümlüdürler (EHK md. 28/3). Bazen elektronik haberleşmeye ilişkin geçiş hakkının kurulabilmesi için geçiş hakkına konu olan taşınmaz üzerinde bulunan ve kanalizasyon, su, gaz, demiryolları,  elektrik  tesisleri  vb.  kamu  hizmetlerine  ilişkin  mevcut altyapıların yer değiştirilmesi, sökülmesi ve benzeri değişikliklerin yapılması gerekli olabilir. Bu yer değişikliklerinin zorunlu bulunması halinde, işletmeci, bu altyapıların sahibi olan ilgili kamu kurum veya kuruluşuna 15 gün önceden haber  vermekle  yükümlüdür.  Bu  değişikliklerin,  mevcut  altyapı hizmetlerinden sorumlu olan kamu kurum veya kuruluşu tarafından öncelikle bizzat yerine getirilmesi gerekli olmakla birlikte; 15 günlük süre içerisinde işletmeciye bildirilmek şartıyla bunların yerine getirilmesi işletmeciden de istenebilir.61 Mevcut bir altyapının yerinin değiştirilmesi veya sökülmesi gerçekleştirildiğinde işletmeci, kamu hizmeti altyapısını en kısa sürede önceki duruma  getirmekle  yükümlüdür.  Ayrıca  bu  kamu  hizmeti  altyapısının kesintiye  uğramaması  için  alınacak  tüm  önlemlerden  ve  söz  konusu çalışmalardan  kaynaklanan  masraflar,  işletmecilere  aittir  (Geçiş  Hakkı Yönetmeliği md. 17; EHK md. 27).                                             61  Hem EHK (md. 27) hem de Geçiş Hakkı Yönetmeliği (md. 17/2) bu noktada benzer kamu hizmetlerini  sunan  kurum  ve  kuruluşlara  yönelik  olarak  da  bazı  yükümlülükler öngörmektedir. Buna göre, bu kamu kurum ve kuruluşları, altyapılarını kurdukları taşınmaz üzerinde elektronik haberleşme altyapısı ve şebekesi tesis etmek isteyen işletmecilerle birlikte koordinasyon içerisinde çalışmak zorundadırlar. Bu kamu kurum ve kuruluşları, elektronik haberleşme hizmetinin sağlanabilmesi için kendi altyapılarının yer değiştirilmesi gerekmekteyse, işletmecilerden gelen bu koordinasyon taleplerini makul ve haklı gerekçeler dışında reddedemez veya geciktiremez.  62  Kamu  hizmetlerinin  kesintiye  uğramaması  son  derece  önemli  bir  kriterdir.  Kamu hizmetlerinin sekteye uğramamasına yönelik mülahazalar yalnızca evrensel bir kamu hizmetinin sağlanmasına yönelik geçiş hakkı adı altında yapılan düzenlemelerde değil; TMK da  düzenlenen  zorunlu  mecra  geçirme  irtifakı  uygulamalarında  da  göz  önüne alınmaktadır.  Zorunlu  mecra  geçirme  irtifakına  ilişkin  olarak  mahkemeler,  öncelikle önlerindeki uyuşmazlıkta mecra geçirilmesinde kamu hukuku yönünden bir sakınca olup olmadığı üzerinde durmaktadırlar. Nitekim Yargıtay 14. HD. si, E. 1400, K., 1964, T. 6.4.1976 künyeli kararında  (…) elektrik kablosunun yol boyu toprak altından geçmesinde sakınca olup olmadığının yol güvenliği bakımından Karayolları ve Türkiye Elektrik Kurumu Genel Müdürlüğünden  sorulması gerekliliğine işaret etmiştir. (Karahasan, s. 1191 naklen) 684Ankara Üni. Hukuk Fak. Dergisi, 67 (4) 2018: 657-695  Özel Bir Zorunlu… İşletmecinin kamu hizmeti altyapısını en kısa sürede önceki duruma getirmesi yükümlülüğü, TMK md. 786 da irtifak hakkının yüklü taşınmaz malikine  en  az  zarar  verecek  şekilde  kullanılması  gerekliliği  şeklinde düzenlenmiştir.  Bununla  bağlantılı  olarak,  irtifakın  başka  bir  yere nakledilmesi ise MK md. 791 de hükme bağlanmıştır. Buna göre, irtifak hakkının  taşınmazın  yalnızca  belli  bir  kısmında  kullanılması,  taşınmaz malikinin  irtifakın  yerinin  değiştirilmesine  ilişkin  bazı  menfaatlerinin bulunması, yer değiştirilecek bölgenin irtifakın kullanılması bakımından daha az elverişli olmaması, yer değişikliği halinde irtifakın bu yeni yerde de eskisi gibi kullanılmaya devam edilecek olması ve giderlerin taşınmaz maliki tarafından  üstlenilmesi  kaydıyla  irtifakın  başka  bir  yere  nakledilmesi istenebilir. Hatta irtifak hakkının kullanılacağı yer tapu kütüğünde belirtilmiş olsa  dahi  taşınmaz  maliki  bu  yetkiyi  kullanabilir.  Ne  var  ki,  tüm  bu düzenlemeler  mecralar  dışındaki  irtifaklar  bakımından  söz  konusu  olup mecraların yerlerinin değiştirilmesi söz konusu olduğunda komşuluk hukuku kuralları uygulanmaktadır.  Komşuluk hukukundan doğan bir irtifak olan zorunlu mecra geçirme irtifakına ilişkin TMK md. 745/I uyarınca, taşınmaz maliki kendi menfaatinin hakkaniyete uygun bir biçimde gözetilmesini ve TMK md. 746 uyarınca da gerektiğinde  mecranın  yerinin  değiştirilmesini  isteyebilir.  Ancak  bunun istenebilmesi için geçiş hakkından farklı olarak, durumun mecranın tesis edildiği ana göre değişmiş olması koşulu aranmaktadır. Bu yer değişikliği masraflarına da tıpkı geçiş hakkında olduğu gibi, mecradan yararlanan kişi yani mecra sahibi katlanmak zorundadır. Ancak burada geçiş hakkından farklı olarak, hâkim, şartların bunu gerektirmesi halinde malikin de bu masrafların uygun bir kısmına katlanmasına karar verebilir. Diğer irtifakların yerinin değiştirilmesi ile mecra geçirme irtifakının yerinin değiştirilmesi bakımından kanunda yer alan söz konusu düzenlemeler arasındaki fark, mecra geçirme irtifakında taşınmaz malikinin menfaatlerine öncelik verilmiş olmasıdır. Bir kere mecranın yerinin değiştirilmesi masrafları kural olarak mecra sahibine aittir. Ayrıca yer değişikliğinden dolayı mecra sahibinin menfaatinin eskisine denk  olması  gibi  bir  şart  zorunlu  değildir.  Sadece  mecranın  yerinin değiştirilmesi nedeniyle bu irtifaktan beklenen yararın önemli ölçüde ihlal edilmemiş olması yeterlidir.                                             63  Gürsoy/Eren/Cansel, s. 857. 64  Köprülü/Kaneti, s. 89-90. 685Başak Bak  Ankara Üni. Hukuk Fak. Dergisi, 67 (4) 2018: 657-695 Geçiş hakkı altyapısının veya şebekenin yerinin değiştirilmesinde diğer irtifak haklarının yerlerinin değiştirilmesine kıyasla taşınmaz malikinin (geçiş hakkı sağlayıcısı) menfaatlerinin daha çok gözetiliyor olması, geçiş hakkının hukukȋ niteliğinin özel bir tür zorunlu mecra geçirme irtifakı olması sebebiyle makûl gözükmektedir.  dd.  Kapasite Planlama Yükümlülüğü İşletmecilerin bir diğer yükümlülüğü, geçiş hakkı talep edilen güzergâh üzerinde altyapı tesisinin kapasite planlamasını yapmak ve geçiş hakkı ile ilgili  üç  yıllık  tahmini  güzergâh  ve  kapasite  planları  ile  planlarındaki değişiklikleri Elektronik Haberleşme Altyapı Bilgi Sistemi ne kaydetmektir (Geçiş  Hakkı  Yönetmeliği  md.  7  ve  12/1).  Bunun  yanı  sıra,  EHABS Yönetmeliği  md.  5  uyarınca,  elektronik  haberleşme  sektöründe  faaliyet gösteren işletmeciler, elektronik haberleşme altyapılarına, şebekelerine ve hizmetlerine  ilişkin  bilgileri  EHABS  veri  tabanına  kaydetmek,  bu  veri tabanına kaydedilen bilgilerin doğruluğunu ve güncelliğini temin etmek, bu veri tabanına uzaktan erişim sağlamak ve Kurum tarafından yayımlanan Elektronik  Haberleşme  Altyapı  Tesisleri  Referans  Dokümanına  uymakla yükümlüdür.  Geçiş Hakkı Yönetmeliği md. 7, işletmecilere kapasite planlamasına ilişkin önemli bir yükümlülük daha getirmektedir. Buna göre işletmeciler, kapasite planlaması yaparken Bakanlığın strateji ve politikalarını da göz önünde bulundurmak zorundadırlar. İşletmeciler özellikle Bakanlıkça aksi belirtilmediği sürece, en az kendi ihtiyacı kadar altyapıyı diğer işletmeciler için de kurmak zorundadır. Bu konu aynı zamanda tesis paylaşımı ile ilgilidir. Nitekim tesis paylaşımı ve ortak yerleşime öncelik verilmesi, geçiş hakkı uygulamasında kabul edilen ana ilkelerden birisidir. Esasında geçiş hakkı sözleşmesi  çerçevesinde  işletmecilerin  geçiş  hakkı  sağlayıcısına  karşı kapasite planlama adı altında doğrudan bir yükümlülüğü bulunmamaktadır. Ancak yine de kapasite planlama ve buna ilişkin diğer yükümlülüklerin yerine                                             65  Geçiş Hakkı Yönetmeliği Ek-2 uyarınca, geçiş hakkı kurulacak tesisin kapasite bilgilerinin, işletmecilerin geçiş hakkı başvurusu için sunacakları başvuru belgelerinden biri olarak, kurulacak altyapıya ilişkin proje dosyası içerisinde yer alması zorunludur.  66  EHABS,  elektronik haberleşme sektöründe faaliyet gösteren işletmecilerin altyapılarına ilişkin bilgilerin kaydedildiği sistemi(n)  adıdır. EHABS Bakanlıkça kurulur ve usul ve esasları Bakanlıkça denetlenir. (Geçiş Hakkı Yönetmeliği md. 4/b ve md. 14) 67  Bkz. III, A, I, s. 16, dipn. 33. 686Ankara Üni. Hukuk Fak. Dergisi, 67 (4) 2018: 657-695  Özel Bir Zorunlu… getirilmesi, işletmecilerin geçiş hakkı kullanım onayı almaları ve kullanıma devam etmeleri bakımından zorunludur. Bu çerçevede, işletmecilerin kapasite planlamasına ilişkin tahminleri, geçiş hakkı sözleşmesi üzerinde ve özellikle de bu sözleşmenin yorumlanmasında ve geçiş hakkı sağlayıcı ile işletmeci arasındaki  olası  bir  uyuşmazlıkta  doğrudan  etkili  olabilme  potansiyeline sahiptir.  ee.  Bilgi Verme Yükümlülüğü İşletmecilerin,  doğrudan  geçiş  hakkı  sağlayıcısına  karşı  olmamakla beraber  burada  zikredilmesi  gereken  bir  başka  yükümlülüğü  daha bulunmaktadır. İşletmeciler, Bakanlıkça talep edilmesi halinde, geçiş hakkına yönelik sözleşmeyi ve bu sözleşmeye dair ekleri ve bu sözleşmeye dair her türlü bilgi ve belgeyi belirtilen süre içerisinde, eksiksiz ve doğru bir biçimde bildirmekle yükümlüdürler. İşletmeciler bu bilgi ve belgeleri ve aynı zamanda elektronik haberleşme altyapısı bilgilerini süresi içerisinde eksiksiz ve doğru olarak EHABS a kaydetmek zorundadırlar (Geçiş Hakkı Yönetmeliği md. 12 ve md. 14). Bilgi verme yükümlülüğü kapsamında işletmecilerin doğrudan geçiş hakkı sağlayıcısına karşı olan yükümlülükleri ise tesis paylaşımı söz konusu olduğunda  paylaşılan  güzergâh  bilgisinin  ve tesisi kullanan  işletmecilere ilişkin bilgilerin geçiş hakkı sağlayıcına bildirilmesi yükümlülüğüdür (Geçiş Hakkı Yönetmeliği md. 12/3). B. Kamulaştırma Geçiş  hakkı,  kamulaştırma  yoluyla  da  tesis  edilebilir.  Geçiş  Hakkı Yönetmeliği  md.  15  ve  EHK  md.  30  uyarınca,   elektronik  haberleşme hizmetlerinin  gerektirmesi  durumunda   özel  mülkiyete  tabi  taşınmazlar hakkında 2942 sayılı Kamulaştırma Kanunu nda belirtilen esas dâhilinde kamulaştırma  yapılabilir. Bu  hususta  karar  vermeye,  Bakanlık  yetkilidir. Bakanlığın kamulaştırmaya gerek olduğu yönünde verdiği karar, kamu yararı yerine geçer. Bu hususta başka bir onaya ihtiyaç duyulmamaktadır. Özel mülkiyete tabi olan taşınmazların Kamulaştırma Kanunu md. 8 de belirtilen usûller  takip  edilerek  kamulaştırılması  ile  birlikte,  bir  başka  deyişle kamulaştırma  işlemlerinin  tamamlanması  ile  birlikte  bu  taşınmazların mülkiyeti  Hazineye  ait  olur.  Maliye  Bakanlığı  bu  taşınmazlar  üzerinde 687Başak Bak  Ankara Üni. Hukuk Fak. Dergisi, 67 (4) 2018: 657-695 işletmeciler lehine yetkilendirme süresi ile sınırlı olmak üzere ve  bedelsiz  bir şekilde irtifak hakkı tesis edebilir.  İşletmecilerin geçiş hakkı konusu yapmak istedikleri taşınmazlar kimi zaman da Hazinenin özel mülkiyetinde veya Devletin hüküm ve tasarrufu altında olabilir. Bu taşınmazlar üzerinde geçiş hakkı kurulabilmesinin yanı sıra  ihtiyaç duyulması  halinde irtifak hakkı tesisi, kullanma izni verilmesi veya  kiralama  yapılması  da  söz  konusu  olabilir.  Böyle  bir  durumda işletmeciler BTK dan söz konusu ihtiyaçlar doğrultusunda talepte bulunurlar. BTK tarafından bu talebin uygun bulunması üzerine ise Maliye Bakanlığı ile işletmeci arasında yetkilendirme süresi ile sınırlı olacak şekilde ancak  bedeli karşılığında  irtifak hakkı tesis edilir; kullanma izni veya kiralama sözleşmesi düzenlenir. Bu bedeli ödeme yükümlülüğü işletmeciye aittir.  IV.  Geçiş Hakkı Uygulamasında Ortaya Çıkan Sorunlar  Geçiş hakkı, son derece önemli konulardan biri olmasına ve mevzuattaki ayrıntılı  ve  güncel  düzenlemelerin  varlığına  rağmen,  akademik  anlamda yeterince çalışılmış bir alan olarak gözükmemektedir. Bunun yanı sıra konuya ilişkin birçok sorunun henüz yeterli düzeyde çözüme kavuşturulmamış olduğu söylenebilir.  Serbest Telekomünikasyon Hizmetleri Derneği nin (TELKODER) 2017 yılına  (Temmuz)  ait   2016  Yılı  Sektör  Düzenlemelerine  Yönelik Değerlendirmeler  Raporu uyarınca, geçiş hakkına ilişkin olarak uygulamada bazı güncel sorunlar bulunmaktadır. Buna göre, geçiş hakkına ilişkin belli başlı  sorunlar  ve  bu  sorunlara  yönelik  çözüm  önerileri  beş  başlıkta özetlenebilir: Sorunlardan ilki tesis paylaşımına ilişkindir. Bugünkü sistemde geçiş hakkı tesis etmek isteyen işletmeciler tesis paylaşımı yapmak zorundadırlar. Ancak tesis paylaşımının bir zorunluluk olması hükmünün (Geçiş Hakkı Yönetmeliği md. 7) değiştirilmesi, bu anlamda sektörün önünün açılması ve                                             68  Çalışmada belli başlıları zikredilen ve beş başlık altında özetlenen söz konusu sorunlar ve bu sorunlara ilişkin çözüm önerilerine ilişkin ayrıntılı bilgi için bkz. TELKODER, , 2016 Yılı Sektör Düzenlemelerine Yönelik Değerlendirmeler Temmuz 2017, s. 22-37, (Erişim: https://telkoder.org.tr/wp-content/uploads/2017/08/TELKODER-2016-Y%C%Bl%C %B-De%C%9Ferlendirme-Raporu.pdf) (13.12.2017) 688Ankara Üni. Hukuk Fak. Dergisi, 67 (4) 2018: 657-695  Özel Bir Zorunlu… bu durumun tesis paylaşımı yapacak işletmecilerin ticari kararına bırakılması gerektiği  ileri  sürülmektedir.  Zira  tesis  paylaşımı,  somut  durumda, işletmeciler açısından yatırımı engelleyici bir unsur olarak algılanmaktadır. İkinci sorun, yerel yönetimlerin fiber şebeke tesisini bir kazanç kapısı olarak  görmelerine  ilişkindir.  Mevcut  durumda  fiber  şebeke  altyapısı belediyelere  ait  özel  şirketler  tarafından  tesis  edilmekte  ve  bu  şirketler dışındaki  diğer  işletmecilere  yönelik  eşitlikçi  olmayan  bazı  uygulamalar yapılabilmektedir. Bu çerçevede, fiber şebeke tesisinin yerel yönetimler eliyle yapılmasının önüne geçilmesi ve yerel yönetimlerin elinde bulunan mevcut altyapıların  en  kısa  sürede  diğer  işletmecilere  devredilmesi  gerektiği tartışılmaktadır.  Üçüncü sorun, geçiş hakkı sağlayıcılarının kendilerine yönelen geçiş hakkı taleplerine ilişkin izinleri ne zaman vermeleri gerektiğine dair herhangi bir süre öngörülmemiş olmasıdır. Yalnızca, Geçiş Hakkı Yönetmeliği md. 11/2 de  kamu  kurum  ve  kuruluşlarına  ilişkin  süre  sınırı  bir  süre  sınırı bulunmaktadır.  Uygulamada  ise  geçiş  hakkı  sağlayıcılarına  yapılan  izin başvurularına  ya  geç  cevap  verildiği  ya  da  hiç  cevap  verilmediği görülmektedir.  Bu  nedenle  söz  konusu  sürelerin  netliğe  kavuşturulması oldukça önem arz etmektedir.  Dördüncü sorun uygulamada geçiş hakkı sağlayıcısı kurumların Geçiş Hakkı Yönetmeliği nde yer alan ücret tarifesinin üzerinde ücret talep etmeleri ve hatta bazı durumlarda bu tarifeleri de aşan ücretler istemeleri olarak ifade edilmektedir.  Bu  noktada,  tarifelere  uyulmasına  yönelik  bağlayıcı  bazı düzenlemelerin  yapılması  ve  özellikle  de  ücret  tarifesinde  yer  almayan kalemler için tavan ücret tarifesi oluşturulması önerisi ivedilikle tartışmaya açılmalıdır. Beşinci ve son sorun ise Geçiş Hakkı Yönetmeliği Geçici Madde 2 nin, EHABS ın  30.6.2014  tarihine  kadar  faaliyete  başlayacağını  belirtmiş olmasına  rağmen;  2017  yılına  gelindiğinde  EHABS ın  henüz  hayata                                             69  Bugün için belediyeler kendi hizmet sınırları içerisinde bulunan elektronik haberleşme altyapı tesislerinin kurulması ve bu tesislerin ortak kullandırılması için katılım ve güzergâh bakım bedelleri ile geçiş hakkına ilişkin usûl ve esasların düzenlendiği çeşitli yönetmelikler çıkarmaktadır. Buna fiber şebeke tesisi de dâhildir. 689Başak Bak  Ankara Üni. Hukuk Fak. Dergisi, 67 (4) 2018: 657-695 geçirilmemesidir. Bu sebeple, anılan bu sıkıntıya yönelik adımların daha hızlı  bir  biçimde  atılması  gerekliliği  önem  arz  eden  konuların  başında gelmektedir.  V. Geçiş Hakkının Sona Ermesi Geçiş hakkının tesisi ya tarafların anlaşması ile ya da kamulaştırma suretiyle gerçekleştirilir. Geçiş hakkı, işletmeciler ile geçiş hakkı sağlayıcıları arasında kurulan bir sözleşmeye dayanıyorsa; taraflar, ilgili mevzuata, kurum düzenlemelerine ve Türk Medeni Kanunu na aykırı olmamak koşuluyla geçiş hakkının ne zaman sona ereceğine ilişkin diledikleri düzenlemeyi yapabilirler (EHK  md.  25).  Bununla  birlikte,  geçiş  hakkının  devam  edebilmesi  için işletmecilerin  yetkilerinin  devam  etmesi  zorunludur.  Zira  elektronik haberleşme hizmeti sunmak ve/veya şebeke ve altyapıyı kurmak isteyen işletmeciler, kural olarak bu hizmeti ancak BTK tarafından yetkilendirilmek suretiyle gerçekleştirebilirler (EHK md. 8/1). Yetkilendirilme ya bildirim ya da kullanım hakkı verilmesi suretiyle gerçekleştirilmektedir (EHK md. 9/1).73 Bu yetkilendirme sona erdiğinde geçiş hakkı da sona ermektedir; çünkü geçiş hakkı ancak geçerli bir biçimde yetkilendirilmiş olan işletmeciler tarafından gerçekleştirilebilir  (EHK  md.  3/1,  z).  Elektronik  Haberleşme  Kanunu uyarınca, kullanım hakkı verilmesi suretiyle gerçekleştirilen yetkilendirmelerde azami süre yirmi beş yıldır. Yetkilendirme süreleri bu azami süreyi aşmamak kaydıyla, şebeke ve hizmetin niteliği ile işletmecinin talebi dikkate alınmak suretiyle tespit edilmektedir (EHK md. 9/8). Geçiş hakkı, kamulaştırma yoluyla da tesis edilebilir. Böyle bir durumda ortada tarafların geçiş hakkının sona ermesine ve süresine yönelik serbest iradeleriyle yapmış oldukları bir anlaşma mevcut değildir. Ancak burada geçiş                                             70  EHABS veri tabanının bir sonraki hedef olan 31 Aralık 2018 tarihine kadar hayata geçirilmesi, şu an için dışarıya açıklanmamış olan bu bilgilerin bu sistemde etkin bir şekilde takip  edilebilmesi  ve  EHABS ın  etkin  bir  biçimde  faaliyet  göstermesi  kanaatimizce elektronik haberleşme sektörüne yönelik en önemli ve olumlu adım olacaktır.  71  Yetkilendirilme zorunluluğunun EHK md. 8/2 den doğan bazı istisnaları mevcuttur.  72  Yetkilendirme,   Elektronik  haberleşme  hizmetlerinin  sunulması  ve/veya  elektronik haberleşme şebekesi sağlanmasını teminen şirketlerin, Kurum nezdinde kayıtlanmasını veya kayıtlanmasıyla birlikte bu şirketlere elektronik haberleşme hizmetlerine özel, belirli hak ve yükümlülükler verilmesi  olarak tanımlanmaktadır. (EHK md. 3/1, ccc). 73  Yetkilendirme usûllerine ilişkin olarak bkz. Öztürk, K. B.,  Elektronik Haberleşme Hizmetlerinde Yetkilendirmenin Hukuki Niteliği , Ankara Barosu Dergisi, C. 1, S. 1, 2009, s. 29-34. 690Ankara Üni. Hukuk Fak. Dergisi, 67 (4) 2018: 657-695  Özel Bir Zorunlu… hakkı  yetkilendirmenin  devam  etmemesi  durumunda  sona  ermektedir. Yetkilendirmenin sona ermesi veya iptal edilmesi durumunda, işletmeciler lehine tescil edilmiş olan irtifak hakları tapu dairesince re sen terkin edilir. Bu hususta talep yetkisi ilgili defterdarlık veya mal müdürlüğündedir. Terkin üzerine  bu  taşınmazlar  başka  bir  işleme  gerek  kalmaksızın  Hazineye devredilir.  İşletmeciler  tarafından  daha  önceden  ödenen  kamulaştırma bedellerinin ise iade edilmeyeceği kabul edilmektedir. (EHK md. 30/1)",
     "Kaynakça": ""
}