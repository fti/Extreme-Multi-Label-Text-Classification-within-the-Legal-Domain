{
     "Tip": "Makale",
     "Dergi İsmi": "",
     "Üniversite İsmi": "Ankara Üniversitesi",
     "Gün": "",
     "Ay": "",
     "Yıl": "2016",
     "Cilt": "65",
     "Sayı": "3",
     "Başlık": "İDARİ YARGILAMA USULÜ KANUNU’NUN 27. MADDESİ KAPSAMINDA YÜRÜTMENİN DURDURULMASI KARARLARINDA YAPILAN DEĞİŞİKLİKLERİN DEĞERLENDİRİLMESİ",
     "Title": "A Review on the Amendment of Stay of Execution within the Scope of Code of Administrative Procedure Art. 27",
     "Yazar İsmi": [
          "Müzeyyen EROĞLU DURKAL "
     ],
     "Danışman İsmi": "",
     "Anahtar Kelimeler": [
          "Yürütmenin durdurulması",
          "hak arama özgürlüğü",
          "adil yargılanma hakkı",
          "kanuni değişiklikler",
          "yargının takdir yetkisi"
     ],
     "Keywords": [
          "Stay of execution",
          "right to legal remedies",
          "right to due process",
          "law amendment",
          "discretion of judiciary"
     ],
     "Özet": "İdarenin yargısal denetiminin sağlanmasında en etkili araçlardan biri iptal davasıdır. İptal davası, hukuka aykırı idari işlemin, kararın alındığı tarihten itibaren ortadan kaldırılmasını sağlayan bir idari dava türüdür. İptal davalarının etkinliği ise yürütmeyi durdurma kararları ile sağlanmaktadır. Bu karar sayesinde, işlem hakkında iptal davası sonuçlanıncaya kadar işlemin yürürlüğü  duracaktır.  Yürütmeyi  durdurma  kararlarında  uygulanmaya başlandığı günden günümüze kadar birçok kanuni değişiklik yapılmıştır. Bu değişiklikler kurumu, oldukça karmaşık bir hale getirmiştir. Bu çalışmada yürütmeyi  durdurma  kararlarında  günümüze  kadar  yapılan  kanuni değişiklere yer verilerek, bu değişiklerin sebep ve sonuçları incelenecektir. İnceleme ve değerlendirme yapılırken değişiklik teklifleri hakkındaki meclis tutanaklarından, değişikliğe karşı Anayasa Mahkemesinde açılan iptal davası varsa  bu  dava  sonucu  verilen  kararlardan  ve  Danıştay  ve  idare mahkemelerinin konuyla ilgili kararlarından faydalanılacaktır. Yrd. Doç. Dr., Erciyes Üniversitesi İİBF Siyaset Bilimi ve Kamu Yönetimi Bölümü ÖğretimÜyesi.279İdari Yargılama Usulü...                      Ankara Üni. Hukuk Fak. Dergisi, 65 (2) 2016: 279-313",
     "Abstract": "One of the most effective instrument for judicial review provision of the administration is nullity suit. Nullity suit is a kind of administrative suit that provide the removal of unlawful administrative action from the date of decision. Effectiveness of nullity suits provide with stay of execution. Due to this decision, the execution will be stayed throughout the period the decree made for revocation of a process. Many legal changes were made about stay of execution since being introduced to the present day. These changes have made the stay of execution complicated. In this article, be analyzed the legal changes made until today in stay of execution and the causes and results of these changes will be examined. While reviewing and evaluating, it will be used parliamentary minutes about modification proposals; if it is prosecuted suits against modifications at Supreme Court, judicial decisions taken at the result of these suits; decisions of Counsil of State related with the issue.",
     "Metin": "Kişilerin maddi ve manevi varlıklarını geliştirebilmeleri, temel hak ve özgürlüklerden layıkıyla faydalanabilmeleri ancak hukuk devletinin hâkim olduğu  bir  düzende  sağlanabilir.  Hukuk  devleti  sayılmanın  en  önemli gereklerinden  biri  de  yürütmenin  bütün  eylem  ve  işlemlerinin  yargısal denetime  tabi  olmasıdır.  Yürütmenin  işlemlerinin  yargısal  denetime  tabi olması denilince ilk akla gelen, Anayasamızın 125. maddesindeki  idarenin bütün eylem ve işlemlerine karşı yargı yolu açıktır  hükmü olmaktadır. Bu hükümle,  işlemlerinin  çoğunda  kamu  gücü  denilen  üstün  ve  ayrıcalıklı yetkiyi kullanan idare karşısında bireyler korunmak istenmiştir. Yine bu hükümle  idarenin  hukuka  aykırı  olarak  almış  olduğu  kararlara  karşı bireylere, dava açmak ve bu kararları alındıkları tarihten itibaren ortadan kaldırmak imkânı tanınmış bulunmaktadır. İptal davası da denilen bu dava sayesinde idare karşısında çoğu zaman daha güçsüz durumda olan bireyler 280Ankara Üni. Hukuk Fak. Dergisi, 65 (2) 2016: 279-313                                      Eroğlu Durkal korunmaktadır.  İptal  davalarının  zayıf  olduğu  bir  nokta  vardır.  O  da hakkında  iptal  davası  açılan  bir  idari  işlemin  kural  olarak,  iptal  davası sonuçlanıncaya kadar yürürlüğünü devam ettirmesidir. Dava sonunda idari işlem, hukuka aykırı bulunarak iptal edilse dahi, dava sonuçlanıncaya kadar süren aşamada yürürlüğünü devam ettirecektir. İşte iptal davalarının bu zayıf yönünü  güçlendirmek  ve  iptal  davaları  sonucu  verilecek  kararların etkinliğini sağlamak amacıyla kabul edilmiş bir kurum vardır. Yürütmenin durdurulması olarak adlandırılan bu kuruma göre; açılan bir iptal davasında mahkeme tarafından taraflardan birinin talebi üzerine, dava konusu idari işlemin uygulanmasının dava sonuçlanıncaya kadar askıya alınmasına karar verilebilecektir.  Türkiye de  yürütmenin  durdurulması  kararları  verilmeye başlandığından  bu  yana  hem  yargı  kararlarıyla  hem  de  yapılan  yasal değişikliklerle bu kararın verilmesinin sınırlandırıldığı ve zaman zaman da yasaklandığı  görülmektedir.  Gerek  mahkemelerin  içtihat  değişiklikleri gerekse  yasal  düzenlemeler  sonucu  yürütmenin  durdurulması  kararları oldukça karmaşık bir hal almıştır. Bu çalışmada, yürütmenin durdurulması kararları hakkında genel bir bilgi verildikten sonra, bu kararlarda özellikle 1982 Anayasası döneminde yapılan kanuni değişikliklere değinilecek ve söz konusu değişiklikler idari yargı yerleri ve Anayasa Mahkemesi kararları çerçevesinde değerlendirilerek bir sonuca varılmaya çalışılacaktır. Kanuni değişiklikler değerlendirilirken; değişiklik gerekçeleri ve değişiklik ile ilgili karşı oy gerekçelerine de yer verilecek, aynı yöntem Anayasa Mahkemesi kararlarının değerlendirilmesinde de izlenerek yürütmenin durdurulması ile ilgili  yapılan  değişikliklerin  daha  ayrıntılı  şekilde  anlamlandırılmasına çalışılacaktır.  Yürütmenin durdurulması kararlarına birçok kanunda değinildiği için araştırma konumuzun kapsamını temelde İdari Yargılama Usulü Kanunu (İYUK) nun 27.maddesi oluşturacaktır. I. Genel Olarak Yürütmenin Durdurulması Kararı Zaman  içinde  yaşanan  ekonomik,  sosyal  ve  teknolojik  gelişmeler, devletin üstlendiği görevlerin artmasına neden olmuştur. Bunun sonucunda idare, toplumsal gereksinimleri karşılamak amacıyla toplum hayatına daha çok müdahale eder duruma gelmiştir. İdare, bu görevleri yerine getirebilmek   281İdari Yargılama Usulü...                      Ankara Üni. Hukuk Fak. Dergisi, 65 (2) 2016: 279-313 için  üstün  yetki  ve  ayrıcalıklarla  bir  başka  ifadeyle,  kamu  gücüyle donatılmıştır. Bireye göre üstün konumda olan idarenin görevlerini yerine getirirken her zaman hukuka uygun davrandığı söylenemez. Bazen idare de hukuka  aykırı  davranarak  bireylerin  hak  ve  menfaatlerini  ihlal  edebilir. Hukuk devletinin en önemli özellikleri arasında idarenin kanuniliği, idarenin hukuka  bağlı  olması  ve  temel  hak  ve  özgürlüklerin  korunması  yer almaktadır.  İdareyi  hukuka  uygun  davranmaya  zorlayan  en  önemli mekanizma şüphesiz ki yargı denetimidir. İdarenin yargısal denetimi, kamu gücünü kullanan idare karşısında bireyin daha zayıf durumda olması ve korunması  amacıyla,  hukuk  devleti  ilkesinin  bir  gereği  olarak  kabul edilmiştir.  Böylece  idari  işlemlerin  bağımsız  mahkemelerce  hukuka uygunlukları  denetim  altına  alınmıştır.  Bu  denetim  sayesinde  idarenin hukuka uygun davranması sağlanmış olacaktır. Hukuk  devletinin  en  önemli  gereklerinden  biri,  idarenin  eylem  ve işlemlerinin yargı denetimine tabi tutulmasıdır. Nitekim 1982 Anayasasının 125.maddesinde idarenin her türlü eylem ve işlemlerine karşı yargı yolunun açık olduğu ifade edilmektedir.  İdari  işlemlerin  başlıca  özelliklerinin  icra  edilebilirlik,  re sen  icra edilebilirlik  ve  hukuka  uygunluk  karinesinden  yararlanma  olduğu  genel olarak  kabul  görmektedir.  İdari  işlemin  icrailiği,  işlemin  yapılmakla ilgilisinin hukuksal durumunda değişiklik yaratmasıdır. Bir kamu hizmetinin yerine getirilmesi için idarenin kamu gücüne dayanarak tek yanlı iradesiyle, ilgililerin hukuki durumlarını etkileyecek şekilde tesis ettiği idari işlemler, başka bir makam ya da kuruluşun iznine gerek olmaksızın kendiliğinden yürür.Re sen icra edilebilirlik ise, yapılan idari işlemle hukuk aleminde meydana gelen değişikliğin maddi alemde de gerçekleştirilmesi demektir ki kural olarak idare re sen icra yetkisine de sahiptir. Ancak re sen icranın cebir yoluyla gerçekleştirilmesi anlamına gelen cebri icra yetkisine kural olarak                                                  1  Vahap DARENDERELİ; Yargıtay, Danıştay ve Uyuşmazlık Mahkemesi İçtihatları Işığında Adli Yargı Yerlerinde Görülen İdari Uyuşmazlıklar ve Davalar, Yetkin Yayınları, Ankara, 2004, s. 36 2  Kemal GÖZLER, İdare Hukuku, C:1, İkinci Baskı, Ekin Kitabevi, Bursa, 2009, s.672,  3  Danıştay 3.D, 26.3.1991, E: 1990/24, K: 1991/1252, Dan.Der., 1992, S: 82-83, s. 266-267; Danıştay 11.D, 28.5.1996, E: 1996/1175, K: 1996/2221, Dan.Der., 1997, S: 92, s. 846. 282Ankara Üni. Hukuk Fak. Dergisi, 65 (2) 2016: 279-313                                      Eroğlu Durkal idarenin sahip olmadığı, bu yetkiyi kullanabilmesi için kanuni düzenleme bulunması gerektiği söylenebilir. İcrai  işlem,  idarenin  tek  yanlı  iradesiyle  yapıldığı  anda  ilgililerinin hukuksal durumlarında etki yarattığına göre, bu işleme karşı yargı yoluna başvurulmasının da bu etkiyi ortadan kaldırmayacağı açıktır. İdare, ilgililer hakkında karar alırken kamu gücüne dayanmakta ve kararı tek taraflı olarak almaktadır.  İlgilisinin  iradesine  ihtiyaç  duymamaktadır.  O  halde,  ilgili kişilerin işlem yapıldıktan sonraki itiraz biçimindeki iradeleri de işlemi doğal olarak  etkilemeyecektir.  Ancak  bu  durum,  idari  işlemin  doğasından kaynaklanmamakta;  idari  yargılama  hukukunda  genel  kuralın  bu  şekilde belirlenmesinden  kaynaklanmaktadır.  Nitekim  2577  sayılı  Kanunun 27/4.maddesinde vergi uyuşmazlıklarından doğan davaların açılmasının, tarh edilen vergi, resim, harç ve benzeri mali yükümlerin ve bunların zaman ve cezalarının dava konusu edilen bölümünün tahsil işlemlerini durduracağı hükmü yer almaktadır. Söz konusu edilen hükümde de dava konusu icrai bir işlem olmasına rağmen dava açılmasının işlemin yürütülmesini durduracağı hükmü yer almıştır.  İdari  işlemler,  icrailik  özelliklerinden  dolayı  hukuka  uygunluk karinesinden  de  yararlanırlar.  Bu  karinenin  sonucu  olarak  idari  işlemler yapıldıkları andan itibaren bir mahkeme kararıyla iptal edilinceye ya da yapılan  başvuru  üzerine  veya  idare  tarafından  kendiliğinden  geri alınıncaya/kaldırılıncaya  kadar  hukuka  uygun  kabul  edilirler  ve uygulanmaya devam ederler. Dolayısıyla kural olarak bir idari işleme karşı idari  yargı  yerlerinde  iptal  davası  açılması,  işlemin  yürürlüğünü kendiliğinden  durdurmayacağı  için  de  iptal  davasının  etkili  bir  koruma                                                  4  GÖZLER, C:1, s. 676-677; Metin GÜNDAY, İdare Hukuku, 10.Baskı, İmaj Yayınevi, Ankara, 2011, s.125. 5  M.Ayhan  TEKİNSOY,  İdari  Yargılama  hukukunda  Yürütmenin  Durdurulması,  Savaş Yayınevi, Ankara, 2013, s. 12-13. 6  İlhan ÖZAY, Günışığında Yönetim II- Yargısal Korunma, Filiz Kitabevi, İstanbul, 2004, s.221; Metin GÜNDAY, İdare Hukuku, 10.Baskı, İmaj Yayınevi, Ankara, 2011, s.125-126; GÖZLER, C:1, s. 677-680; Bahtiyar AKYILMAZ- Murat SEZGİNER- Cemil KAYA, Türk İdare Hukuku, 2.Güncellenmiş Baskı, Seçkin Yayınevi, Ankara, 2011, s. 373; Turgut CANDAN, Açıklamalı İdari Yargılama Usulü Kanunu, Ankara, 2011, s. 650; A.Şeref GÖZÜBÜYÜK- Turgut TAN; İdare Hukuku C:2 İdari Yargılama Hukuku, 2.Bası, Turhan Kitabevi, Ankara, 2006, s. 1060; Danıştay 7.D., 30.12.2002, E: 2001/2131, K: 2002/4534, AKİP Açıklamalı Kanun İçtihat Programı.   283İdari Yargılama Usulü...                      Ankara Üni. Hukuk Fak. Dergisi, 65 (2) 2016: 279-313 yöntemi olmasında etkin kurumların başında yürütmenin durdurulması kararı gelir. İdari yargı yerlerine tanınan yürütmeyi durdurma kararı verme yetkisi oldukça önemli bir yetki olup; bu karar, idari işlemlerin icrailik özelliği ortadan  kaldırmakta  ve  idari  işlemlerin  hukuka  uygunluk  karinesini çürütmektedir.  Böylece,  bir  iptal  davasında  verilmiş  yürütmenin durdurulması kararı, henüz ortada bir iptal kararı bulunmadığı halde, iptali istenen idari tasarrufu ve onun sonucu olan işlemleri durdurur ve bu tasarruf ve işlemlerin tesisinden ve icrasından önceki hukuki durumun yürürlüğünü sağlar. İdari işlemlere karşı açılacak iptal davalarının idari işlemin yürürlüğünü kendiliğinden  durdurmayacağı  ve  ülkemizde  yargı  organının  iş  yükünün yoğunluğu bir arada düşünüldüğünde bu durum beraberinde birçok sakınca getirecektir. Danıştay kararlarının istatistiki incelemesine bakıldığında, idari işlemlerde  hukuka  aykırılık  yadsınamayacak  kadar  önemli  bir  yer tutmaktadır.  Hakkında  iptal  davası  açılan  kararın  yürürlüğünü  devam ettirmesi durumunda, yargılama sonucu verilecek kararın da çoğu zaman bir etkisi  ya  da  anlamı  kalmayacaktır.  Her  ne  kadar  işlemin  iptal  edilmesi idarenin sorumluluğu sonucunu doğursa da bu zararlar her zaman tazmin edilebilir zararlar olmayabilir. Bireylerin temel hak ve özgürlüklerinin ihlal edildiği durumlarda bu zararların telafisi güç hatta çoğu zaman imkânsız olabilir. Diğer taraftan tazminatın, hakkın yerine getirilmesinin alternatifi olarak  kabul  edilmesi,  idarenin  hakkı  yerine  getirmek  yerine  tazminat ödemeyi tercih etmesine sebep olabilecektir. Bu  nedenle  idari  işlemlere  karşı  açılan  iptal  davası  sonuçlanıncaya kadar  bireyleri  kamu  gücü  karşısında  korumak  amacıyla  yürütmenin durdurulması kararı gibi bir koruma mekanizmasına ihtiyaç duyulmuştur. Danıştay a göre; yürütmenin durdurulmasından amaç, kamu düzeninin ve                                                  7  GÖZLER, C:1, s. 681. 8  Danıştay  3.D,  04.04.1979,  E:  1979/190,K:  1979/265,  Kanunum  Mevzuat  ve  İçtihat Bankası. 9  Metin KIRATLI,  Yürütmenin Durdurulması , AÜSBFD, C: 21, S: 4, 1966, s. 173; Ragıp SARICA,  Tehir-i İcra , Danıştay Kararları ve Yürütmenin Durdurulması, Türk Hukuk Kurumu Yayınları, Sevinç Matbaası, Ankara, s. 176. 10  GÖZÜBÜYÜK, s.451; Danıştay 6.D., 23.11.1983, E: 1980/966, K: 1983/3726, Kanunum Mevzuat İçtihat Bilgi Bankası. 11  KIRATLI, s.176-177. 12   …uygulanmasından doğacak sonradan giderilmesi güç veya olanaksız durum ve zararların önlenmesi  ve  iptal  kararının  sonuçsuz  kalmaması  için …   Anayasa  Mahkemesi, 17.03.2011, E: 2009/58, K: 2011/15, RG: 02.04.2011, RG Sayısı: 27893. 284Ankara Üni. Hukuk Fak. Dergisi, 65 (2) 2016: 279-313                                      Eroğlu Durkal giderek hukuk düzeninin korunmasıdır. Yürütmenin durdurulması kararları ile ileride giderilebilmesi veya düzeltilmesi zor, karışık durumlar önlenir; yönetimde düzen ve istikrar sağlanır.  İdari yargıda böyle bir kurumun olması,  hukuk devleti ilkesi nin bir sonucu ve aynı zamanda da bir gerekliliğidir. Bu şekilde idarenin işlemleri üzerinde yargısal denetim de sağlanmış olmaktadır. Kamu iktidarını elinde bulunduran idarenin, yaptığı idari işlemler nedeniyle zarara neden olması muhtemeldir. Yürütmenin durdurulmasını talep eden ilgili, en azından hem kendisini  hem  idari  işlemi  tesis  eden  idareyi  ve  yetkililerini  yargılama sonuçlanıncaya kadar hukuki anlamda koruyabilecektir. II. 1982 Anayasası Öncesinde Yürütmenin Durdurulması Kararları 1925  yılında  yürürlüğe  giren  669  sayılı  Cumhuriyet  döneminin  ilk Danıştay Kanunu nun 46.maddesinde  Şurayı Devlet e dava ikame olunması ve  Şurayı  Devlet in  hükümlerine  karşı  turuku  muayyenel  kanuniyeye müracaat edilmesi icrayı tehir etmez. Ancak Deavi Dairesince yahut heyeti aleniyece  tehiri  icraya  karar  verilebilir   denilerek  Danıştay ın yürütmeyi durdurma kararı verebileceği hükme bağlanmıştır. Ancak kanunda bu kararın hangi  koşullarda  verilebileceğine  ilişkin  herhangi  bir  düzenleme  yer almamıştır. 1935 yılında yürürlüğe giren 3456 sayılı Danıştay Kanunu ile de tehiri  icra  düzenlenmiştir.  1961  Anayasası ndan  sonra  çıkarılan  ve 12.06.1963 tarihinde yürürlüğe giren 521 sayılı Kanunun 94.maddesi ile  Danıştay da  idari  dava  açılması  ve  kanun  yollarına  başvurulması  itiraz olunan idari işlemlerin veya yargı kararlarının yürütülmesini durdurmaz. Şu kadar ki, Dava Daireleriyle Dava Daireleri Genel Kurulu tarafından birinin isteği halinde teminat karşılığı yürütmenin durdurulmasına karar verilebilir  denilerek  yürütmeyi  durdurma  kurumuna  yer  verilmiştir.  Söz  konusu düzenlemeyle yürütmeyi durdurma kararı verilmesinde Danıştay a geniş bir takdir  yetkisi  verilmiş  olup,  bu  konuda  kanunda  herhangi  bir  şart aranmamıştır. O dönemde ONAR; Fransa da yürütmeyi durdurma kararı verilebilmesi için üç şart arandığını belirtmiştir. Bunlardan ilki yürütmeyi                                                  13  Danıştay 5.D, 17.04.2006, E: 2006/1462, K: 2006/2095, AKİP Açıklamalı Kanun İçtihat Programı. 14  Yusuf KARAGÜL,  Vergi Mahkemelerinde Yürütmeyi Durdurma İsteminde Bulunmayı Gerektiren Davalar, Şartları ve Sonuçları , Yaklaşım, Sayı: 128, Ağustos 2003, s. 205. 15  Şevket APALAK,  İdari Davalarda Yürütmenin Durdurulması , Sayıştay Dergisi, S: 31, Ekim-Aralık 1998, s.11.   285İdari Yargılama Usulü...                      Ankara Üni. Hukuk Fak. Dergisi, 65 (2) 2016: 279-313 durdurma kararının kamu düzeni ve kamu güvenliği ile ilgili olmaması, bunlar üzerinde olumsuz etki yaratmaması; ikincisi davanın ciddi bir esasa dayanması ve üçüncüsü de idari işlemin uygulanması sonucu tazmin ve telafisi  zor  veya  imkansız  durumların  ortaya  çıkmasıdır.  Danıştay ın  bu konuda  karar  verirken  ise,  bu  şartları  taşıyan  bazı  davalarda  yürütmeyi durdurma  taleplerinin  reddedildiği,  şartları  taşımayan  birçok  davada  ise yürütmeyi  durdurma  kararı  verdiğini,  Danıştay  kararlarında  bir  birlik bulunmadığını ifade etmiştir. O dönemde yürütmeyi durdurma kararı verme konusunda hiçbir şart öngörülmeyerek  bunun  tamamen  Danıştay ın  takdirine  bırakıldığı,  karar verilirken gerekçe gösterilmediği için hangi durumlarda yürütmeyi durdurma kararı verildiğinin tespit edilemediği yönünde eleştiriler yapılmıştır.  Yetkinin  nasıl  takdir  edileceği,  ne  zaman  kullanılacağı  hakkında genellikle  doktrinde  belirtilen  ölçü;  yürütmenin  durdurulması  kararı verilebilmesi için, dava konusu işlemin, esasa girişilmeden basit bir inceleme ile  sakat  olduğu  kuşkusunu  uyandırması  ve  işlemin  yürütülmesi durdurulmadığı takdirde ağır, onarılması çok güç ya da olanaksız bir zarar doğabilecek olmasıdır.  O  dönemde  verilen  Danıştay  kararları  incelendiğinde;  Danıştay ın yürütmeyi durdurma kararlarını verirken titiz davranmadığı, içtihatlarında bir  düzen  yakalayamadığı,  çoğu  zaman  yürütmenin  durdurulması kararlarının  taraflardan  birinin  istemi  üzerine  ve  teminat  karşılığında verilebileceğinin belirtildiği ancak hangi şartlarda yüksek mahkemenin bu kararları  verdiği  konusunda  bir  açıklama  yer  almadığı  görülmektedir. Danıştay ın söz konusu tutumu, siyasi iktidarın tepkisine neden olmuş ve 1973 yılında, 521 sayılı Kanuna 1740 sayılı Kanunla eklenen ek 1.madde                                                  16  Sıddık Sami ONAR, İdare Hukukunun Umumi Esasları, C:III, 3.Bası, İsmail Akgün Matbaası, İstanbul, 1966, s. 1970-1971. 17  Turan GÜNEŞ,  Prof.Dr.Turan Güneş in Konuşması , Danıştay Kararları ve Yürütmenin Durdurulması, Türk Hukuk Kurumu Yayınları, No. 24-113, Sevinç Matbaası, Ankara, 1966, s. 49-50; KIRATLI, s. 188. 18  Yıldırım ULER,  İdari Yargıda İptal Kararlarının Sonuçları, Ankara, 1970, s. 5; ONAR, İdare hukukunun umumi esasları, s.1970-1971; KIRATLI, s. 189. 19  Danıştay 2.Daire, 28.11.1978, E: 1977/2481, K: 1978/2407, Kanunum Mevzuat İçtihat Bilgi Bankası. 286Ankara Üni. Hukuk Fak. Dergisi, 65 (2) 2016: 279-313                                      Eroğlu Durkal uyarınca, telafisi güç durumlar ortaya çıkması veya dilekçede ileri sürülen hususların  dosyanın  durumuna  göre  ciddi  ve  idari  işlemin  iptalini  haklı gösterecek nitelikte olması halinde yürütmeyi durdurma kararı verilebileceği hükmü  getirilmiştir.  Bu  düzenlemeyle  yürütmenin  durdurulması kararlarının uygulanmasına biraz olsun açıklık getirilmek istenmiş ve telafisi güç zararların doğması veya dosyanın durumuna göre idari işlemin iptalini haklı kılacak nedenlerin bulunması durumunda yürütmeyi durdurma kararı verilebileceği  hükme  bağlanmıştır.  Bu  şartlardan  birinin  varlığına  karar verme yetkisi de yine tamamen Danıştay ın takdirine bırakılmıştır. III. 1982 Anayasası Döneminde Yürütmeyi Durdurma Kararının Düzenlenişi 1982 Anayasasının hazırlanması çalışmaları sırasında Danışma Meclisi Anayasa Komisyonu tarafından hazırlanan ilk tasarının 153/4.maddesinde yürütmeyi durdurma kararına ilişkin düzenlemeye yer verilmiş ve olağanüstü hal, sıkıyönetim ve savaş hallerinde veya milli güvenlik, kamu düzeni, genel sağlık nedenleri ile bazı idari işlemler için yürütmenin durdurulması kararı verilemeyeceğinin  kanunda  öngörülebileceği,  153/5.maddesinde  de  kamu görevlileri ile ilgili görev değişikliği ve nakil işlemlerine ilişkin davalarda yürütmeyi  durdurma  kararı  verilemeyeceği  ancak  davanın  iki  ay  içinde esastan  karara  bağlanacağı  hükmü  yer  almıştır.  Tasarının 153/5.maddesinde yer alan ve kamu görevlilerinin görev değişikliği ve nakil işlemlerinde yürütmeyi durdurma kararı verilemeyeceği kuralını getiren bu düzenlemeye; ayrımın makul bir sebebe dayanmadığı, kamu görevlilerini yargısal güvenceden yoksun bıraktığı, görev yeri nakledilen bir memurun dava sonucunda haklı çıkarak eski yerine tekrar nakledilmesi durumunun                                                  20  1740 sayılı Kanun, Kabul Tarihi: 18.06.1973, Resmi Gazete: 14580, Tarih: 30.06.1973. 21  Danıştay 3.D, 16/10/1980, E: 1980/189, K: 1980/193, Kanunum Mevzuat İçtihat Bilgi Bankası; Hasan Nuri YAŞAR,  İdari Yargıda Yürütmenin Durdurulmasının Gerekçesi Olarak Anayasaya Aykırılık Kanısı , İÜHFM, C: 72, S:2,2014, s.752. 22  http://www.tbmm.gov.tr/tutanaklar/TUTANAK/DM__/d/c/dm__02007120.pdf, s.5354, Erişim: 21.11.2014. 23  Feyyaz  GÖLCÜKLÜ nün  karşı  oyu, http://www.tbmm.gov.tr/tutanaklar/TUTANAK/DM__/d/c/dm__02007120.pdf, s.68, Erişim: 21.11.2014. 24  Turgut  TAN ın  karşı  oyu, http://www.tbmm.gov.tr/tutanaklar/TUTANAK/DM__/d/c/dm__02007120.pdf, s.75, Erişim: 21.11.2014.   287İdari Yargılama Usulü...                      Ankara Üni. Hukuk Fak. Dergisi, 65 (2) 2016: 279-313 yaratacağı  maddi  ve  manevi  zararların  küçümsenemeyeceği,  bu düzenlemenin  eşitlik  ilkesine  aykırı  olduğu  ve  anayasal  hükmü  haline getirilmesinin  sakıncalı  olacağı  gerekçeleriyle  karşı  oy  yazılmıştır. Maddenin  Danışma  Meclisindeki  görüşmeleri  sırasında  da  153/5.madde komisyon  tarafından  geri  çekilmiştir.  Yeniden  yapılan  düzenleme  de Anayasanın  125.maddesi  olarak  mecliste  kabul  edilmiştir.  Kabul  edilen metne göre:  İdari işlemin uygulanması halinde telafisi güç veya imkansız zararların doğması ve idari işlemin açıkça hukuka aykırı olması şartlarının birlikte  gerçekleşmesi  durumunda  gerekçe  gösterilerek  yürütmenin durdurulmasına karar verilebilir. Kanun, olağanüstü hallerde, sıkıyönetim, seferberlik ve savaş halinde ayrıca milli güvenlik, kamu düzeni, genel sağlık nedenleri  ile  yürütmenin  durdurulması  kararı  verilmesini  sınırlayabilir . Böylece yürütmeyi durdurma kararı verilebilmesi için gerekli olan şartlar anayasal  düzenleme  haline  getirilmiş  ve  yürütmenin  durdurulması kararlarına istisnai olarak ve kanunla sınırlama getirilebileceği belirtilmiştir. Söz konusu maddenin gerekçesinde de yürütmenin durdurulması kararları hususunda uygulamada ortaya çıkan tartışmalar da dikkate alınarak hangi hallerde  yürütmenin  durdurulması  kararı  verilebileceğinin  açıklığa kavuşturulduğu belirtilmiştir.  1982  Anayasası  ile  yürütmeyi  durdurma  kararlarının  anayasal  bir düzenlemeye kavuşturulmasının temelinde, bu yetkinin yargı organlarınca kullanılmasının  olabildiğince  zorlaştırılması  ve  bazı  durumlarda yasaklanması  düşüncesinin  yattığı  ileri  sürülmüştür.  Temelde  yatan düşünce ne olursa olsun sonuçta bu düzenleme ile yürütmenin durdurulması kararları anayasal bir güvenceye kavuşmuştur.                                                   25  Feyzi  FEYZİOĞLU nun  karşı  oyu, http://www.tbmm.gov.tr/tutanaklar/TUTANAK/DM__/d/c/dm__02007120.pdf, s.89, Erişim: 21.11.2014. 26  Mümin  KAVALALI nın  karşı  oyu, http://www.tbmm.gov.tr/tutanaklar/TUTANAK/DM__/d/c/dm__02007120.pdf, s.9596, Erişim: 21.11.2014. 27 http://www.tbmm.gov.tr/tutanaklar/TUTANAK/MGK_/d/c/mgk_01007118ss0.pdf, s.48, Erişim. 19.01.2015. 28  Zehreddin ASLAN, İdari Yargıda Yürütmenin Durdurulması, 2.Basım, Alfa Yayınları, İstanbul, 2001, s. 44. 288Ankara Üni. Hukuk Fak. Dergisi, 65 (2) 2016: 279-313                                      Eroğlu Durkal 1982 de  idare  ve  vergi  mahkemeleri  kurulurken  yürütmenin durdurulması  kararı  verilmesi  yönündeki  düzenlemeler  sıkı  koşullara bağlanmıştır. 12 Eylül 1980 sonrasında çıkarılan 2324 sayılı Kanunun 4. ve 5. maddeleriyle getirilen düzenlemeler ile Milli Güvenlik Konseyi bildiri ve kararları  ile  Bakanlar  Kurulu  Kararnamelerine,  üçlü  kararnamelere  karşı iptal  davası  açılamayacağı  ve  dolayısıyla  yürütmeyi  durdurma  kararı  da verilemeyeceği, yine kamu personeli hakkında alınan kararlara karşı açılan iptal  davalarında  yürütmeyi  durdurma  istenemeyeceği  hüküm  altına alınmıştır.  Özellikle  kamu  görevlileri  hakkındaki  iptal  davalarında yürütmeyi  durdurma  kararı  verilmesinin  önüne  geçilmek  istenmesi,  bu konuyla  ilgili  o  dönemde  yoğun  olarak  verilen  yürütmeyi  durdurma kararlarına bir tepki olarak kabul edilmiştir.  1981  tarih  ve  2568  sayılı  Kanunla  1602  sayılı  Kanunda  yapılan değişiklikle  Askeri Yüksek İdare Mahkemesinde idari dava açılması ve kanun  yollarına  başvurulması  itiraz  olunan  idari  işlemlerin  veya  yargı kararlarının  yürütülmesini  durdurmaz.  Şu kadar ki idari işlemin uygulanması halinde telafisi güç veya imkansız zararların doğması ve idari işlemin açıkça hukuka aykırı olması şartlarının birlikte  gerçekleşmesi  durumunda,  gerekçe  göstererek  yürütmenin durdurulmasına  karar  verilebilir. Savaş  halinde  yürütmenin  durdurulması kararı verilemez. Sıkıyönetim halinde, sıkıyönetim ilan edilen bölgelerden alınan veya bu bölgelere naklen atanmaları yapılan personele ilişkin olarak açılan iptal davalarında yürütmeyi durdurma kararı verilemez. Olağanüstü haller  sebebiyle  alınan  tedbirlerin  uygulanmasında  görevlendirilen  kamu personelinin  naklen  atanmalarına  ilişkin  iptal  davalarında  yürütmeyi durdurma kararı verilemez.   hükmü getirilerek yürütmeyi durdurma kararı verilmesi  zorlaştırılmış  ve  belirli  durumlarda  da  tamamen  ortadan kaldırılmıştır.  Kanun  koyucunun  buradaki  hareket  noktasını  yürütmeyi  durdurma kararı  verilmesinin  istisnai  durumlarda  mümkün  olması,  kural  olarak yürütmeyi durdurma verilemeyeceği düşüncesinin oluşturduğu söylenebilir.                                                  29  Danıştay Vergi Dava Daireleri Kurulu, 10.02.1984, E: 1983/4, K: 1984/1, Kanunum Mevzuat İçtihat Bilgi Bankası; Danıştay 8.daire, 29.05.1989, E: 1989/66, K: 1989/457 Kanunum Mevzuat İçtihat Bilgi Bankası; Danıştay İdari Dava Daireleri, 27.01.1984, E: 1984/3, K: 1984/1, Kanunum Mevzuat İçtihat Bilgi Bankası.   289İdari Yargılama Usulü...                      Ankara Üni. Hukuk Fak. Dergisi, 65 (2) 2016: 279-313 Bu yaklaşım daha sonra yürütmenin durdurulması ile ilgili düzenlemelere de yansıyacaktır. Nitekim daha sonraki kanun değişikliklerinde de yürütmeyi durdurma kararının istisnai olarak verilmesini sağlayacak ya da bu kararın verilmesini engelleyecek düzenlemeler karşımıza çıkmıştır.  IV. 2577  Sayılı  İdari  Yargılama  Usulü  Kanunu nun  Yürütmeyi Durdurma  Kararlarında  Yapılan  Kanuni  Değişiklikler  ve Değerlendirilmesi 1982  tarih  ve  2577  sayılı  İdari  Yargılama  Usulü  Kanunun (İYUK)27.maddesi  ile  yürütmeyi  durdurma  kararı  verilebilmesi düzenlenmiştir. Kanunun ilk halindeki düzenlemeye göre:   1.  Danıştay da  veya  idari  mahkemelerde  idari  dava  açılması  veya kanun  yollarına  başvurulması  dava  edilen  idari  işlemin  yürütülmesini durdurmaz. 2. Danıştay veya idari mahkemeler, idari işlemin uygulanması halinde telafisi güç veya imkânsız zararların dogması ve idari işlemin açıkça hukuka aykırı  olması  şartlarının  birlikte  gerçekleşmesi  durumunda,  gerekçe göstererek yürütmenin durdurulmasına karar verebilirler. 3.  Yürütmenin  durdurulması  kararı  verilen  dava  dosyaları  öncelikle incelenir. 4.  Yürütmenin  durdurulmasına  doksan  gün  için  karar  verilebilir. Tarafların  istemi  üzerine  gerekçeli  olarak  yeniden  yürütmenin durdurulmasına  karar  verilmesi  mümkündür.  Yürütmenin  durdurulmasına karar  verilen  davalar,  tekemmül  etmelerinden  itibaren  altmış  gün  içinde esastan  karara  bağlanır.  Aksi  halde  yürütmenin  durdurulması  kararı kendiliğinden hükümsüz kalır. 5. Yürütmenin durdurulması kararlan teminat karşılığında verilir; ancak durumun gereklerine göre teminat aranmayabilir. Yürütmenin durdurulması istemli davalarda 16 ncı maddede yazılı süreler kısaltılabileceği gibi, tebliğin memur eliyle yapılmasına da karar verilebilir. 6.  Taraflar  arasında  teminata  ilişkin  olarak  çıkan  anlaşmazlıklar, yürütmenin  durdurulması  hakkında  karar  veren  daire  veya  mahkemece çözümlenir. 290Ankara Üni. Hukuk Fak. Dergisi, 65 (2) 2016: 279-313                                      Eroğlu Durkal 7. İdareden ve adli yardımdan faydalanan kimselerden teminat alınmaz. 8. Vergi mahkemelerinde, vergi uyuşmazlıklarından doğan davaların açılması, tarh edilen vergi, resim ve harçlar ile benzeri mali yükümlerin ve bunların zam ve cezalarının dava konusu edilen bölümünün tahsil işlemlerini durdurur.  Ancak  6.maddeye  göre  işlemden  kaldırılan  vergi  davası dosyalarında tahsil işlemi devam eder. İhtirazi kayıtla verilen beyannameler üzerine yapılan işlemlerle tahsilat işlemlerinden dolayı açılan davalar, tahsil işlemini durdurmaz. Bunlar hakkında yürütmenin durdurulması istenebilir.  9. Savaş halinde yürütmenin durdurulmasına karar verilemez. 10. Sıkıyönetim veya olağanüstü halin ilan edildiği bölgelerde görevli olan veya sonradan bu bölgelerde görevlendirilen kamu personeli hakkında yapılan idari işlemlere ilişkin davalarda yürütmenin durdurulmasına karar verilemez. 11. Olağanüstü halin ilan edildiği bölgelerde grev ve lokavt ile toplantı ve gösteri yürüyüşlerinin ertelenmesi, dernek ve kuruluşların kapatılması veya  faaliyetten  menedilmesi  kararlarına  ilişkin  davalarda  yürütmenin durdurulmasına karar verilemez.  Düzenlemeyle,  idari  yargı  yerlerinde  iptal  davası  açılmasının  idari işlemin  yürürlüğünü  kendiliğinden  durdurmayacağı,  idari  işlemin uygulanması halinde telafisi güç veya imkânsız zararların doğması ve idari işlemin  açıkça  hukuka  aykırı  olması  şartlarının  birlikte  gerçekleşmesi durumunda,  gerekçe  göstererek  yürütmenin  durdurulmasına  karar verilebileceği, bu kararın 90 gün için geçerli olacağı, talep halinde tekrar verilebileceği,  yürütmeyi  durdurma  kararından  itibaren  60  gün  içinde davanın esastan karara bağlanması gerektiği, aksi halde yürütmeyi durdurma kararının kendiliğinden yürürlükten kalkacağı belirtilmiştir. Yine maddenin son  fıkralarında  da  hangi  durumlarda  yürütmeyi  durdurma  kararı verilemeyeceğine hükmedilmiştir.                                                  30   …yürütmenin durdurulması kararının verildiği tarihten başlayarak 27.maddenin dördünü fıkrasında öngörülen doksan günlük süre geçmiş olmakla Kanunun yürürlüğe girdiği tarihte hükümsüz kalacağı, tüm ülkede sıkıyönetim ilan edilmiş olduğundan, aynı maddenin sözü edilen 10.fıkrası hükmü dolayısıyla da söz konusu davada yeni bir istem üzerine dahi yürütmeyi durdurma kararı verilemeyeceği açıktır.  Danıştay 1.D., 08.02.1982, E: 1982/6, K: 1982/4, Kanunum Mevzuat İçtihat Bilgi Bankası.   291İdari Yargılama Usulü...                      Ankara Üni. Hukuk Fak. Dergisi, 65 (2) 2016: 279-313 A) 3622 Sayılı Kanun la Yapılan Değişiklik 1990  yılına  kadar  yürütmenin  durdurulmasına  ilişkin  bir  değişiklik yapılmamış; 1990 yılında 3622 sayılı Kanunun 10.maddesiyle 2577 sayılı Kanunun yürütmeyi durdurmayı düzenleyen 27.maddesinin 2 ve 8.fıkraları değiştirilmiş ve maddeye 12.fıkra eklenmiştir.  Söz  konusu  değişiklikle  27/2.  fıkra  şu  şekilde  değiştirilmiştir:  Danıştay veya idari mahkemeler, idari işlemin uygulanması halinde telafisi güç veya imkânsız zararların doğması ve idari işlemin açıkça hukuka  aykırı  olması  şartlarının  birlikte  gerçekleşmesi  durumunda gerekçe göstererek yürütmenin durdurulmasına karar verebilirler. Bu iki  şartın  birlikle  gerçekleşmediği  durumlarda  yürütmenin durdurulması kararı verilemez. Yürütmenin durdurulması kararının gerekçesinde bu iki şartın ne suretle gerçekleşmiş olduğunun da açıkça gösterilmesi gerekir.  Bu değişiklikle, yürütmeyi durdurma kararı verilmesi için  gereken,  işlemin  uygulanması  halinde  telafisi  güç  ya  da  imkansız zararların doğması ve işlemin açıkça hukuka aykırı olması şartlarının bir arada  aranması  gerektiği,  bu  şartlardan  birinin  yokluğu  durumunda yürütmeyi durdurma kararı verilemeyeceği ve bu iki şartın somut olayda hangi suretle gerçekleştiğinin yürütmeyi durdurma kararının gerekçesinde gösterilmesi zorunluluğu belirtilmiştir. Böylece yürütmeyi durdurma kararı verilmesi konusundaki koşullar biraz daha sıkı şartlara bağlanmıştır ki bunun temelinde,  kanun  koyucunun  yürütmeyi  durdurma  kararı  verilmesinin istisnai olması gerektiği düşüncesi yatmaktadır.   Tasarının  komisyon  raporunda;  Anayasanın  125.maddesine  atıfla, yürütmenin  durdurulmasına  ancak  telafisi  güç  veya  imkansız  zararların doğması ve idari işlemin açıkça hukuka aykırı olması şartlarının birlikte gerçekleşmesi durumunda karar verilebileceği belirtilmiş, Anayasadaki bu açık hükme rağmen tatbikatta bunun aksine kararlar verildiği görülmektedir, denilmiştir. Tatbikatta birliği ve Anayasaya uygunluğu sağlamak amacıyla tasarıda  ancak  bu  iki  şartın  bir  arada  gerçekleşmesi  halinde yürütmenin durdurulmasına  karar  verilebileceği,  bu  karar  verilirken  bu  iki  şartın  ne                                                  31  3622 sayılı Kanun, Kabul Tarihi: 05.04.1990, Resmi Gazete: 10.04.1990, S: 20488. 292Ankara Üni. Hukuk Fak. Dergisi, 65 (2) 2016: 279-313                                      Eroğlu Durkal suretle  gerçekleştiğinin  de  gerekçeli  olarak  kararda  açıkça  gösterileceği hükme bağlanmıştır.  1990  yılından  önce  verilmiş  yürütmenin  durdurulması  kararları incelendiğinde, mahkemelerin işlemin uygulanması halinde telafisi güç ya da imkansız  zararların  doğması  ve  işlemin  açıkça  hukuka  aykırı  olması şartlarının sadece birine dayanarak ve gerekçe göstermeden de yürütmenin durdurulması  kararı  verdikleri  görülmektedir.  Kanun  koyucu  da mahkemelerin  vermiş  olduğu  bu  tip  kararlara  tepki  olarak  yürütmenin durdurulması kararı verilmesi için bu iki şartın mutlaka bir arada bulunması gerektiği şartına, bu değişiklikle vurgu yapmıştır.  27.maddenin 8.fıkrada yapılan değişiklikle de  …İşlemden kaldırılan dosyanın yeniden işleme konulması ile ihtirazı kayıtla verilen beyannameler üzerine yapılan işlemlere tahsilat işlemlerinden dolayı açılan davalar, tahsil işlemini durdurmaz.  denilerek işlemden kaldırılan dosyanın tekrar işleme konulması da tahsil işlemini durdurmayacak işlemler arasında sayılmıştır. Yine  söz  konusu  Kanunla  getirilen  diğer  bir  önemli  yenilik  de yürütmeyi durdurma kararlarına karşı yapılacak itirazların düzenlenmesidir. 27.maddeye eklenen 12.fıkra ile yürütmeyi durdurma kararlarına karşı itiraz müessesesi  getirilmiştir.  Söz  konusu  düzenleme  uyarınca:   Yürütmenin durdurulması istemleri hakkında verilen kararlar; Danıştay dava daireleri tarafından verilmişse konusuna göre İdari veya Vergi Dava Daireleri Genel Kurullarına, bölge idare mahkemesi kararlarına karşı en yakın bölge idare mahkemesine, idare ve vergi mahkemeleri ile tek hakim tarafından verilen kararlara karşı bölge idare mahkemesine, çalışmaya ara verme süresi içinde ise idare ve vergi mahkemeleri tarafından verilen kararlara en yakın nöbetçi mahkemeye  veya  kararı  veren  hakimin  katılmadığı  nöbetçi  mahkemeye, kararın tebliğini izleyen günden itibaren yedi gün içinde bir defaya mahsus olmak  üzere  itiraz  edilebilir.  İtiraz  edilen  merciler,  dosyanın  kendisine                                                  32  T. B. M. M. (S. Sayısı: 120'ye 1 inci Ek), 6.1.1982 Tarih ve 2577 Sayılı İdarî Yargılama Usulü  Kanunun  Bazı  Maddelerinin  Değiştirilmesine  Dair  Kanun  Tasarısı  ve  Adalet Komisyonu  Raporu  (1/415),  Esas  No:  1/415,  Karar:  16,  18.01.1990, http://www.kanunum.com/tutanakproxy.php?action=show&id=120098. 33  Danıştay 1.D., 21.06.1983, E: 1983/116, K: 1983/144, Kanunum Mevzuat İçtihat Bilgi Bankası.   293İdari Yargılama Usulü...                      Ankara Üni. Hukuk Fak. Dergisi, 65 (2) 2016: 279-313 gelişinden itibaren yedi gün içinde karar vermek zorundadır. İtiraz üzerine verilen kararlar kesindir.  3622  sayılı  kanunun  10.  maddesiyle  yapılan  değişikliğe  karşı  ana muhalefet partisi tarafından Anayasa Mahkemesi nde iptal davası açılmıştır. Söz konusu davada:34 Ana muhalefet partisi, İYUK 27/2.maddesinde yapılan değişiklikle ilgili olarak; yürütmeyi durdurma kararlarının yargılama süreci içinde verilen ve gerektiğinde kaldırılabilen kararlar olduğu ve Anayasa'nın 125.maddesinde sadece   gerekçe  gösterilerek   demesine  karşın,  yapılan  değişiklikle yürütmenin durdurulması kararının gerekçesinde, idari işlemin uygulanması halinde telafisi güç veya imkansız zararların doğması ve idari işlemin açıkça hukuka  aykırı  olması  koşullarının  gerçekleşmiş  olduğunun  AÇIKÇA gösterilmesi  zorunluluğunun  getirilmesinin  yürütmenin  durdurulması kararını  bir  ilâm  derecesine  yükselttiği,  bu  kararlar  için  Anayasa da öngörülmeyen  bir  sınırlama  sebebi  getirildiği  ve  gerekçenin   açıkça  gösterilmesi koşulunun gerekçenin açık olup olmadığı konusunda tartışma yaratarak  yürütmenin  durdurulması  kararının  uygulanabilirliğini  zaafa düşürülebileceği,  değişikliğin  bu  suretle  Anayasa'nın  125.  maddesine aykırılık oluşturduğu iddialarında bulunmuştur.  Ana muhalefet partisi, İYUK 27.maddeye eklenen 12.fıkraya ilişkin olarak  ileri  sürdüğü  aykırılık  iddiasında  da;  yürütmenin  durdurulması kararlarına karşı kurullara itiraz edilmesi ve bu itiraz üzerine verilen kararın kesin  olmasının, yürütmeyi  durdurma  kararının  ilâm  niteliğini güçlendireceğini,  ayrıca  itiraz  sonucu  verilecek  kararın  daha  yargılama sürecinin başlangıcından itibaren yargıcı etkileyerek vicdani kanaatine göre karar  vermesi  esasını  zaafa  uğratacağını,  bu  haliyle  Anayasa nın 138.maddesine aykırılık teşkil ettiğini ileri sürmüştür. Bu iddiaları değerlendiren Anayasa Mahkemesi; getirilen yeni hükümle Anayasa ile belirlenen yürütmenin durdurulması koşullarında herhangi bir değişiklik  yapılmadığına  ve  yeni  bir  sınırlama  nedeni  getirilmediğine, Anayasa da  ve  yasada  yer  alan  hükümlere  yeni  bir  anlatım  biçimi  ile                                                  34  Anayasa  Mahkemesi,  21.06.1991,  E:  1990/20,  K:  1991/17,  R.G:  30.09.1992-  21361, Erişim:  http://www.kararlaryeni.anayasa.gov.tr/Karar/Content/1705fc-dbf-4778-9757dfbfc?excludeGerekce=False&wordsOnly=False:, 02.12.2014. 294Ankara Üni. Hukuk Fak. Dergisi, 65 (2) 2016: 279-313                                      Eroğlu Durkal yaklaşıldığına, bu nedenle değişikliğin Anayasa nın 125.maddesine aykırılık teşkil etmediğine hükmetmiştir.  Anayasa nın 138.maddesine aykırılık iddiasını değerlendiren Yüksek Mahkemeye  göre:   Yürütmeyi  durdurma  ile  ilgili  kararlara  karşı  itiraz olanağını  getiren  yeni  düzenlemeler  İdari  Yargılama  Usulü  ile  ilgili kurallardır. Anayasa'nın 142. maddesi uyarınca mahkemelerin kurulması, görev  ve  yetkileri,  işleyişleri  ve  yargılama  usulleri  yasayla  düzenlenir. Mahkemelerin nihai karardan önce alacakları yasal önlemler ile ileride kendi kararlarının uygulanabilirliğini  ve  geçerliliğini  sağlamak  üzere  alacakları önlemler  yargılama  usulü  kurallarıdır.  Yürütmeyi  durdurma  ile  ilgili kurallar, Anayasa'nın 125. maddesi sınırları içinde kalmak ve Anayasa'nın diğer temel  kurallarına aykırı olmamak koşuluyla diğer yargılama usulü kuralları gibi yasa koyucu tarafından serbestçe düzenlenebilirler. Bu nedenle söz  konusu  düzenleme  mahkemelerin  bağımsızlığını  düzenleyen Anayasa nın 138.maddesine aykırılık teşkil etmemektedir.  B) 4001 Sayılı Kanun la Yapılan Değişiklik 1994 yılında 4001 sayılı Kanun un 12.maddesiyle yürütmeyi durdurma kararları  bir  kez  daha  değişikliğe  uğramıştır.  Söz  konusu  değişiklikle; yukarıda bahsettiğimiz 27/2.maddede tekrar bir sadeleştirme yapılmış ve  Danıştay veya idari mahkemeler, idari işlemin uygulanması halinde telafisi güç veya imkânsız zararların doğması ve idari işlemin açıkça hukuka  aykırı  olması  şartlarının  birlikte  gerçekleşmesi  durumunda, gerekçe  göstererek  yürütmenin  durdurulmasına  karar  verebilirler.  denilmiştir. Böylece 2577 sayılı Kanunun ilk halindeki düzenlemeye dönüş yapılmış, 3622 sayılı Kanunla bu konuda getirilen değişiklik kaldırılmıştır. Madde  fıkraları  yeniden  düzenlenmiş  ve  yerleri  değiştirilmiştir.  Bu kapsamda yapılan en önemli değişikliklerden biri, 27.maddenin 4.fıkrasında yer alan yürütmenin durdurulmasına 90 gün için karar verilebileceği, talep üzerine  gerekçeli  olarak  yeniden  yürütmenin  durdurulmasına  karar verilmesinin  mümkün  olduğu,  yürütmenin  durdurulmasına  karar  verilen davaların,  tekemmül  etmelerinden  itibaren  60  gün  içinde  esastan  karara bağlanacağı,    aksi  halde  yürütmenin  durdurulması  kararı  kendiliğinden hükümsüz  kalacağı  düzenlemesinin  kaldırılmasıdır.  Diğer  bir  önemli                                                  35  4001 sayılı Kanun, Kabul Tarihi: 10.06.1994, Resmi Gazete: 18.06.1994, S: 21964.   295İdari Yargılama Usulü...                      Ankara Üni. Hukuk Fak. Dergisi, 65 (2) 2016: 279-313 değişiklik de maddenin 9, 10 ve 11.fıkralarında yer alan ve savaş, seferberlik ve olağanüstü hal durumlarında yürütmenin durdurulması kararı verilmesini sınırlayan ya da engelleyen hükümlerin kaldırılmasıdır. Yürütmeyi durdurma kararı verilmesini sınırlayan söz konusu hükümler kanundan çıkarılmış olsa da Anayasa daki sınırlandırma sebepleri yürürlükte kalmaya devam etmiştir. Meclis Komisyon raporu incelendiğinde maddenin kaldırılma nedeni olarak; yürütmenin durdurulmasına 90 gün için karar verilmesi durumunun uygulamada  karışıklara  ve  mahkemenin  iş  yükünü  arttırarak  adalette gecikmelere  neden  olduğu,  yürütmenin  durdurulması  kararı  verilen dosyaların  da  tekemmüllerinden  itibaren  60  gün  içinde  esastan  karara bağlanması kuralının mahkemelerin iş yükü göz önüne alındığında, bu süre içinde karar verilmesi mümkün olmadığından kişilerin zarara uğramasına sebebiyet  verdiği  belirtilmiştir.  Savaş,  sıkıyönetim  ve  olağanüstü  hal durumlarında  yürütmeyi  durdurma  kararı  verilmesini  sınırlandıran  ya  da tamamen  ortadan  kaldıran  9,10  ve  11.fıkra  hükümleri  de  metinden çıkarılmış, gerekçe olarak da savaş, sıkıyönetim veya olağanüstü hallerde hangi  koşullarla  yürütmenin  durdurulması  kararı  verileceği  veya verilemeyeceği  özel  kanunlarında  düzenlenmiş  bulunduğundan,  kanun tekniği  bakımından  bu  hükümlerin  İdarî  Yargılama  Usulü  Kanunu'nda bulunmasına gerek olmadığı söylenmiştir. Kanun  değişikliğine  karşı  Anayasa  Mahkemesi nde  iptal  davası açılmamıştır.  Nitekim  3622  sayılı  kanunla  yapılan  değişiklikler  tekrar kaldırılmış olduğundan muhalefetin eleştirisi de kalkmış, bu sebeple de iptal davası yoluna gidilmemiştir. C) 6352 Sayılı Kanun la Yapılan Değişiklik 4001 sayılı Kanun değişikliğinden sonra 2012 yılına kadar yürütmenin durdurulması kararlarında herhangi bir değişikliğe gidilmemiştir. 02.07.2012 tarihinde  kabul  edilen  6352  sayılı  Kanun un  57.maddesiyle  yürütmenin durdurulması  kararlarını  düzenleyen  İYUK.  27/2.maddesi  değiştirilmiş, maddeye 3,9, ve 10. fıkralar eklenmiştir:                                                   36 http://www.tbmm.gov.tr/tutanaklar/TUTANAK/TBMM/d/c/tbmm62115ss9.pdf, s.5, Erişim:22.11.2014. 296Ankara Üni. Hukuk Fak. Dergisi, 65 (2) 2016: 279-313                                      Eroğlu Durkal  2. Danıştay veya idari mahkemeler, idari işlemin uygulanması halinde telafisi güç veya imkansız zararların doğması ve idari işlemin açıkça hukuka aykırı olması şartlarının birlikte gerçekleşmesi durumunda, davalı idarenin savunması  alındıktan  veya  savunma  süresi  geçtikten  sonra  gerekçe göstererek  yürütmenin  durdurulmasına  karar  verebilirler.  Uygulanmakla etkisi tükenecek olan idari işlemlerin yürütülmesi, savunma alındıktan sonra yeniden karar verilmek üzere, idarenin savunması alınmaksızın da  durdurulabilir.  Yürütmenin  durdurulması  kararlarında  idari  işlemin hangi  gerekçelerle  hukuka  açıkça  aykırı  olduğu  ve  işlemin  uygulanması halinde  doğacak  telafisi  güç  veya  imkânsız  zararların  neler  olduğunun belirtilmesi zorunludur. Sadece ilgili kanun hükmünün iptali istemiyle Anayasa  Mahkemesine  başvurulduğu  gerekçesiyle  yürütmenin durdurulması kararı verilemez. 3.  Dava  dilekçesi  ve  eklerinden  yürütmenin  durdurulması  isteminin yerinde olmadığı anlaşılırsa, davalı idarenin savunması alınmaksızın istem reddedilebilir.  9. Yürütmenin durdurulmasına dair verilen kararlar onbeş gün içinde yazılır ve imzalanır. 10.  Aynı  sebeplere  dayanılarak  ikinci  kez  yürütmenin  durdurulması isteminde bulunulamaz.  Kanun'un madde gerekçesinde düzenlemeyle ilgili yer alan ifadeleri şu şekilde belirtebiliriz:  Bu düzenlemeyle, yürütmenin durdurulması kurumu kısmen revize edilmektedir. Buna göre, yürütmenin durdurulmasına karar verilebilmesi için kural olarak idarenin savunmasının alınması veya savunma süresinin  geçirilmesi  gerekecektir.  Yürütmenin  durdurulması  talebinin yerinde olmadığı, dava dilekçesi ve eklerinden anlaşılmakla talebin reddi söz konusu  olacaksa,  davalı  idarenin  savunmasının  alınmasına  gerek kalmayacak, ret kararları idarenin savunması alınmadan da verilebilecektir. Yıkım ve sınır dışı etme gibi uygulanmakla etkisi tükenecek nitelikteki idari işlemler  bakımından  ise  savunma  alındıktan  sonra  yeniden  bir  karar verilinceye  kadar  geçici  olarak  yürütmenin  durdurulmasına  karar verilebilecektir.  Ayrıca,  aynı  hukuki  sebeplere  dayanılarak  ikinci  kez yürütmenin  durdurulması  talebinde  bulunulamayacağı  da  tasarıda düzenlenmekte  olup,  bu  hükümle  reddedilmiş  taleplerin  tekraren  yargı   297İdari Yargılama Usulü...                      Ankara Üni. Hukuk Fak. Dergisi, 65 (2) 2016: 279-313 mercileri önüne getirilmesinin önüne geçilmesi ve böylece yargı sürecinin hızlandırılması amaçlanmaktadır 37. 6352  sayılı  Kanunun  komisyon  görüşmeleri  sırasında  anılan düzenlemenin  hak  arama  hürriyetini  sınırlandırıcı  nitelikte  olduğu,  zaten uygulamada da savunma alınmadan yürürlüğü durdurma kararı verilmesi durumunun  yok  denecek  kadar  az  olduğu,  üçüncü  bir  koşul  getirmenin Anayasanın 125. maddesinin beşinci fıkrasına aykırılık teşkil edeceği ile gelişmiş  ülkelerde  yürütmeyi  durdurma  kararlarının  verilmesini kolaylaştıracak hükümlere gidilirken, getirilen düzenlemeyle zorlaştırıldığı yönünde görüşler ileri sürülmüştür. Bu ifadelere karşın komisyonda alınan kararla,  getirilen  düzenlemeyle  uygulamada  mahkemelerin  ellerini güçlendirecek  yasal  bir  zemin  oluşturulması  amaçlandığı,  bu  bağlamda getirilen  düzenlemenin  uygulama  ile  paralellik  sağlanması  açısından  bir revize  hüküm  niteliğinde  olduğu,  tasarıdaki  hükmün  bireylerin  haklarını korumak için yeterince güvenceler taşıdığı ve bu yönüyle de Anayasaya aykırı bir durumun olmadığı, yürütmenin durdurulması talebinin yeni bir sebep ortaya çıkmadığı hallerde tekrar tekrar istenmesinin mahkemelerin iş yükünü  gereksiz  şekilde  arttırdığı  ifade  edilmiştir.  Maddeyle  ilgili muhalefet şerhinde ise; yürütmenin durdurulması kararı verilebilmesi için aranan iki koşula, üçüncü bir koşul eklendiği, bu koşulun Anayasanın 125. maddesinin beşinci fıkrasında, yürütmenin durdurulması kararı verilebilmesi için aranan koşullar arasında mevcut olmadığından Anayasa aykırı olduğu, 2005  tarih  ve  5411  sayılı  Bankacılık  Kanununun  105 inci  maddesinin üçüncü, 128. maddesinin de ikinci fıkralarına göre, Bankacılık Düzenleme ve Denetleme Kurulu kararları ile Tasarruf Mevduatı Sigorta Fonu Kurulu kararlarına  karşı  açılan  davalarda,  yürütmenin  durdurulması  istemleri hakkında  davalı  idarenin  savunması  alınmadan  karar  verilemeyeceği hükmünün Anayasa Mahkemesi tarafından Anayasa aykırı bulunarak iptal edildiği,  bu  müessesenin  hızlı  işlemesi  değil,  ağır  ve  geç  işlemesinin, idarenin  hukuka  uygunluğunun  denetimi  ve  hukuk  devleti  açısından sakıncalı olduğu, idari yargı denetiminin gücünü azaltıcı etkisi sebebiyle, adil yargılanma hakkına da aykırı olduğu ve uygulamada hangi idari işlemin                                                  37  Erişim: http://www.tbmm.gov.tr/d/1/1-0565.pdf, 05.04.2012. 38  http://www.tbmm.gov.tr/sirasayi/donem/yil/ss.pdf, s.78, Erişim:22.11.2014. 298Ankara Üni. Hukuk Fak. Dergisi, 65 (2) 2016: 279-313                                      Eroğlu Durkal uygulanmakla  etkisinin  tükeneceğinin  tespitinde  güçlükler  yaşanmasının kaçınılmaz olduğu ifade edilmiştir. Söz konusu kanunla İYUK. 27.madde 2,3 ve 10. fıkralarda yapılan değişikliğin iptali için Anayasa Mahkemesi nde iptal davası açılmıştır. Dava dilekçesinde özetle; Danıştay ve idarî mahkemelerin yürütmeyi durdurma kararı  verebilmesi  için  Anayasanın  125.  maddesinde  ifade  edilen  idarî işlemin uygulanması halinde telafisi güç veya imkânsız zararların doğması ve  idarî  işlemin  açıkça  hukuka  aykırı  olması  şartlarının  birlikte gerçekleşmesi şartına ilaveten davalı idarenin savunmasının alınması şartı eklendiği, bu şartın Anayasa da yer almadığı ve bu nedenle Anayasa ya aykırı  olduğu,  aynı  sebeplere  dayanılarak  ikinci  kez  yürütmenin durdurulması  isteminde  bulunulamayacağı  yolundaki  düzenlemenin, yargılama makamının kararını gözden geçirme olanağını ortadan kaldırdığı,  kurallarda  yürütmenin  durdurulması  yönünden  uygulanmakla  etkisi tükenecek işlemler ve uygulanmakla etkisi tükenmeyecek işlemler şeklinde iki ayrı kategori oluşturulduğu, oysa bunların birbirinden ayırt edilmesinin zor olması nedeniyle içtihat farklılıklarının oluşabileceği ve bu durumun kanun  önünde  eşitlik  ilkesine  aykırı  sonuçlar  doğuracağı, ayrıca  dava dilekçesi ve eklerinden talebin reddedilmesi gerektiğinin anlaşıldığı hâllerde idarenin savunmasının beklenmeyebileceği yönündeki düzenlemenin idare lehine  çifte  standart  yaratması  nedeniyle  Anayasa ya  aykırı  olduğu iddialarında bulunulmuştur. Anayasa  Mahkemesi nce  yapılan  inceleme  sonucunda  söz  konusu düzenlemelerin  Anayasa ya  aykırı  olmadığına  hükmedilirken,  verilen kararda Yüksek Mahkemece şu tespitler yapılmıştır:  - Anayasa nın 142. maddesi uyarınca mahkemelerin kuruluşu, görev ve yetkileri, işleyişi ve yargılama usullerinin belirlenmesinin kanun koyucunun takdirinde olduğu, yürütmenin durdurulması ile ilgili kuralların da diğer yargılama  usulü  kuralları  gibi  kanun  koyucu  tarafından  serbestçe düzenlenebileceği ancak,  kanun  koyucunun  bu  yetkisini  kullanırken belirleyeceği kuralların Anayasa nın 125. maddesinde belirtilen şartlara ve diğer  Anayasa  kurallarına  aykırı  olmaması  gerektiği  belirtilmiştir.  Dava                                                  39  http://www.tbmm.gov.tr/sirasayi/donem/yil/ss.pdf, s.137-139, Erişim:22.11.2014. 40  http://www.resmigazete.gov.tr/eskiler/2013/08/20130802-20.htm, Erişim: 01.02.2015. 41  http://www.resmigazete.gov.tr/eskiler/2013/08/20130802-20.htm, Erişim: 01.02.2015.   299İdari Yargılama Usulü...                      Ankara Üni. Hukuk Fak. Dergisi, 65 (2) 2016: 279-313 konusu kurallarda, yürütmenin durdurulması kararı verilmeden önce idarenin savunmasının  alınmasının  öngörüldüğü,  ancak  bunun  tüm  idari  işlemler yönünden  mutlak  olarak  aranmayıp  sadece   uygulanmakla  etkisi tükenmeyecek idari işlemler  yönünden arandığı, diğer işlemler yönünden ise  mahkemelere  idarenin  savunması  alındıktan  sonra  yeniden  karar verilmek üzere savunma alınmaksızın da yürütmenin durdurulması kararı verme yetkisinin tanındığı görülmüştür. Uygulanmakla etkisi tükenecek idari işlemler açısından idarenin savunmasının alınması zorunluluğu bulunmadığı, böylece idarenin savunmasının alınması sebebiyle oluşabilecek gecikmeye izin verilmeyerek bu tür idari işlemler yönünden telafisi güç veya imkansız zararların  doğması  ihtimalinin  bertaraf  edildiği,  dolayısıyla  savunma almaksızın  karar  verme  imkânının  tamamen  ortadan  kaldırılmadığı,  bu durumun ise Anayasa nın 125. maddesinde belirtilen koşulları değiştiren veya  bu  koşullara  aykırılık  teşkil  eden  bir  düzenleme  olmayıp  idareye yöneltilen iddia karşısında kendisini savunabilme imkanı sağladığı ve bu yönüyle Anayasaya aykırılık teşkil etmediği belirtilmiştir. - Dava konusu kurallarda, uygulanmakla etkisi tükenecek işlemler ve uygulanmakla  etkisi  tükenmeyecek  işlemler  şeklinde  iki  ayrı  kategori oluşturulmasının içtihat birliğini bozacağı ve bunun kanun önünde eşitlik ilkesine  aykırı  sonuçlar  doğuracağını  iddia  edilse  de,  bir  düzenlemenin mahkemeler tarafından farklı yorumlanmasının her zaman mümkün olup yargı sistemi içerisinde bu yorumlardan hangisinin nihai olarak bağlayıcı olacağını  belirleyecek  ve  söz  konusu  yorum  farklılıklarını  gidererek uygulama  birliğini  sağlayacak  hukuki  yollar  bulunduğu  ve  bu  durumun kanun  önünde  eşitlik  ilkesine  aykırı  sonuçlar  doğurmasının  söz  konusu olmadığı öngörülmüştür. - Dava konusu kurallar arasında yer alan dava dilekçesi ve eklerinden talebin reddedilmesi gerektiğinin anlaşıldığı hallerde idarenin savunmasının beklenmeyebileceği yönündeki kural, savunma alınmadan dahi yürütmenin durdurulması isteminin yerinde olmadığının anlaşılabildiği hâllerde ayrıca idarenin  savunmasının  alınması  zorunluluğunu  ortadan  kaldırarak  söz konusu kararın verilmesine etkisi olmayacak bir işlem  sebebiyle kararın gecikmesinin  önlenmesini  sağlamaktadır. Bu  çerçevede  söz  konusu kuralın idare lehine bir çifte standart yaratması veya kanun önünde eşitlik 300Ankara Üni. Hukuk Fak. Dergisi, 65 (2) 2016: 279-313                                      Eroğlu Durkal veya silahların eşitliği ilkelerine aykırı bir durum yaratması söz konusu değildir. -  Hukuk  devletinde,  herkesin  etkili  bir  şekilde  hakkını  arama  ve iddiasına  ilişkin  olarak  adil  bir  yargılanma  yapılmasını  isteme  hakkı bulunmakla birlikte, bu haklar aynı mahkemenin daha önce karar verdiği hususta bir kez daha inceleme yapıp karar vermesini gerektirmemektedir. Mahkemenin daha önce karar verdiği aynı hususu bir kez daha inceleyip incelemeyeceği konusu, yargılama usulüne ilişkin olup bu konuda ne tür bir düzenleme yapılacağı kanun koyucunun takdirinde bulunmaktadır. Kaldı ki, yürütmenin  durdurulması  istemine  ilişkin  kararın  bir  kez  daha  gözden geçirilmesi  ihtiyacı,  istemin  daha  üst  bir  mercide  değerlendirilmesini sağlayacak mekanizmalar oluşturulması suretiyle çok daha etkili bir şekilde karşılanmaktadır.  Bu  çerçevede  kuralın yargılama  makamının  kararını gözden geçirme olanağını ortadan kaldırdığı ve bu yönüyle yargılama ve hukuk güvenliği ilkesine aykırılık teşkil ettiği yönündeki iddianın hukuki bir dayanağı bulunmamaktadır. 6352  sayılı  Kanunla  yapılan  değişiklerde  üzerinde  en  çok  tartışılan nokta 2.fıkra değişikliği olmuştur. Bu fıkrayla davalı idarenin savunması alınmadan yürütmeyi durdurma kararı verilemeyeceği, uygulanmakla etkisi tükenecek  idari  işlemler  açısından  davalı  idarenin  savunması  alınması şartının aranmayacağı, bu durumda davalı idarenin savunması alınıncaya kadar geçici olarak yürütmeyi durdurma kararı verilebileceği hüküm altına alınmıştır. Yürütmeyi durdurma kararlarında idari işlemin hangi gerekçelerle hukuka  aykırı  olduğu  ve  uygulanması  halinde  uğranılacak  zararların belirtilmesi zorunluluğu da (3622 sayılı Kanun'da yer alırken 4001 sayılı Kanunla  kaldırılmıştı)  fıkra  hükmüne  eklenmiştir.  Uygulanacak  kanun hükmünün Anayasa'ya aykırı olduğu gerekçesiyle Anayasa Mahkemesine başvurulması  durumunda,  sonuç  gelinceye  kadar  dava  konusu  işlemin yürütülmesinin durdurulmasının da önüne geçilmek istenmiştir.  Kanun  değişikliğinden  önceki  uygulama  incelendiğinde  zaten  idari yargı yerlerinin çoğu zaman davalı idarenin savunmasını almadan yürütmeyi durdurma kararı vermedikleri, uygulanmakla etkisi tükenecek idari işlemler                                                  42   …naklen atanma işlemine yönelik olarak açılan davada, davalı idarenin savunmasının alınmasından sonra yürütmenin durdurulması isteminin incelenmesine…. Danıştay 5.D., 26.12.1985,  E:  1982/3001,  K:  1985/2738,  Kanunum;  Danıştay  13.D.  13.11.2009,  E:   301İdari Yargılama Usulü...                      Ankara Üni. Hukuk Fak. Dergisi, 65 (2) 2016: 279-313 konusunda  ise  davalı  idarenin  savunması  alınıncaya  kadar  geçici  olarak yürütmeyi  durdurma  kararı  verdikleri  görülmektedir.  Farklı  olarak, uyuşmazlıkla ilgili daha önce verilmiş emsal karar varsa ya da idari yargı yerinin önündeki uyuşmazlık daha önce önüne gelen uyuşmazlıklarla aynı ya da  büyük  ölçüde  benzerse  (örneğin;  yürürlüğü  durdurulmuş  ya  da  iptal edilmiş bir düzenleyici işleme dayanan bireysel işlemlere karşı açılan iptal davalarında olduğu gibi); idarenin savunmasını almaya gerek kalmıyordu.  Değişiklikle  uygulanmakla  etkisi  tükenecek  idari  işlemler  ve uygulanmakla  etkisi  tükenmeyecek  idari  işlemler  ayrımı  yapılmış  ve uygulanmakla etkisi tükenecek idari işlemlerin tespiti, idari yargı yerlerinin takdirine bırakılmıştır. Değişikliğin tasarı metninde uygulanmakla etkisi tükenecek idari işlemlere yıkım ve sınır dışı etme kararları örnek olarak verilmiştir.                                                                                                                     2009/5805, Kanunum Mevzuat İçtihat Bilgi Bankası; Danıştay 10.D., 17.01.2011, E: 2010/11663, Kanunum Mevzuat İçtihat Bilgi Bankası; Danıştay 10.D., 02.02.2009, E: 2008/9707, Kanunum Mevzuat İçtihat Bilgi Bankası; Danıştay 13.D., 23.01.2012, E: 2011/4211, Kanunum Mevzuat İçtihat Bilgi Bankası. 43  ASLAN, s. 54; Selami DEMİRKOL,  İdari Yargılama Usulünde ‘Savunmaya Kadar Kabul Olgusu  İdari Yargı (cın)/nın Var Olduğunun Doğrulanması , İstanbul Barosu Dergisi, C: 84, S:1, 2010, s. 88;  Davanın durumu ve uyuşmazlığın hukuki niteliğine göre, 2577 sayılı İdari Yargılama Usulü Kanunu'nun 27. maddesinde öngörülen koşulların bu aşamada gerçekleştiği  anlaşıldığından,  yürütmenin  durdurulması  isteminin  kabulü  ile  davalı idarelerin savunmaları alındıktan veya yasal cevap verme süresi geçtikten sonra bu konuda yeniden bir karar verilinceye kadar…kuralının yürütmesinin durdurulmasına…  Danıştay 10.D., 16.06.2010, E: 2010/6009, Kanunum Mevzuat İçtihat Bilgi Bankası; Danıştay 10.D., 22.12.2009, E: 2009/9270, Kanunum Mevzuat İçtihat Bilgi Bankası;  Davanın durumu ve uyuşmazlığın hukuki niteliğine göre yürütmenin durdurulması isteminin davalı idarenin savunması alınıncaya kadar kabulüne…  Danıştay 13.D., 22.09.2004, E: 2004/10382, Kanunum  Mevzuat  İçtihat  Bilgi  Bankası;  İstanbul,  5.İdare  Mahkemesi,  25.12.2012, E:2012/2502, Kanunum Mevzuat İçtihat Bilgi Bankası. 44  Danıştay İDDK, 09.03.2012, YD İtiraz NO:2012/74, TEKİNSOY, s. 179. 45  Danıştay, Adli Kolluk Yönetmeliğinde değişiklik öngören bazı hükümlere karşı açılan iptal davasında; söz konusu hükümlerin uygulanmasını, uygulanmakla etkisi tükenecek idari işlem olarak kabul edip davalı idarenin savunmasını almadan, savunma alınıncaya ya da savunma süresi geçinceye kadar geçici olarak durdurmuştur (Danıştay 10.D, 22.10.2014, E: 2013/8217, Kanunum Mevzuat İçtihat Bilgi Bankası; İstanbul Validebağ Korusu na cami inşaatı yapılması konusundaki idari işlemin iptali için açılan davada da İstanbul 7.İdare Mahkemesi nce söz konusu işlem, uygulanmakla etkisi tükenecek işlem olarak kabul edilip davalı idarenin savunması alınıncaya kadar yürütmeyi durdurma kararı verilmiştir (İstanbul 7.İdare Mahkemesi, 21.10.2014, E: 2013/1518). 302Ankara Üni. Hukuk Fak. Dergisi, 65 (2) 2016: 279-313                                      Eroğlu Durkal Dava  dilekçesi  ve  eklerinden  yürütmenin  durdurulması  isteminin yerinde olmadığı anlaşılırsa, davalı idarenin savunması alınmaksızın istemin reddedilebileceğine ilişkin değişiklik incelendiğinde; uygulamada kimi idari yargı yerlerince bu şekilde dava dilekçesi üzerinden davacının yürütmeyi durdurma  istemi  reddedilebilmekteydi.  Kimi  zaman  ise  mahkemelerin, yürütmeyi  durdurma  talebinin  reddi  konusunda  da  davalı  idarenin savunmasını bekledikleri ve savunma geldikten sonra talebin reddine karar verdikleri görülüyordu. Getirilen bu düzenleme ile yürütmeyi durdurma talebinin reddi için idarenin savunmasının beklenilmesine gerek olmadığı hususu yasal zemine kavuşturulmuştur. 9. ve 10.fıkralarda yapılan değişiklikler ile yürütmenin durdurulmasına ilişkin kararların kısa sürede yazılması ve aynı sebebe dayanarak ikinci kez yürütmenin durdurulması talep edilemeyeceği öngörülmüştür.  Aynı sebebe dayanarak  ikinci  kez  yürütmeyi  durdurma  talebinde  bulunulamayacağı kuralına Danıştay ın birçok kararında rastlanmaktadır. Nitekim yürütmenin durdurulması talebinin reddedilmesi, tekrar yürütmeyi durdurma talebinde bulunmaya engel değildir. Bu düzenlemeyle aslında uygulamada karşılaşılan bir soruna değinilmiştir. Uygulamada davacıların aynı konuda farklı gelişme ya da gerekçeleri olmaksızın defalarca kez peş peşe yürütmeyi durdurma talep  ederek  yargı  yerini  gereksiz  yere  oyaladıkları  görülmekteydi.  Bu durumda yargı mercileri de çoğu zaman aynı sebebe dayanarak ve yeni bir gelişme olmaksızın yapılan yürütmeyi durdurma taleplerinin reddine karar vermekteydiler.  Ancak  uygulamada  bu  şekilde  ikinci  kez  yapılan yürütmeyi durdurma istemleri hakkında istemin reddi ya da kabulü yolunda kararlar verildiği de görülmekle birlikte, bu kararların yargılama sürecini uzattığı söylenebilir. Söz konusu düzenleme ile aynı sebebe dayanarak ikinci                                                  46  Danıştay 13.D., 23.07.2007, E: 2007/4543, Kanunum Mevzuat İçtihat Bilgi Bankası. 47  Hüseyin BİLGİN,  Üçüncü Yargı Paketinde İdari Yargıda Yargılamanın Hızlandırılmasına İlişkin  Getirilen  Yenilikler ,  Türkiye  Barolar  Birliği  Dergisi,  2012  (103), http://tbbdergisi.barobirlik.org.tr/m3-103-1237, s. 315. 48  Ahmet GÜLER,  Kuruluşunun  29.Yılında Bölge İdare, İdare ve vergi MahkemeleriKeyfiliği Önleyen Güvence-  İdare Hukuku ve İlimleri Dergisi, C:15, S:1, 2012, s. 112; TEKİNSOY, s. 164; Danıştay İdari Dava Daireleri Kurulu, 17.10.1997, E: 1997/612, K: 1902/2 (Kanunum Mevzuat İçtihat Bilgi Bankası). 49  Danıştay 13.D., 09.08.2007, E:2006/4228 (Bu kararda, ikinci kez yapılan yürütmenin durdurulması talebi incelenerek karar verilmiş, kararın karşı oyunda ise ikinci kez yapılan yürütmenin durdurulması isteminin incelenmeksizin reddedilmesi gerektiği gerekçesiyle çoğunluk görüşüne karşı çıkılmıştır), Kanunum Mevzuat İçtihat Bilgi Bankası.   303İdari Yargılama Usulü...                      Ankara Üni. Hukuk Fak. Dergisi, 65 (2) 2016: 279-313 kez yürütmeyi durdurma talebinin önüne geçilmiş, böylece mahkemelerin iş yükünün hafifletilmesi ve yargılama sürecinin kısaltılması amaçlanmıştır. Burada yasaklanan, aynı sebebe dayanarak ikinci kez yürütmeyi durdurma talep  edilmesidir.  Eğer  ilgililer  farklı  sebebe  dayanarak  aynı  davada yürütmeyi  durdurma  talep  ederlerse,  bu  talebin  mahkeme  tarafından değerlendirilmesi  gerekeceği  açıktır.  Dolayısıyla  6352  sayılı  Kanunla yapılan  değişikliklerin  uygulamadan  çok  farklı  olduğu  söylenemez.  Söz konusu değişiklik ile uygulamada zaten yerleşmiş olan çoğu kural yasal düzenleme haline getirilmiştir.  D) 6526 Sayılı Kanun la Yapılan Değişiklikler 21.02.2014 tarih ve 6526 sayılı Terörle Mücadele Kanunu ve Ceza Muhakemesi  Kanunu  ile  Bazı  Kanunlarda  Değişiklik  Yapılmasına  Dair Kanun un  17.  maddesiyle,  İYUK.  27.  madde  2.  fıkrasının  ikinci cümlesinden  sonra  gelmek  üzere  şu  cümle  eklenmiştir:   Ancak,  kamu görevlileri hakkında tesis edilen atama, naklen atama, görev ve ünvan değişikliği, geçici veya sürekli görevlendirmelere ilişkin idari işlemler, uygulanmakla  etkisi  tükenecek  olan  idari  işlemlerden  sayılmaz.   Bu hükümle birlikte kamu görevlileri hakkında tesis edilen atama, naklen atama, görev ve ünvan değişikliği, geçici veya sürekli görevlendirmelere ilişkin idari işlemler hakkında açılan iptal davalarında, davalı idarenin savunması alınmadan  yürütmeyi  durdurma  kararı  verilmesi  yasaklanmıştır.  Kanun teklifinin ne genel gerekçesinde ne de söz konusu maddenin gerekçesinde neden  böyle  bir  düzenleme  yapılması  ihtiyacı  hissedildiğine  dair  bir açıklama yer almamıştır.  Adalet  Komisyonundaki  görüşmelerde  madde  oyçokluğu  ile  kabul edilmiştir. Komisyon karşı oyunda  Teklifin 17. maddesiyle 2577 Sayılı Yasanın  27.  maddesinde  değişiklik  yapılarak,  atama,  görev  ve  ünvan değişikliği ile geçici görevlendirmelere ilişkin olarak yürütmeyi durdurma kararlarını  geciktirmek  adına,  idarenin  savunmasının  beklenmesi  şart koşulmaktadır. Bu durum idari hizmetlerde görev yapan kamu görevlilerinin haksız  ve  mesnetsiz  görev  değişikliklerine  yönelik  idari  işlemlerin  geri döndürülmesinde güçlükler yaratacağından, hak kaybına neden olacak bir                                                  50  Kabul Tarihi: 21.02.2014, Resmi Gazete: 06.03.2014, S: 28933 1.Mükerrer. 51  http://www.kanunum.com/file/cid0548_vid0866_fid278. 304Ankara Üni. Hukuk Fak. Dergisi, 65 (2) 2016: 279-313                                      Eroğlu Durkal düzenlemedir.   denilerek  düzenlemeye  karşı  çıkılmıştır.  Muhalefet şerhinde  de  maddede  sözü  geçen  idari  işlemlerin  uygulanmakla  etkisi tükenecek  idari  işlemler  dışında  bırakıldığı,  mevcut  uygulamada  uygulanmakla  etkisi  tükenecek  olan  idari  işlemler   hakkında  idarenin savunması  alınmadan  yürütmeyi  durdurma  kararı  verilebildiği,  teklifin amacının, son dönemde görevden alınan, başta Emniyet mensupları olmak üzere, sayıları yedi bini bulan kamu görevlilerinin hızlı bir şekilde yürütmeyi durdurma kararı almasını önlemek olduğu, böylece mahkemelerin, görev yeri değiştirilen kamu görevlileri hakkında idarenin savunmasını almadan yürütmeyi  durdurma  kararı  veremeyecekleri,  bu  durumda,  kamu görevlilerinin hak arama yolunun kapatılacağı, idarenin geciktirici işlemleri nedeniyle  de  zamanında  idari  işlemlerin  hukuka  uygunluğunun denetlenememiş olacağı 53 ifadeleriyle çoğunluk görüşüne karşı çıkılmıştır. 6526 sayılı kanunla getirilen düzenleme daha önce kanunda hiç yer almamış  yeni  bir  düzenlemedir.  Düzenlemenin  getiriliş  amacının,  son dönemde kamu görevlilerinin özellikle naklen atanması kararları hakkında açılan  iptal  davalarında  yoğun  olarak  verilen  yürütmeyi  durdurma kararlarına bir tepki olduğu söylenebilir.  Yapılan değişiklik ile tamamen idari yargı yerlerinin verdiği kararlara ters düşen bir düzenleme getirilmiştir. Nitekim değişiklik öncesi idari yargı kararları  incelendiğinde,  kamu  görevlileri  hakkında  tesis  edilen  atama, naklen  atama,  görev  ve  ünvan  değişikliği,  geçici  veya  sürekli görevlendirmelere ilişkin idari işlemlerin, uygulanması halinde telafisi güç ya  da  imkansız  zararlar  doğuracak  işlemler  olarak  kabul  edilip,  davalı idarenin savunması alınmadan yürütmeyi durdurma kararlarına konu olduğu görülmekteydi. Ancak söz konusu düzenleme sonrasında bu tür kararların                                                  52  http://www.tbmm.gov.tr/sirasayi/donem/yil/ss.pdf, s.37, Erişim:22.11.2014. 53  http://www.tbmm.gov.tr/sirasayi/donem/yil/ss.pdf, s.42, Erişim:22.11.2014. 54  Malatya İdare Mahkemesi, 26.02.2013, E: 2013/36; Trabzon İdare Mahkemesi, 13.12.2013, E:  2013/1056,  Erişim:  www.birlikegitimsen.org.tr/wpcontent/uploads/2014/01/Yürütmenin-Durdurulması-kararı.pdf,  12.02.2015;  İstanbul 4.İdare Mahkemesi de 16.01.2014 tarihinde personel atamasıyla ilgili verdiği bir kararında  Davalı idarelerin savunması ve ara kararı cevabı alındıktan ya da kanuni savunma ve ara kararına cevap verme süresi geçtikten sonra yeniden bir karar verilinceye kadar (davacının branşı  itibariyle  gördüğü  -kritik-  kamu  hizmetinin  yürütülmesinde  ortaya  çıkabilecek aksaklık ve arızalar göz önüne alındığında uygulanmakla etkisi tükenecek nitelikte görülen) dava  konusu  işlemin  yürütülmesinin  durdurulmasına  karar  verilmiştir   diyerek  atama   305İdari Yargılama Usulü...                      Ankara Üni. Hukuk Fak. Dergisi, 65 (2) 2016: 279-313 verilebilmesi  için  de  idarenin  savunmasının  alınması  zorunluluğu getirilmiştir.  6526 sayılı Kanunun 17. maddesiyle getirilen bu değişiklik aleyhine Anayasa  Mahkemesine  2014/86  esas  numarasıyla  iptal  başvurusu  ve 2014/153  esas  numarasıyla  da  bir  itiraz  başvuru  yapılmış,  Anayasa Mahkemesi  02.10.2014  tarihinde  yaptığı  toplantısında  iki  dosyanın birleştirilmesine ve esasa geçilmesine karar vermiştir. Davalı  idarenin  savunması  alınmadan  yürütmeyi  durdurma  kararı verilemeyeceğine ilişkin olarak; 19.10.2005 günlü 5411 sayılı Bankacılık Kanunu nun  Kurul kararlarına karşı yargı yolu  başlıklı 105. maddesiyle Bankacılık  Düzenleme  Denetleme  Kurulu  kararlarına  karşı  Danıştay da açılan davalarda yürütmenin durdurulması istemleri için duruşma yapılması usulü  getirilmiş  ve  davalı  idarenin  savunması  alınmadan  yürütmenin durdurulması kararı verilemeyeceği kurala bağlanmıştı. Danıştay 13. Dairesi, bu hükmün Anayasa nın 2, 36, ve 125. maddelerine aykırılığı iddiası ile Anayasa  Mahkemesi ne  itiraz  yoluyla  başvurmuştur.  İtiraz  başvurusunda aykırılık nedeni olarak; bu düzenlemenin, Danıştay ın yürütmeyi durdurma kararı verme yetkisini tümüyle ortadan kaldırmadığı, ancak davanın açıldığı tarihten  itibaren  somut  olayın  özelliklerini  dikkate  alarak  yürütmenin durdurulması  tedbirine  başvurmasını  engellediği,  ayrıca  davacının yürütmenin durdurulması isteminin karara bağlanmasını geciktirdiği böylece davacının hak arama özgürlüğünün kısıtlandığı ileri sürülmüştür. Yüksek Mahkeme verdiği kararda;  Yürütmenin durdurulması kararı verilebilmesi için  idari işlemin uygulanması halinde telafisi güç veya imkansız zararın doğması  ve  İdari işlemin açıkça hukuka aykırı olması  koşullarının birlikte gerçekleşmesi  gereklidir.  Anayasa da  yürütmenin  durdurulması  ile  ilgili olarak başka bir koşul bulunmamaktadır. Buna karşılık itiraz konusu kurala göre  idari işlemin uygulanması halinde telafisi güç veya imkansız zararın doğması  durumu  davanın  ilk  aşamasında  belirlense  bile  yürütmenin durdurulması kararı verilemeyecek ve süresi kısaltılsa da öncelikle Kurumun savunması  alınıp  duruşma  yapılacağından  belli  bir  sürenin  geçmesi                                                                                                                    işlemini  uygulanmakla  etkisi  tükenecek  idari  işlem  olarak  kabul  etmiştir (http://gundem.bugun.com.tr/mahkemeden-flas-karar-haberi/954389, Erişim:12.02.20159. 55  Ankara, 18.İdare Mahkemesi, 30.10.2014, E:2014/1282; İzmir Bölge İdare Mahkemesi 1.Kurulu, YD İtiraz No:2014/1974 (Kanunum Mevzuat İçtihat Bilgi Bankası). 306Ankara Üni. Hukuk Fak. Dergisi, 65 (2) 2016: 279-313                                      Eroğlu Durkal gerekecektir.  Bu  itibarla  itiraz  konusu  kural  her  ne  kadar  yürütmenin durdurulması koşullarını değiştirmemekte ise de, mahkemelerin bu konuda karar  vermesini  geciktirerek  kişilerin  telafisi  imkansız  zararlarla karşılaşmalarına  yol  açacak  niteliktedir.  İdari  yargıda  yürütmenin durdurulması kararıyla güdülen amacın kişilerin hak arama özgürlüklerini daha  etkili  biçimde  kullanabilmelerini  sağlamak  olduğu  gözetildiğinde, böyle bir durumun Anayasa nın 125. maddesinin 5. fıkrasında öngörülen  idari  işlemin  uygulanması  halinde  telafisi  güç  veya  imkânsız  zararın doğması  koşulunu  etkisiz  kılarak  yürütmenin  durdurulması  kararlarıyla gerçekleştirilmek istenen hukuksal yararı olumsuz yönde etkileyeceğinden  diyerek söz konusu düzenlemeyi iptal etmiştir. Yüksek Mahkeme verdiği kararda, her ne kadar kanunla getirilen düzenlemenin Anayasa da öngörülen yürütmeyi  durdurma  şartlarını  değiştirmese  de  idarenin  savunmasının alınması  zorunluluğunun  yürütmeyi  durdurma  kararı  verilmesini geciktireceğini,  bu  durumun  ise  telafisi  güç  ya  da  imkansız  zararların doğmasına yol açacağını belirtmiştir. Söz konusu karara göre; yürütmenin durdurulmasına ilişkin düzenlemeler Anayasamıza göre yargılama usulünü ilgilendirip kanunla düzenlenecektir. Ancak kanuni düzenleme yapılırken hak arama özgürlüğü dikkate alınmalı ve yargılama usulü, adil yargılanma ilkesine uygun olarak düzenlenmelidir. 2012  yılında  6352  sayılı  Kanunla  getirilen,  uygulanmakla  etkisi tükenecek idari işlemler dışındaki idari işlemlerde davalı idarenin savunması alınmadan  yürütmeyi  durdurma  kararı  verilemez  hükmü,  yukarıda  yer verilen  Bankacılık  Kanunu ndaki  düzenlemeye  benzetilerek  Anayasa Mahkemesi  tarafından  iptali  talep  edilse  de  Yüksek  Mahkeme İYUK.27/2.maddede yapılan bu değişikliği Anayasaya aykırı bulmamıştır. Gerekçe olarak da davalı idarenin savunmasının alınması zorunluluğunun bütün idari işlemler için getirilmediğini, uygulanmakla etkisi tükenecek idari işlemler  açısından  savunma  alınmadan  da  yürütmeyi  durdurma  kararı verilebilmesi  yolunun  açık  olduğunu  ifade  etmiştir.  Bankacılık Kanunu ndaki  düzenleme  aleyhine  açılan  davada  ise  davalı  idarenin savunması alınmadan yürütmeyi durdurma kararı verilemeyeceği belirtilmiş                                                  56  Anayasa Mahkemesi, 22.02.2006, E: 2006/20, K: 2006/25, Resmi Gazete Tarih ve Sayı: 10.01.2007-26399.   307İdari Yargılama Usulü...                      Ankara Üni. Hukuk Fak. Dergisi, 65 (2) 2016: 279-313 buna istisna getirilmeyerek, bu yol tamamen kapatıldığı için düzenlemeyi Anayasaya aykırı bulmuştu. 6526 sayılı Kanunla getirilen düzenleme de niteliği itibariyle Bankacılık Kanunu ndaki  düzenlemeye  benzetilebilir.  Çünkü  Kamu  görevlilerinin atama,  naklen  atama,  görev  ve  unvan  değişikliği,  geçici  ve  sürekli görevlendirilmelerine  ilişkin  işlemlerde  idarenin  savunması  alınmadan yürütmeyi  durdurma  kararı  verilmesi  yolu  tamamen  kapatılmıştır. Düzenlemenin  bu  haliyle  Anayasanın  eşitlik  ilkesine,  hak  arama özgürlüğüne aykırı olduğu ve yüksek mahkemece iptal edilmesi gerektiği kanaatindeyim.  DEĞİŞİKLİKLERİN DEĞERLENDİRİLMESİ VE SONUÇ Yürütmeyi  durdurma  kararları;  hukuka  uygunluk  karinesinden yararlanan ve bu nedenle aleyhine iptali için dava açılan idari işlemlere karşı,  iptal  davası  sonuçlanıncaya  kadar  bireyleri  koruyan,  idari  yargı denetiminin önemli bir parçasıdır.  Yürütmeyi  durdurma  kararları  ve  bu  kararların  hangi  koşullarda verilebileceği hem 1982 Anayasası nın 125/5.maddesinde hem de İYUK.un 27.maddesinde  düzenlenmiştir.  Bu  düzenlemeler  dışında  daha  birçok kanunda  da  yürütmeyi  durdurmaya  ilişkin  düzenlemeler  yer  almaktadır. Yürütmeyi  durdurma  kararlarının  Anayasa da  düzenlenmiş  olması;  bu kuruma anayasal bir güvence sağlamış, düzenlemenin amacı her ne kadar idari yargı yerlerinin bu yetkiyi kullanmalarını sınırlamak olsa da anayasa kurumu  haline  getirilmesi,  ister  istemez  bireyler  için  de  garantiyi beraberinde getirmiştir.  1982  tarihli  İYUK.un  27.maddesinde  yürütmeyi  durdurma  kararları ayrıntılı şekilde düzenlenmiş ve günümüze kadar da söz konusu maddede bir takım değişiklikler yapılmıştır. Kanunun yürürlüğe girdiği tarihten günüme kadar 1990, 1994, 2012 ve 2014 yıllarında dört değişiklik yapılmıştır.  Söz konusu değişiklikler incelendiğinde, bunların genel genel olarak iki nedene dayandığı görülmektedir. Birincisi zaten yargı yerlerince uygulanmakta olan kuralların yasal zemine kavuşturulmasıdır. İkincisi belirli dönemlerde yargı organlarınca sıkça kullanılan bu kararlara bir sınırlama getirilerek sıklıkla verilmesinin önüne geçilmek istenmesidir. Başka bir ifadeyle, idari yargı yerlerince verilen kararlara bir tepki olarak değişiklik getirilmektedir. 308Ankara Üni. Hukuk Fak. Dergisi, 65 (2) 2016: 279-313                                      Eroğlu Durkal 1990 yılında 3622 sayılı Kanunla yapılan değişiklik ile 2014 yılında 6526 sayılı Kanunla getirilen değişikliklerin, o dönemde verilen idari yargı kararlarına tepki olarak yapıldığını söyleyebiliriz. 1990 yılından önceki yargı kararlarında; yürütmeyi durdurma kararı verilmesi için gerekli olan iki şartın (olan  idari  işlemin  açıkça  hukuka  aykırı  olması  ile  telafisi  güç  ya  da imkansız zararların doğması) birlikte uygulanmamasına tepki olarak 1990 yılı değişikliği yapılmıştır. 2014 tarih ve 6526 sayılı Kanun değişikliği ise özellikle son dönemlerde kamu görevlilerinin naklen atanması kararlarına karşı açılan iptal davalarında davalı idarenin savunması alınmadan ve yoğun olarak  verilen  yürütmeyi  durdurma  kararlarına  karşı  tepki  olarak getirilmiştir. 1994 yılında 4001 sayılı Kanun la yapılan değişiklik ile 2012 yılında 6352 sayılı Kanun la yapılan değişiklik ise idari yargı içtihatlarının kanuni düzenleme haline getirilmesidir. Yürütmeyi durdurma kararı verilmesinin iki şartı olan idari işlemin açıkça  hukuka  aykırı  olması  ile  telafisi  güç  ya  da  imkansız  zararların doğması ve bu iki şartın birlikte gerçekleşmesi hem 1982 Anayasasının hem de  İYUK.  27.maddesinin  ortak  hükmüdür.  Bu  iki  şartın  hangi  surette gerçekleştiğinin kararda gösterilmesi gereği ise ilk kez 1990 yılında 3622 sayılı Kanunla yapılan değişiklik ile getirilmiş, 2012 yılında 6352 sayılı Kanun değişikliği ile de açıklığa kavuşturulmuştur. Ancak buna rağmen idari yargı  yerlerince  verilen  kararlar  incelendiğinde,  idari  işlemin  hangi gerekçelerle hukuka aykırı olduğu ve uygulanması halinde doğacak telafisi güç  ya  da  imkansız  zararların  neler  olduğu  noktasında  halen  bir  birlik bulunmadığı  görülmektedir.  İdari  yargı  yerlerince  verilen  yürütmeyi durdurma  taleplerinin  reddine  ilişkin  kararlarda;  İYUK  27.maddeye  yer verildikten sonra  Dosyanın incelenmesinden, olayda yukarıda anılan kanun hükmünde öngörülen şartların gerçekleşmediği anlaşıldığından, yürütmenin durdurulması isteminin reddine…  diye hüküm kurulmaktadır. Yürütmeyi durdurma taleplerinin kabulüne ilişkin verilen kararların büyük bir kısmında idari  işlemin  hangi  gerekçelerle  hukuka  aykırı  olduğu  ve  uygulanması                                                  57  Tokat İdare Mahkemesi, 19.09.2012, E: 2012/569; Ordu İdare Mahkemesi, 02.12.2011, E: 2011/1652; Danıştay İdari Dava Daireleri Kurulu, 23.09.2010, E: 2010/852, Anakara 14.İdare Mahkemesi, 08.02.2013, E: 2012/1809 (Kanunum Mevzuat İçtihat Bilgi Bankası).   309İdari Yargılama Usulü...                      Ankara Üni. Hukuk Fak. Dergisi, 65 (2) 2016: 279-313 halinde doğacak zararlar açıkça gösterildiği halde; bazı kararlarda sadece idari işlemin hukuka aykırılığı tespit edilmekle yetinilip uygulanması halinde doğacak telafisi güç ya da imkansız zarar kavramına değinilmemiştir. Yürütmeyi  durdurma  kararlarının  gerekçeli  verilmesine  karşın, yürütmenin  durdurulması  taleplerinin  reddi  kararlarında  gerekçe gösterilmemesinin;  idarenin  kararı  uygulamasını  kolaylaştırmak  ya  da taraflar üzerinde kararın doğruluğu noktasında tatmin yaratmaktan çok, idari yargı  yerlerince  yürütmeyi  durdurma  kararı  verilmesini  zorlaştırarak yürütmenin durdurulmasının istisnai bir karar haline getirilmesine yönelik olduğuna ilişkin görüşler bulunmaktadır. İdari  yargı  yerlerine  yürütmeyi  durdurma  kararı  verme  yetkisi tanınırken bir yandan da kanuni düzenlemelerle bu yetkinin sınırlandırıldığı ve  bazı  hallerde  de  yürütmeyi  durdurma  kararı  verilmesinin  tamamen ortadan kaldırıldığı görülmektedir. Yürütmeyi durdurma kararına getirilen sınırlamalar  ve  hatta  bu  yetkinin  ortadan  kaldırılması  ilk  bakışta  idari yargılama  usulünü  ilgilendiren  bir  sorun  gibi  görünse  de  hak  arama özgürlüğü ve adil yargılanma hakkı ile de doğrudan bağlantılı olduğu açıktır. Anayasanın  142.maddesindeki   Mahkemelerin  kuruluşu,  görev  ve yetkileri, işleyişi ve yargılama usulleri kanunla düzenlenir  hükme göre, yürütmenin durdurulması ile ilgili düzenlemeler de kanunla yapılacaktır. Ancak bu hüküm kanun koyucuya bu konuda sınırsız bir düzenleme yetkisi vermemektedir. Çünkü Anayasanın söz konusu maddesi sadece mahkemeleri değil, bireyleri de etkilemekte ve böylece Anayasada yer alan hak arama özgürlüğü  ile  adil  yargılanma  hakkında  da  tesir  etmektedir.  Yürütmeyi durdurma kararı verilmesinin sınırlandırılması yapılırken kanun koyucunun hem yürütmeyi durdurma kararını düzenleyen Anayasanın 125.maddesindeki sınırlamalara uyması hem de bu sınırlama hak arama özgürlüğü ve adil                                                  58  Samsun  1.İdare  Mahkemesi,  22.01.2015,  E:  2014/1506;  Manisa  1.İdare  Mahkemesi, 27.01.2015, E: 2014/778; Adana 2.İdare Mahkemesi, 14.01.2015, E: 2014/1972 (Kanunum Mevzuat İçtihat Bilgi Bankası). 59  Danıştay  10.Daire,  28.06.2010,  E:  2009/16016;  Danıştay  8.Daire,  05.05.2014,  E: 2013/9785; Danıştay 9.Daire, 04.11.2010, E: 2010/5205 (Kanunum Mevzuat İçtihat Bilgi Bankası);  60  Pertev BİLGEN,  Yap-İşlet-Devret Sözleşmeleri, devlet Denetleme Kurulu ve Yürütmenin Durdurulması  Hakkında ,  I.  Ulusal  İdare  Hukuku  Kongresi  –  İkinci  Kitap-  Kamu Yönetimi, 1-4 Mayıs, Ankara, 1990, s. 804; ASLAN, s.45; TEKİNSOY, s. 172. 310Ankara Üni. Hukuk Fak. Dergisi, 65 (2) 2016: 279-313                                      Eroğlu Durkal yargılanma  haklarını  ilgilendirdiğinden,  hak  ve  özgürlüklerin sınırlandırılmasını  düzenleyen  Anayasanın  13.maddesine  uygun  olarak yapılması gerekir.   Yürütmeyi  durdurma  kararlarının  gittikçe  daha  sıkı  koşullara bağlanması, hatta dönem dönem bu kararların verilmesinin sınırlandırılması, ilkesel  bir  sorun  olmayıp  tamamen  o  dönemde  yaşanan  hassas  olaylar sonrasında  yargı  yerlerince  verilen  bu  kararların  idarede  yarattığı rahatsızlıktan  kaynaklanmaktadır.  Yapılan  yasal  düzenlemeler göstermektedir ki yargı organları birçok konuda takdir yetkilerini etkili bir şekilde kullanmakta ve kanuni düzenleme halini alan birçok kural da aslında yargı organlarınca oluşturulan içtihatların kanun koyucu tarafından yasal düzenleme  haline  getirilmesinden  ibaret  olmaktadır.  O  halde  değişiklik gerekçesi  her  ne  olursa  olsun,  aslında  yapılması  gereken  şey  yürütmeyi durdurma kararı verilmesini her geçen gün giderek sıkı kanuni koşullara bağlamak  yerine,  bu  konuda  yargı  yerlerine  daha  geniş  takdir  yetkisi bırakarak  somut  olayın  özelliklerine  göre  en  doğru  kararı  vermelerini sağlamaktır.  Çünkü  idari  yargı  yerlerinin  önüne  gelen  somut  olaylar birbirinden  farklılık  arz  etmektedir.  Her  olayın  kendine  özgü  nitelikleri vardır. Yürütmeyi durdurma kararlarının bu kadar sıkı koşullara bağlanması ve  kanuni  düzenleme  haline  getirilmesi,  her  davanın  farklı  özellikleri nedeniyle idari yargı yerinin en uygun çözümü bulmasını engelleyecektir. Dolayısıyla her olayın özelliklerine göre hareket edip karar verebilecekleri takdir  yetkisinin  yargı  organlarında  bulunması  daha  yerinde  olacaktır. Kanuni düzenleme yapmak birçok bakımdan gerekli ve yararlı olmasında rağmen, içtihat hukukunun gelişimini engelleyen önemli bir sakıncaya da sahiptir.      311İdari Yargılama Usulü...                      Ankara Üni. Hukuk Fak. Dergisi, 65 (2) 2016: 279-313",
     "Kaynakça": "AKİP Açıklamalı Kanun İçtihat Programı AKYILMAZ, Bahtiyar – Murat SEZGİNER- Cemil KAYA. (2011). Türk İdare Hukuku, 2.Güncellenmiş Baskı, Ankara: Seçkin Yayınevi. APALAK,  Şevket.  (Ekim-Aralık  1998).   İdari  Davalarda  Yürütmenin Durdurulması , Sayıştay Dergisi, S: 31, 10-26. ASLAN Zehreddin, İdari Yargıda Yürütmenin Durdurulması, 2.Basım, Alfa Yayınları, İstanbul, 2001. BİLGEN, Pertev. (1990).  Yap-İşlet-Devret Sözleşmeleri, devlet Denetleme Kurulu  ve  Yürütmenin  Durdurulması  Hakkında .  I.  Ulusal  İdare Hukuku Kongresi – İkinci Kitap- Kamu Yönetimi, 1-4 Mayıs, Ankara, 799-804. BİLGİN,  Hüseyin.  (2012).   Üçüncü  Yargı  Paketinde  İdari  Yargıda Yargılamanın  Hızlandırılmasına  İlişkin  Getirilen Yenilikler . Türkiye Barolar Birliği Dergisi, 103, http://tbbdergisi.barobirlik.org.tr/m2013103-1237, 307-350. CANDAN,  Turgut.  (2011).  Açıklamalı  İdari  Yargılama  Usulü  Kanunu, Ankara: Adalet Yayınevi. DARENDERELİ,  Vahap.  (2004).  Yargıtay,  Danıştay  ve  Uyuşmazlık Mahkemesi  İçtihatları  Işığında  Adli  Yargı  Yerlerinde  Görülen  İdari Uyuşmazlıklar ve Davalar, Ankara: Yetkin Yayınları. DEMİRKOL, Selami. (2010).  İdari Yargılama Usulünde ‘Savunmaya Kadar Kabul  Olgusu   İdari Yargı  (cın)/nın Var  Olduğunun  Doğrulanması . İstanbul Barosu Dergisi, 84/1, 83-98. GÖZLER,  Kemal.  (2009).  İdare  Hukuku,  C:1,  2.  Baskı,  Bursa:  Ekin Kitabevi. GÖZÜBÜYÜK, A.Şeref - Turgut TAN. (2006). İdare Hukuku C:2 İdari Yargılama Hukuku. 2.Bası, Ankara: Turhan Kitabevi. GÜLER, Ahmet. (2012 ).  Kuruluşunun  29.Yılında Bölge İdare, İdare ve Vergi Mahkemeleri-Keyfiliği Öneleyen Güvence- . İdare Hukuku ve İlimleri Dergisi, 15/1, 71-116. 312Ankara Üni. Hukuk Fak. Dergisi, 65 (2) 2016: 279-313                                      Eroğlu Durkal GÜNDAY, Metin. (2011). İdare Hukuku, 10.Baskı, Ankara: İmaj Yayınevi. GÜNEŞ,  Turan.  (1966).   Prof.Dr.Turan  Güneş in  Konuşması ,  Danıştay Kararları ve Yürütmenin Durdurulması, Türk Hukuk Kurumu Yayınları, No. 24-113, Ankara:"
}