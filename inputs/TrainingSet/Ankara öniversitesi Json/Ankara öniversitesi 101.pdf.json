{
     "Tip": "Makale",
     "Dergi İsmi": "",
     "Üniversite İsmi": "Ankara Üniversitesi",
     "Gün": "",
     "Ay": "",
     "Yıl": "2019",
     "Cilt": "68",
     "Sayı": "3",
     "Başlık": "7036 SAYILI İŞ MAHKEMELERİ KANUNU UYARINCA GÖREV",
     "Title": "Jurisdiction According to the No.7036 Labor Courts Law",
     "Yazar İsmi": [
          "Faruk Barış MUTLAY",
          "Ar. Gör. Melih IŞIK"
     ],
     "Danışman İsmi": "",
     "Anahtar Kelimeler": [
          "Görev",
          "Mahkemenin Görevi",
          "İş Mahkemesi",
          "İşçi",
          "İşveren"
     ],
     "Keywords": [
          "Jurisdiction",
          "Jurisdiction of Court",
          "Labor Court",
          "Worker",
          "Employer"
     ],
     "Özet": "7036 sayılı İş Mahkemeleri Kanununun  görev  başlıklı 5. maddesi, 3 bentten oluşmaktadır. Çalışmamızda da Kanundaki düzenleme doğrultusunda iş mahkemelerinin görevi üç ana başlık altında incelenmiştir. Buna göre öncelikli olarak,  bireysel iş kanunlarına ve Türk Borçlar Kanununa tabi işçiler ile işveren veya işveren vekilleri arasındaki uyuşmazlıklar , ikinci olarak  idari para cezalarına itiraz ile Sosyal Güvenlik Kurumunun ve Türkiye İş  Kurumunun  taraf  olduğu  uyuşmazlıklar   ve  üçüncü  olarak  da   diğer kanunlarda iş mahkemelerinin görevli olduğu uyuşmazlıklar  çerçevesinde iş mahkemelerinin görevi ele alınmıştır. Konu ele alınırken, 7036 sayılı yeni İş Mahkemeleri Kanunu ile 5521 sayılı Kanun arasında kıyaslamalar yapılmış, yenilik getiren  düzenlemeler belirlenerek bunların isabetli olup olmadığı değerlendirilmiştir.  Ayrıca  yeni  Kanun daki  eksiklikler  de  belirlenmeye çalışılarak, olması gereken hukuk bakımından görüşlerimiz açıklanmıştır.",
     "Abstract": "The  5th  article  of  No.7036  Labor  Courts  Law  titled   Jurisdiction  consists of three paragraphs. In this study, in accordance with the regulations in the law, the jurisdiction of the labor courts is reviewed under under three main headings. With respect to this, the jurisdiction of labor courts is being reviewed within the framework of firstly  the conflict between the workers subject  to  individual  labor  laws  and  Turkish  Law  of  Obligations  and employers or employer representatives , secondly  the conflict in which The Social Security Institution and Turkish Employment Institution takes part when there is an objection to administrative fines  and thirdly,  the conflicts for which the labor courts have jurisdiction in other laws . In considering this matter, comparison was made between No.7036 new Labor Courts Law and No.5521 Law, renovating regulations were determined and their effectiveness were evaluated. Moreover, we have tried to determine the deficiencies in the new law and explain our viewpoint from the point of view of needed Law.",
     "Metin": "Hakkı ihlal edilen veya edilme riski ile karşı karşıya kalan kişi ihkak-ı hak yasağı gereği, hukuki menfaatinin teminini Devletin yargı organları olan mahkemelerden talep eder. Kişi, bu talepte bulunurken yahut dava sürecini başlatırken öncelikli olarak yargı sisteminde yer alan mahkemelerden hangisine başvuracağını belirlemelidir. Bu belirleme, özel hukukta göreve ilişkin kurallar doğrultusunda  yapılır.  Zira  görev,  uyuşmazlığın  bir  yerdeki  hukuk mahkemelerinden hangisi tarafından inceleneceğini ifade eden bir kavramdır.                                                            1   Üstündağ, Saim; Medeni Yargılama Hukuku, 7. Bası, İstanbul 2000 (kısaltma: Usul), 2; Kuru, Baki; Hukuk Muhakemeleri Usulü C. I, 6. Baskı, İstanbul 2000, 36 (kısaltma: C. I); Kuru, Baki; İstinaf Sistemine Göre Yazılmış Medeni Usul Hukuku, İstanbul 2016, 51 (kısaltma: Usul). 2   Üstündağ, Usul, 139; Kuru, Usul, 85; Arslan, Ramazan/Yılmaz, Ejder/Taşpınar Ayvaz, Sema; Medeni Usul Hukuku, Ankara 2016 (kısaltma: Usul), 195; Yılmaz, Ejder; Hukuk Muhakemeleri Kanunu Şerhi, 3. Baskı, Ankara 2017(kısaltma: Şerh), 38;  Alangoya, Yavuz/Yıldırım,  M.  Kamil/Deren-Yıldırım,  Nevhis;  Medeni  Usul  Hukuku  Esasları, İstanbul 2011, 55. Görev kavramının,  mahkemelerin madde (içerik) itibariyle yetkisi  olarak tanımlanmasına ilişkin bkz. Postacıoğlu, İlhan E./Altay, Sümer; Medeni Usul Hukuku Dersleri, İstanbul 2015 (kısaltma: Usul), 93. 566Ankara Üni. Hukuk Fak. Dergisi, 68 (3) 2019: 565-634  7036 Sayılı İş Mahkemeleri … İş mahkemelerinin bakmakla görevli olduğu uyuşmazlıklar, yürürlükte bulunduğu süre boyunca sekiz kez değiştirilmiş olan 30.01.1950 tarihli ve 5521 sayılı İş  Mahkemeleri Kanunu ve  bu Kanuna atıfta bulunan bazı kanunlardaki hükümlerle belirlenmişti. 5521 sayılı Kanun, 12.10.2017 tarihli 7036 sayılı İş Mahkemeleri Kanunu ile yürürlükten kaldırılmış olup yeni Kanunla özellikle iş mahkemelerinin kuruluş, görev ve yargılama usulleri düzenlenmiştir. Her ne kadar iş yargılaması için başka bir kanun kabul edilmişse de, iş mahkemeleri için uygulanacak görev kurallarının niteliği, 6100 sayılı Hukuk Muhakemeleri Kanununa göre farklı değildir. Bu çerçevede iş mahkemeleri ancak kanun ile görevli kılınabilir ve göreve ilişkin öngörülen kural kamu düzenine ilişkindir (HMK m.1). Görev kuralları emredici niteliğe sahiptir, yorum veya kıyas yolu ile genişletilmeleri ya da değiştirilmeleri mümkün değildir. Taraflar aralarında yapacakları anlaşma ile görevli mahkeme tayin edemezler  ve  uyuşmazlığın  başka  bir  mahkemede  görülmesini sağlayamazlar. Taraflarca yapılan bu yöndeki bir anlaşma, emredici hükme ve kamu düzenine aykırı olduğundan, 6098 sayılı Türk Borçlar Kanunu m.27 doğrultusunda kesin hükümsüzlük yaptırımına tabidir.                                                            3   Resmi Gazete 04.02.1950 T., 7424. 4   Resmi Gazete 25.10.2017 T., 30221.  5   5521  sayılı  Kanunun  değiştirilmesi  gerektiğine  yönelik  yapılan  açıklamalar  için  bkz. Çenberci, Mustafa; İş Mahkemeleri Kanunu Şerhi, Ankara, 1968, 2-3; Şahlanan, Fevzi; İş Yargılaması, İÜHFM, C.59, S.1-2, 2001, 378; Yılmaz, Ejder; İş Mahkemeleri Kanunun Değiştirilmesi İhtiyacı, Sicil İş Hukuku Dergisi, Aralık 2007, S.8 (kısaltma: İş Mahkemeleri), 5 vd. Ekmekçi, Ömer;  Hocayla İş Yargısı Üzerine Sohbet , Prof. Dr. Fevzi Şahlanan a Armağan, İÜHFM, C.LXXIV, Özel Sayı, İstanbul 2016, 374; ayrıca bkz. Soyer, Polat; Yeni İş Mahkemeleri Kanunu İle Getirilen Bazı Düzenlemeler Hakkında Genel Bir Değerlendirme, Legal İSGHD, C.15, S.57, 2018, 22. Yeni Kanun taslak halindeyken yapılan eleştiri için bkz. Güzel, Ali; İş Mahkemeleri Kanunu Tasarısı Taslağı Hakkında Bazı Aykırı Düşünceler, Çalışma ve Toplum Dergisi, 2016/3, 1131. Yeni İş Mahkemeleri Kanununda (İMK), 5521 sayılı Kanunda olduğu gibi, 6100 sayılı Kanundan farklı düzenlemeler yer almaktadır. Buna göre, Kanunda boşluk bulunması durumunda 6100 sayılı Hukuk Muhakemeleri Kanunu (HMK)  uygulama  alanı  bulacaktır  (İMK.  m.9),  bkz.  Çelik,  Nuri/Caniklioğlu, Nurşen/Canbolat, Talat; İş Hukuku Dersleri, Beta, 31. Bası, İstanbul 2018, 44. 6   Resmi Gazete 04.02.2011 T., 27836. 7   Tanrıver, 94. 8   Yılmaz, Şerh, 41; Akkan, Mine; Pekcanıtez Usûl Medeni Usûl Hukuku C. I, 15. Bası, İstanbul 2017, 240. 9   Hukuk  Muhakemeleri  Kanunu  Hükümet  Gerekçesi  m.1  (www.tbmm.gov.tr/d/1/10574.pdf E.T.: 13.02.2019). 567Faruk Barış MUTLAY-Melih IŞIK  Ankara Üni. Hukuk Fak. Dergisi, 68 (3) 2019: 565-634 İş mahkemelerinin görevli olduğu uyuşmazlıklar bakımından da göreve ilişkin  hükümler  kamu  düzenine  ilişkin  olduğundan,  uyuşmazlığın  iş mahkemesinde görülmesi bir dava şartıdır (HMK m.114/1, c). Uyuşmazlığın görevsiz mahkemede görülüyor olması, kamu düzeninin ihlali anlamına gelir. Bu  sonucun  doğumuna  engel  olmak  adına,  davanın  açıldığı  mahkeme yargılamanın  her  aşamasında  görevli  olup  olmadığını  kendiliğinden 10 inceleyebilir  (HMK  m.115/1)  ve  görevsiz  olduğunu  kanaatine  ulaşırsa davanın usulden reddine karar verebilir (HMK m.115/2). Görev kurallarına atfedilen değerden ötürü, ilk derece mahkemesinden başka Bölge Adliye Mahkemesi  veya  Yargıtay  dahi,  mahkemenin  görevli  olup  olmadığını kendiliğinden gözetebilir (HMK m. 353/1-a-3, 371/1-b). İş  mahkemeleri  özel  görevli  (ihtisas)  mahkemelerden  olup,  genel mahkemeler asıl olarak asliye hukuk mahkemesi ve sayılan haller için sulh hukuk mahkemeleridir (HMK m. 4). İş mahkemesi ile diğer özel görevli mahkemeler ve genel mahkemeler arasında görev ilişkisi bulunmaktadır. Bu sebeple iş mahkemesinde görülmesi gereken bir davanın genel veya başka bir özel  görevli  mahkemede  açılması  halinde;  mahkemenin  görevsiz  olduğu itirazı, davanın tarafları olan işçi veya işveren tarafından yargılamanın her aşamasında ileri sürülebilir (HMK m.115/1). Diğer yandan ayrı olarak iş mahkemesinin kurulmadığı yerlerde iş mahkemesinin görevli olduğu işler,                                                            10   … Görev konusu, kamu düzeni ile ilgili olup, mahkemelerce, yargılamanın her aşamasında resen  ele  alınması  gereken  bir  husustur.  …   Y.21.HD., 7.11.2016  T.,  E.2016/9856 K.2016/13829;  … Görev kamu düzeni ile ilgili dava şartı olduğundan (HMK m. 114/c) iddia ve savunma olarak ileri sürülmese bile yargılamanın her aşamasında mahkemece resen göz önünde bulundurulur. …  Y.8.HD., 31.10.2016 T., E.2016/14165 K.2016/14769 (www.kazanci.com E.T. 25.01.2017). 11  Tanrıver,  147;  Alangoya/Yıldırım/Deren-Yıldırım,  69-70;  Arslan/Yılmaz/Taşpınar Ayvaz, Usul, 201. 12  Asliye ticaret mahkemesini de genel görevli mahkemeler arasında gören görüş için, bkz. Kuru, Usul, 90 vd. Sulh hukuk mahkemelerini özel görevli mahkemeler arasında gören görüş için, bkz. Akkan, Pekcanıtez Usûl, 135 vd.; Postacıoğlu/Altay, Usul, 102. 13  Kuru, C. V, 5590; Kuru, Usul, 59, 869; Postacıoğlu/Altay, Usul, 110; Yılmaz, Şerh, 93-94; Tanrıver, 208; Akkan, Pekcanıtez Usûl, 233; Arslan/Yılmaz/Taşpınar Ayvaz, Usul, 105. 14  Yargılama sona ermiş ve görevsiz mahkemenin vermiş olduğu karar kesin hüküm halini almışsa  taraflar,  mahkemenin  görevsiz  olduğunu  ileri  süremezler  ve  yargılamanın yenilenmesi yoluna salt bu gerekçe ile başvuramazlar (Kuru, C. I, 314; Kuru, Usul, 97; Akkan, Pekcanıtez Usûl, 240). 568Ankara Üni. Hukuk Fak. Dergisi, 68 (3) 2019: 565-634  7036 Sayılı İş Mahkemeleri … genel mahkeme  olan  o yerdeki asliye  hukuk  mahkemesi (İMK m.2/3) tarafından  İş Mahkemesi sıfatıyla  görülür. Mahkemenin görevi dava şartı olduğundan (HMK m.114/1, c), davanın açıldığı mahkeme görevli olup olmadığını ön inceleme aşamasında yapar (HMK m.137/1) ve ilk olarak bu konuda karar verir (HMK 138). İnceleme sonucunda görevsiz olduğu sonucuna ulaşırsa görevsizlik kararı verecektir. Görevsizlik kararı, yargılamayı sona erdiren usule ilişkin nihai bir karardır. Bu karar ile görevsiz mahkemenin hakimi dosyadan elini çeker,  görevli mahkemeyi bildirir ve dosyanın o mahkemeye gönderilmesine hükmeder. Ancak  dosya,  karar  verilmesi  üzerine  görevli  mahkemeye  gönderilmez, Hukuk Muhakemeleri Kanunu m. 20 hükmü gereği taraflardan birinin talebi ve bu hükmün tatbiki gerekir. İş mahkemesinde görülmesi gereken bir dava                                                            15  İş  mahkemesinin  olmadığı  yerde  tek  asliye  hukuk  mahkemesi  varsa  uyuşmazlık  bu mahkemede, birden fazla asliye hukuk mahkemesi varsa uyuşmazlık 1 numaralı asliye hukuk mahkemesinde görülür, bkz. HSK nın 26.3.2014 Tarihli ve 141 sayılı Kararı (www.hsk.gov.tr/DuyuruOku/492_hakimler-ve-savcilar-yuksek-kurulu-genel-kurulunun26032014-tarih-ve-141-sayili-karari.aspx E.T.: 14.02.2019). Bu halde 1 numaralı asliye hukuk mahkemesi ile diğer asliye hukuk mahkemeleri arasındaki ilişki de iş bölümü ilişkisi değil, görev ilişkisi olarak kabul edilmektedir, bkz. Kuru, C. V, 5593; Kuru, Usul, 870. Aynı yönde; Y. 17.HD., 16.05.2017 T., E.2015/4291, K.2017/5517 (legalbank.net E.T.: 14.02.2019).  Öte  yandan  Yargıtay  21.  Hukuk  Dairesi,  bu  durumdaki  asliye  hukuk mahkemeleri arasındaki ilişkiyi  işbölümü  olarak nitelendirmektedir, bkz. Y. 21.HD., 16.02.2017 T., E.2016/20021, K.2017/1084; Y. 21.HD., 11.10.2016 T., E.2016/19238, K.2016/13999 (lexpera.com.tr E.T.: 14.02.2019). 16  Tanrıver, 208; Arslan/Yılmaz/Taşpınar Ayvaz, Usul, 105, 742; Akkan, Pekcanıtez Usûl, 170. İş mahkemesi bulunmayan yerlerde asliye hukuk mahkemesinde dava açılırken,  İş Mahkemesi Sıfatıyla  açıldığı belirtilmezse; asliye hukuk mahkemesi görevsizlik kararı vermeyip bir ara karar ile davaya  İş Mahkemesi Sıfatıyla  baktığını tespit ederek davayı görmeye devam eder, bkz. Kuru, C. V, 5595; Kuru, Usul, 870 vd. Aynı yönde; Y. 22.HD., 10.04.2017 T., E.2017/7229, K.2017/8091; Y. 10.HD., 10.10.2016 T., E.2016/11758, K.2016/12211; Y. 21.HD., 23.05.2005 T., E.2005/3914, K.2005/5368; (legalbank.net E.T.: 14.02.2019). 17  Üstündağ, Usul, 172; Kuru, Usul, 98; Tanrıver, 148; Alangoya/Yıldırım/Deren-Yıldırım, 69-71; Arslan/Yılmaz/Taşpınar Ayvaz, Usul, 201; Akkan, Pekcanıtez Usûl, 241. 18   …  Mahkemece  görevsizlik  kararı  verilirken  hüküm  fıkrasında  görevli  mahkemenin gösterilmesi gerekmekte olup …  Y.16. HD., 5.5.2016 T., E.2015/5097 K.2016/5244 (http://www.kazanci.com E.T. 27.01.2017). 19   … HMK'nın 20. maddesine göre kararda görevli mahkemenin belirtilmesi yanında dilekçe ve dava dosyasının görevli mahkemeye gönderilmesine karar verilmesi zorunludur. Bu itibarla dosyanın görevli mahkemeye gönderilmesine karar verilmesi gerekirken yalnızca davacının görevli mahkemede dava açmakla muhtariyetine şeklinde hüküm kurulması doğru görülmemiş  ise  de  …   Y.14.HD.,  7.6.2016  T.,  E.2016/5107  K.2016/6566 (http://www.kazanci.com E.T. 27.01.2017). 569Faruk Barış MUTLAY-Melih IŞIK  Ankara Üni. Hukuk Fak. Dergisi, 68 (3) 2019: 565-634 başka bir mahkemede açılmış veya başka mahkemenin bakmakla görevli olduğu bir dava iş mahkemesinde ikame edilmiş ise uygulanması gereken prosedür, 7036 sayılı Kanunda özel düzenleme bulunmadığından, Hukuk Muhakemeleri Kanunu dur. Bu bakımdan, görev kurallarının nitelikleri ile görevsizlik kararı ve bu karar üzerine yapılması gereken işlemlere, giriş kısmında ve kısaca değinmeyi uygun görmekteyiz. Nitekim çalışmamızın esas noktası, 7036 sayılı İş Mahkemeleri Kanunu gereği iş mahkemelerinin hangi hallerde görevli olacağıdır. Bu sebeple görevsizlik kararı ve bu karar üzerine yapılması gereken işlemler üzerinde durulmamıştır. 7036 sayılı İş Mahkemeleri Kanununun  görev  başlıklı 5. maddesi, 3 bentten oluşmaktadır. Çalışmamızda da Kanundaki düzenleme doğrultusunda iş mahkemelerinin görevi üç ana başlık altında incelenmiştir. Buna göre öncelikli olarak,  bireysel iş kanunlarına ve Türk Borçlar Kanununa tabi işçiler ile işveren veya işveren vekilleri arasındaki uyuşmazlıklar , ikinci olarak  idari para cezalarına itiraz ile Sosyal Güvenlik Kurumunun ve Türkiye İş  Kurumunun  taraf  olduğu  uyuşmazlıklar   ve  üçüncü  olarak  da   diğer kanunlarda iş mahkemelerinin görevli olduğu uyuşmazlıklar  çerçevesinde iş mahkemelerinin görevi ele alınmıştır. I)  BİREYSEL  İŞ  KANUNLARINA  VEYA  TÜRK  BORÇLAR KANUNUNA  TABİ  İŞÇİLER  İLE  İŞVERENLER  VEYA İŞVEREN VEKİLLERİ ARASINDA İŞ İLİŞKİSİ NEDENİYLE KANUNDAN  VEYA  SÖZLEŞMEDEN  DOĞAN  UYUŞMAZLIKLAR AÇISINDAN GÖREV A. 5521  SAYILI  İŞ  MAHKEMELERİ  KANUNUNDA BENİMSENEN ANLAYIŞ 7036 sayılı İş Mahkemeleri Kanununun yürürlüğe girmesinden önce, iş mahkemelerinin  hangi  davalara  bakmakla  görevli  olduğu  5521  sayılı  İş Mahkemeleri  Kanununun  1.  maddesinde  düzenlenmişti.  Esasen  anılan maddenin birinci fıkrasında öncelikli olarak iş mahkemelerinin kurulmasına ilişkin genel esasa yer verilirken, aynı zamanda iş mahkemelerinin hangi hukuk  uyuşmazlıklarını  çözmekle  görevli  olduğu  ifade  edilmişti. Düzenlemenin ilgili kısmı,  İş Kanununa göre işçi sayılan kimselerle (o                                                            20  5521 sayılı Kanundaki düzenlemelere ilişkin yapılan açıklamalar için bkz. Şahlanan, 382 vd. 570Ankara Üni. Hukuk Fak. Dergisi, 68 (3) 2019: 565-634  7036 Sayılı İş Mahkemeleri … kanunun değiştirilen ikinci maddesinin Ç, D ve E fıkralarında istisna edilen işlerde çalışanlar hariç) işveren veya işveren vekilleri arasında iş akdinden veya  İş  Kanununa  dayanan  her  türlü  hak  iddialarından  doğan  hukuk uyuşmazlıklarının çözülmesi ile görevli olarak lüzum görülen yerlerde iş mahkemeleri kurulur.  şeklindeydi. Birinci  fıkrası  aktarılan  hükümden  de  anlaşıldığı  üzere,  iş mahkemelerinin  görevli  olup  olmadığının  belirlenmesinde  uyuşmazlığın taraflarının hukuki niteliği önemliydi. Dolayısıyla, iş mahkemelerinin görev alanının tespitinde, uyuşmazlığın tarafı olarak öncelikle İş Kanununa göre  işçinin ,  işverenin  ve  işveren vekillerinin  belirlenmesi gerekmekteydi. Ancak bilindiği üzere, bugün olduğu gibi 5521 sayılı Kanun döneminde de yürürlükte 5953 sayılı Basın Mesleğinde Çalışanlarla Çalıştıranlar Arasındaki Münasebetlerin Tanzimi Hakkında Kanun (Basın İş Kanunu), 854 sayılı Deniz İş Kanunu ve 4857 sayılı İş Kanunu olmak üzere üç tane bireysel iş kanunu ve bu üç bireysel iş kanununun kapsamına girmeyenler için uygulama kabiliyetini haiz olan Türk Borçlar Kanununun (TBK) hizmet sözleşmesine ilişkin hükümleri bulunmaktaydı. Dolayısıyla, söz konusu kavramların (işçi, işveren ve işveren vekili) hangi İş Kanunu doğrultusunda tespit edileceği ve Türk  Borçlar  Kanununun  kapsamına  dahil  olanlar  için  durumun  nasıl şekillendiği  ortaya  konmalıydı.  Daha  net  bir  ifadeyle,  5521  sayılı  İş Mahkemeleri Kanunu ile hangi işçilerin, işverenlerin ve işveren vekillerinin kapsama alındığı belirlenmeliydi.  Bu belirleme yapılırken 5521 sayılı Kanunun yürürlüğe girdiği tarihte hali  hazırda  yürürlükte  olan  kanunun/kanunların  esas  alınması  şüphesiz isabetli  bir  yaklaşımdı.  5521  sayılı  İş  Mahkemeleri  Kanununun  resmi gazetede yayımlandığı tarih olan 04.02.1950 tarihinde yürürlükte olan Kanun,                                                            21  Düzenlemenin 2. fıkrasının (B) bendinde, İşçi Sigortaları Kurumu ile sigortalılar veya yerine kaim  olan  hak  sahipleri  arasındaki  uyuşmazlıktan  doğan  itiraz  ve  davalara  da  iş mahkemelerinin bakacağı belirtilmiştir. Konuya ilişkin aşağıda idari para cezalarına itiraz ile Sosyal Güvenlik Kurumunun ve Türkiye İş Kurumunun taraf olduğu uyuşmazlıklar başlığı altında açıklama yapılmıştır. 22  Öğretide  bu  unsur,   kişi  unsuru   olarak  adlandırılmaktadır,  bkz.  Yılmaz,  Halil;  İş Yargılamasının Gösterdiği Özellikler, Sicil İş Hukuku Dergisi, Haziran 2010, 72; Gülver, Ender; İş Yargısında Görev, İÜHFM, C.59, S.1-2, 2001, 386; Çelik/Caniklioğlu/Canbolat, 45. Konuya ilişkin detaylı açıklamalar için bkz. Şahlanan, 384 vd. Ayrıca bkz. Kabakcı, Mahmut; İş Mahkemelerinin Yapısı, Görev İle Yetkisi Hakkında Değerlendirmeler, Av. Cengiz Özbilgin e Armağan, Beta, 2018, 47 vd. 571Faruk Barış MUTLAY-Melih IŞIK  Ankara Üni. Hukuk Fak. Dergisi, 68 (3) 2019: 565-634 3008 sayılı Kanundu. Belirtilen tarihte Basın İş Kanunu ve Deniz İş Kanunu ise henüz yürürlükte olmadığından, 5521 sayılı Kanunda yer alan  iş kanunu  ifadesiyle bu iki kanunun kastedildiğini ve lafzının açıklığı karşısında Borçlar Kanununa  tabi işçilerin kapsama  alındığını savunmak mümkün değildi. Öyle ki hükümde geçen  o kanunun değiştirilen ikinci maddesinin Ç, D ve E fıkralarında istisna edilen işlerde çalışanlar hariç  şeklindeki  ifadeyle,  Borçlar  Kanununa  tabi  işler  bakımından  iş mahkemelerinin görevli olmadığı açıkça belirtilmek istenmişti. Dolayısıyla, 5521 sayılı İş Mahkemeleri Kanununun yürürlüğe girmesiyle birlikte 3008 sayılı Kanuna göre işçi sayılan kimselerle, işveren veya işveren vekilleri arasında  iş  sözleşmesinden  veya  3008  sayılı  Kanuna  dayanan  her  türlü uyuşmazlık için iş mahkemeleri görevli kılınmıştı. İş Mahkemeleri Kanununun kapsam maddesinden ortaya çıkan bu sonuç iş  mahkemelerinin  bakmakla  görevli  olduğu  uyuşmazlıkların  alanını daraltmaktaydı.  Zira  5521  sayılı  Kanunun  atıfta  bulunduğu  3008  sayılı Kanunun uygulama alanı oldukça dardı. Kanunun kapsamına girebilmek için işyerinde çalışan işçi sayısı, işyerinde yürütülen faaliyetler vb. bazı durumlar önem taşıyordu. Öyle ki, Kanunun 2. maddesinde, en az 10 işçinin çalışabileceği  işyerlerine  söz  konusu  Kanunun  uygulanabileceği  hükme bağlanmıştı. Kanunun sadece yer bakımından uygulama kabiliyeti sınırlı değildi; kapsamına aldığı faaliyetler açısından da uygulama alanı dardı. Gerçekten, Kanun ile sadece iş sözleşmesiyle bedenen çalışan ya da bedenen ve fikren çalışan işçiler kapsama alınmıştı. İş sözleşmesiyle sadece fikren çalışanlar, farklı bir ifadeyle fikir işçileri ise, kapsama alınmamıştı (3008 s.K. m.1/1).                                                            23  Resmi Gazete 15.06.1936 T., 3330. 24  Resmi Gazete 20.06.1952 T., 8140. 25  Resmi Gazete 29.04.1967 T., 12586. 26  Kabakcı, 48. 27  3008 sayılı Kanuna ilişkin detaylı açıklamalar için bkz. Saymen, Ferit Hakkı; Türk İş Hukuku, İstanbul 1954, 56 vd.; Ekonomi, Münir; İş Hukuku, C.I, 3. Bası, İstanbul 1987, 8 vd. Ayrıca iş hukukunun tarihsel gelişimine ilişkin yapılan açıklamalar için bkz. Süzek, Sarper; İş Hukuku, 16. Baskı, İstanbul 2018, 6 vd.; Çelik/Caniklioğlu/Canbolat, 3 vd.; Tunçomağ, Kenan/Centel, Tankut; İş Hukukunun Esasları, 7. Baskı, İstanbul 2015, 14 vd.; Mollamahmutoğlu, Hamdi/Astarlı, Muhittin/Baysal, Ulaş; İş Hukuku, Turhan Kitabevi, 6. Bası, Ankara 2014 (kısaltma: 6. Bası), 33 vd.; Narmanlıoğlu, Ünal; İş Hukuku, Ferdi İş İlişkileri I, 5. Baskı, Beta, Aralık 2014, 18 vd.; Eyrenci, Öner/Taşkent, Savaş/Ulucan, Devrim; Bireysel İş Hukuku, 8. Baskı, İstanbul 2017, 1 vd. 572Ankara Üni. Hukuk Fak. Dergisi, 68 (3) 2019: 565-634  7036 Sayılı İş Mahkemeleri … Bunun dışında, bedenen çalışma söz konusu olsa bile, bazı işler kapsam dışı bırakılmıştı (m.2). Nitekim yukarıda da ifade edildiği üzere bu durum, 5521 sayılı  Kanunda  da  (m.1)  dikkate  alınmış  ve  3008  sayılı  Kanunun  2. maddesinin (Ç), (D) ve (E) fıkralarında istisna edilen işlerde çalışanların işverenleriyle arasındaki iş uyuşmazlıkları, iş mahkemelerinin görev alanı dışında bırakılmıştı. 3008 sayılı Kanunun 931 sayılı Kanun ile yürürlükten kaldırılması ve 931 sayılı  Kanunun  şekil  yönünden  Anayasa  Mahkemesi  tarafından  iptal edilmesi üzerine, 30 yıldan fazla bir süre yürürlükte kalmış olan 1475 sayılı İş Kanunu yürürlüğe girmişti. Buna rağmen, 5521 sayılı Kanunda herhangi bir değişiklik yapılmamış ve 5521 sayılı Kanunda geçen ve yukarıda belirtilen kavramların  (işçi,  işveren  ve  işveren  vekili),  1475  sayılı  İş  Kanunu çerçevesinde değerlendirilmesi gerekmişti. 1475 sayılı Kanun, önce işçilerin iş güvencesini düzenleyen 09.08.2002 tarihli ve 4773 sayılı Kanun ve bazı değişikliklerle 4773 sayılı Kanunun hükümlerini de içeren 22.05.2003 tarihli 4857 sayılı Kanun ile yürürlükten kaldırılmıştı.  4857 sayılı İş Kanununun, geçici 1. maddesinin 1. fıkrasında  Diğer mevzuatta 1475 sayılı İş Kanununa yapılan atıflar bu Kanuna yapılmış sayılır.   düzenlemesi  yer  almaktadır.  Her  ne  kadar,  5521  sayılı  İş Mahkemeleri Kanununda açıkça 1475 sayılı Kanuna atıf yoksa da, yukarıda da ifade edildiği üzere bireysel iş kanunlarının yürürlük tarihleri dikkate alındığında, 5521 sayılı Kanunda geçen  iş kanunu  ifadesi, önce 3008 sayılı ve sonra 1475 sayılı Kanun olarak anlaşıldığından, nihai olarak söz konusu ifadenin 4857 sayılı İş Kanunu olarak kabulü gerekmekteydi. Bunun yanında, 5521 sayılı İş Mahkemeleri Kanununun 1. maddesinde yer alan  o kanunun değiştirilen ikinci maddesinin (Ç), (D) ve (E) fıkralarında istisna edilen işlerde hariç  ifadesiyle ise, 4857 sayılı Kanunun  istisnalar  başlıklı, anılan Kanunun kapsamında olmayan işlerin, işyerlerinin ve işçilerin sayıldığı 4. madde hükmü anlaşılmalıydı.                                                            28  AYM., 14.05.1970 T., E.1967/40, K.1970/26; Resmi Gazete 11.05.1971 T., 13833. 29  Resmi Gazete 01.09.1971 T., 13943. 30  Resmi Gazete 15.08.2002 T., 14847. 31  Resmi Gazete T. 10.06.2003, 25134. 32  Kabakcı, 48. 573Faruk Barış MUTLAY-Melih IŞIK  Ankara Üni. Hukuk Fak. Dergisi, 68 (3) 2019: 565-634 Bu doğrultuda ifade etmek gerekir ki, sadece 5521 sayılı İş Mahkemeleri Kanunundaki düzenleme dikkate alındığında, başta 6098 sayılı Türk Borçlar Kanunu olmak üzere, 854 sayılı Deniz İş Kanunu ve 5953 sayılı Basın İş Kanunu kapsamındaki işlerde çalışan işçiler ve bunların işverenleri veya işveren  vekilleri  arasındaki  iş  uyuşmazlıklarında  görevli  mahkemenin  iş mahkemeleri olduğu sonucuna ulaşılamıyordu. Ancak önemle belirtelim ki, salt 5521 sayılı Kanundaki düzenlemeden yola çıkarak, sadece 4857 sayılı Kanun  kapsamındaki  işçilerin  işverenleriyle/işveren  vekilleriyle  iş sözleşmesinden  ya  da  4857  sayılı  Kanundan  doğan  uyuşmazlıklarda  iş mahkemelerinin görevli olduğunu ve diğer bireysel iş kanunlarından kaynaklı iş uyuşmazlıkları açısından ise, görevli olmadığını kabul etmek mümkün değildi. 854 sayılı Deniz İş Kanunu ve 5953 sayılı Basın İş Kanunu kapsamındaki işlerde  çalışan  işçiler  ve  bunların  işverenleri/işveren  vekilleri  arasındaki uyuşmazlıklarda da iş mahkemelerinin görevli olma nedeni ise, 5521 sayılı Kanunun yukarıda aktardığımız 1. maddesi değil, bahsi geçen Kanunlardaki özel düzenlemelerdi. Gerçekten  de  Basın  İş  Kanununun  halen  yürürlükte  olan  ek  m.4 hükmünde  Basın meslekinde çalışanlarla çalıştıranlar arasında 5953 sayılı Kanun ile bunun ek ve tadillerine dayanan her türlü hak iddialarından doğan hukuk  uyuşmazlıkları,  5521  sayılı  İş  Mahkemeleri  Kanunu  hükümlerine tevfikan bu mahkemeler tarafından rüyet edilir  denilmek suretiyle, iş mahkemeleri görevli kılınmıştır. 854 sayılı Deniz İş Kanununun,  görevli ve yetkili mahkeme  başlığını taşıyan ve halen yürürlükte olan 46. maddesinin birinci fıkrasında da,  Bu kanun kapsamına giren gemi adamlarıyla bunların işveren veya işveren vekilleri  arasında  bu  kanundan  veya  hizmet  akdinden  doğan  davalar hakkında, 5521 sayılı kanun hükümleri uygulanır.  denilmek suretiyle iş mahkemeleri görevli kabul edilmiştir. Sonuç olarak kısaca ifade etmek gerekirse, 5521 sayılı İş Mahkemeleri Kanununda, bireysel İş Kanunlarının kapsamına giren iş uyuşmazlıklarının                                                            33  Tevfikan: Uyarak, uygun olarak, -e göre. Bkz. Türk Dil Kurumu, Güncel Türkçe Sözlük; www.tdk.gov.tr 34  Rüyet: Görme. Bkz. Türk dil Kurumu, Güncel Türkçe Sözlük; www.tdk.gov.tr 574Ankara Üni. Hukuk Fak. Dergisi, 68 (3) 2019: 565-634  7036 Sayılı İş Mahkemeleri … tamamı  açıkça  bu Kanunun uygulama  alanına dahil edilmemişti. Kanun koyucu, 5521 sayılı Kanunda açıkça belirtmek suretiyle değil, ancak Basın İş Kanunu  ve  Deniz  İş  Kanununda  yer  alan  hükümlerle  5521  sayılı  İş Mahkemeleri Kanununa yollama  yaparak, gazeteci ve  gemi adamları ile bunların işverenleri/işveren vekilleri arasındaki iş uyuşmazlıkları bakımından 5521 sayılı Kanunun uygulanacağını ve dolayısıyla da iş mahkemelerini görevli kabul etmişti.  B. 5521  SAYILI  İŞ  MAHKEMELERİ  KANUNUNDA BENİMSENEN  ANLAYIŞIN  GÖREVLİ  MAHKEME BAKIMINDAN YARATTIĞI SONUÇ  Yukarıda kısaca yapılan açıklamalardan da anlaşılacağı üzere, her  işçi  ile bunun  işvereni  arasında iş sözleşmesinden doğan uyuşmazlıklarda iş mahkemeleri  görevli  değildi.  İşçi  sıfatı  öncelikli  olarak  bireysel  iş kanunlarından doğmalıydı. Zira yukarıda da ifade edildiği üzere, 5521 sayılı Kanun m.1 hükmündeki  iş kanunu  ifadesi ile Türk Borçlar Kanununun hizmet sözleşmesine ilişkin hükümlerinin anlaşılması mümkün değildi ve bahsi  geçen  işçilerin  işverenleriyle  arasındaki  uyuşmazlıkta  iş mahkemelerinin görevli olduğunu düzenleyen -Deniz İş Kanunu ve Basın İş                                                            35  4857 sayılı İş Kanunu, diğer bireysel iş kanunlarına göre genel nitelikte bir Kanun olmamakla birlikte, bu Kanunun uygulama alanı daha geniştir. Nitekim 4857 sayılı Kanunun 1.  maddesinde,  yapılan  işin,  işin  yapıldığı  işyerinin  özellikleri  vb.  hususlar  dikkate alınmaksızın, bir iş sözleşmesine dayanarak çalışan bütün gerçek kişilerin kural olarak 4857 sayılı İş Kanunu açısından işçi olacağı belirtilmiştir. Kural belirttiğimiz şekilde olmakla birlikte İş Kanununun 2. 4. ve 10. maddeleri birlikte değerlendirildiğinde, iş sözleşmesiyle çalışan herkesin kapsama alınmadığı görülür. Öncelikle İş Kanunu m.2/II de yer alan  Bu Kanun, 4 üncü maddedeki istisnalar dışında kalan bütün işyerlerine, bu işyerlerinin işverenleri ile işveren vekillerine ve işçilerine faaliyet konularına bakılmaksızın uygulanır.  düzenlemesiyle 4. maddeye atıf yapılmak suretiyle istisnalar belirtilmiştir. 4857 sayılı İş Kanununun 4. maddesinde kapsam dışı bırakılan işçiler, işler ve işyerleri gösterilmiştir. Böylece, m.4 te belirtilenler dışında kalan ve iş sözleşmesiyle yapılan tüm işlerde çalışanlar 4857 sayılı İş Kanunu kapsamında kabul edilmiştir. Anılan madde nedeniyle 4857 sayılı Kanuna ve ayrıca Deniz İş Kanunu ile Basın İş Kanununa tabi olmayan işçilere, bireysel iş kanunlarına göre genel nitelikteki kanun olma özelliğini haiz olan 6098 sayılı Türk Borçlar Kanununun hizmet sözleşmesine ilişkin hükümleri uygulanır. Kanunların kapsamlarına ilişkin  olarak  yapılan  açıklamalar  için  bkz.  Süzek;  55,  217  vd.; Çelik/Caniklioğlu/Canbolat, 147 vd.; Tunçomağ/Centel, 33 vd.; Mollamahmutoğlu, Hamdi/Astarlı, Muhittin/Baysal, Ulaş; İş Hukuku Ders Kitabı, Lykeıon, 2. Baskı, Ankara 2018 (kısaltma: 2. Bası), 63 vd.; Eyrenci/Taşkent/Ulucan, 49 vd.; Kar, Bektaş; Deniz İş Hukuku (Ders Kitabı), Ankara 2012 (kısaltma: Deniz İş Hukuku), 75 vd.  575Faruk Barış MUTLAY-Melih IŞIK  Ankara Üni. Hukuk Fak. Dergisi, 68 (3) 2019: 565-634 Kanununda olduğu gibi-  herhangi bir  özel  hüküm  de  bulunmamaktaydı. Dolayısıyla,  bireysel  iş  kanunlarının  kapsamında  olmayan  Türk  Borçlar Kanununa  tabi  işçilerin  işverenleri  ve  işveren  vekilleri  ile  arasındaki  iş uyuşmazlıklarının çözümünde görevli mahkeme genel mahkemelerdi. Kanunlardaki düzenlemeler karşısında Yargıtay ın da kararlarının bu yönde olduğu görülmekteydi. 4857 sayılı İş Kanununun 4. maddesi ile anılan Kanunun kapsamı dışında bırakılan sporculara ilişkin olarak Yargıtay bir kararında  …somut olayda, taraflar arasında imzalanan sözleşmeye göre davacının sporcu (voleybolcu) olduğu anlaşılmaktadır. Esasen, davacının lisanslı sporcu olduğu taraflar arasında ihtilafsızdır. [...] sporcu ile kulübü arasında  alacaklarla  ilgili  uyuşmazlıkta  İş  Kanunu  hükümlerinin uygulanması  olanağı  bulunmamaktadır.  Bu  nedenle  Mahkemece  dava dilekçesinin görevsizlik nedeni ile reddine karar verilmesi gerekirken yazılı gerekçe  ile  davanın  kabulüne  karar  verilmesi  hatalı  olup  bozmayı gerektirmiştir… şeklinde ifadelere yer vermek suretiyle görevli mahkemeyi tespit etmişti.  Ev hizmetlerinde çalışanlar da İş Kanunu m.4 te sayılanlar arasında olduğundan,  Yargıtay  bir  kararında,   …4857  sayılı  Yasanın  4  üncü maddesinin birinci fıkrasının (e) bendi uyarınca, ev hizmetlerinde çalışanlar hakkında  bu kanun  hükümleri  uygulanmaz.  Ev hizmetlerinde  aşçı, uşak, temizlikçi  gibi  işlerde  çalışan  işçi  ile  ev  sahibi  işveren  arasındaki uyuşmazlığın iş mahkemesi yerine genel mahkemede çözümlenmesi gerekir. İş Kanunu kapsamı dışında bırakılan bu hizmetleri gören kimselerle bunları çalıştıranlar arasındaki hukuki ilişkilerde Borçlar Kanunun hizmet akdine ilişkin hükümleri uygulanır. Aile bireylerini evden alarak alışverişe, şehir içinde gezmeye götüren, boş zamanında ev ve eklentilerinde zamanını geçiren şoföründe  ev  hizmeti  yaptığı  ve  iş  kanunu  kapsamında  olmadığı  kabul edilmelidir…  şeklinde isabetli bir sonuca ulaşmıştı. Hava taşıma işinde çalıştığından pilotların da iş sözleşmesinden doğan alacaklarının tahsili için görevli mahkeme iş mahkemesi değildi. Yargıtay  …davacının davalı havayolları işyerinde yolcu uçağı pilotu olarak çalıştığı anlaşılmaktadır. 4857 sayılı Yasanın 4/1-a maddesi gereğince davacının                                                            36  Y.22.HD., 28.05.2013 T., E.2012/23322, K.2013/12675, karar için bkz. Ocak, Uğur; İşçilik Alacakları, 3. Kitap, Ankara 2015, 3380. 37  Y.9.HD., 09.10.2008 T., E.2007/27814, K.2008/25988 (legalbank.net E.T.: 06.02.2019). 576Ankara Üni. Hukuk Fak. Dergisi, 68 (3) 2019: 565-634  7036 Sayılı İş Mahkemeleri … çalışması İş Kanunu kapsamı dışında kalmaktadır. Bu nedenle iş mahkemesi davada görevsizdir... 38 şeklinde sonuca ulaşmıştı.  İş Kanununun 4. maddesinde yukarıda belirttiğimiz gibi sadece yapılan işin niteliği değil, işin niteliği ile birlikte işyerinde çalışan işçi sayısı da esas alınmak suretiyle, kapsam belirlenmiştir. Örneğin tarım işçilerinin tamamı değil, 50 den (50 dahil) az işçinin çalıştığı tarım işyerinde çalışan tarım işçileri kapsam dışı bırakılmıştır. Dolayısıyla, söz konusu kişilerin iş uyuşmazlıkları için  de  görevli  mahkeme  iş  mahkemesi  değildi.  Nitekim,  Yargıtay  bir kararında isabetli bir biçimde  …davacının arıcılık, peyzaj, üretim ticaret işyerinde çalıştığı anlaşılmaktadır. […] tarım işi yapıldığı belli olan işyerinde elliden fazla işçi çalışması halinde İş Kanunu uygulanabilecektir. Mahkemece tarım  işyerinde  elli  ve  daha  fazla  işçi  çalıştığı  araştırılmadan  davaya bakılması hatalıdır […] Bu durumda Mahkemece işçi sayısı araştırılarak 50 işçiden fazla işçi çalıştırılması halinde davaya bakılmalı aksi takdirde dava dilekçesi  genel  hukuk  mahkemelerinin  görevli  bulunması  nedeniyle reddedilmelidir.  şeklinde ifadelere yer vermişti.  4857 sayılı Kanun m.4/I, (a) hükmünde deniz taşıma işleri de kapsam dışı bırakılmış olmakla birlikte, deniz taşıma işinde çalışan her işçiye Deniz İş Kanununun  uygulanacağı  ve  dolayısıyla,  gemi  adamlarının  iş uyuşmazlıklarında her zaman iş mahkemelerinin görevli olduğu sonucuna ulaşmak mümkün değildi. Gerçekten, deniz taşıma işinin yapıldığı bir gemide çalışanlara Deniz İş Kanununun uygulanabilmesi için gemi belli özelliklere sahip olmalı ya da gemide çalışan sayısı belli miktarda olmalıdır. Örneğin,                                                            38  Y.9.HD. 19.06.2006 T., E.2006/14258, K.2006/17721 (legalbank.net E.T.: 06.02.2019).  39  Önemle ifade etmek gerekir ki, hava taşıma işinde sendika örgütlenmesi ve toplu iş sözleşmesi varsa, 5521 sayılı Kanun döneminde de, bu durumda görevli mahkeme iş mahkemesiydi. Ancak bunun nedeni, 5521 sayılı Kanun değil, Sendikalar ve Toplu İş sözleşmesi Kanununun 79. maddesinde yer alan düzenlemeydi, bkz. Soyer, 24. 40  Y.9. HD., 15.02.2007 T., 2006/18441 E., K.2007/3513, karar için bkz. Ocak, 3385. 41  Deniz İş Kanunu m.1 de yer alan  Bu kanun denizlerde, göllerde ve akarsularda Türk Bayrağını taşıyan ve yüz ve daha yukarı grostonilatoluk gemilerde bir hizmet akti ile çalışan gemiadamları ve bunların işverenleri hakkında uygulanır.  şeklindeki düzenlemeyle bu durum ortaya  konmuştur. Görüldüğü üzere, birlikte gerçekleşmesi gereken iki unsur aranmıştır. Buna göre, 1) Türk bayrağı taşıyan ve 2) yüz ve daha fazla grostonilato büyüklüğündeki gemilerde çalışanlar hakkında Deniz İş Kanunu hükümleri uygulanabilir. Kanun koyucu ikinci unsura mutlak şekilde bağlı kalmamış, bunun farklı şekillerde gerçekleşebileceğini öngörmüştür. Gerçekten, bir geminin tonajı 100 grostonilatodan fazla olmasa bile, aynı işverene ait olmak şartıyla toplamları yüz grostonilatoyu bulan veya aşan birden fazla gemi hakkında da, Türk bayrağı taşımak şartıyla, Deniz İş Kanunu uygulanır . 577Faruk Barış MUTLAY-Melih IŞIK  Ankara Üni. Hukuk Fak. Dergisi, 68 (3) 2019: 565-634 Türk bayrağı taşımayan bir gemi, tonaja ya da gemi adamı sayısına ilişkin şartı sağlıyor olsa dahi ya da Türk bayrağı taşıyan bir gemi tonaja veya gemi adamı sayısına  ilişkin  unsura  sahip  değilse,  Deniz  İş  Kanunu  kapsamı  dışında kalacak ve söz konusu gemide çalışan gemi adamlarına ilişkin muhtemel bir uyuşmazlık  -deniz  taşıma  işi,  4857  sayılı  Kanun  kapsamında  da  yer almadığından- iş mahkemesinde görülmeyecekti. Yüksek  Mahkeme  de  bir  kararında her  gemi  adamına  Deniz  İş Kanununun  uygulanmayacağını  açıklayarak,  görevli  mahkemenin  tespit edilmesi  gerektiği  üzerinde  durmuştur.  Yüksek  Mahkeme  kararında,  …davacının  gemi  adamı  olduğu  uyuşmazlık  dışıdır.  Ancak  davacının çalıştığı geminin ve gemiye sahip işverenin Deniz İş Kanunu kapsamında kalıp kalmadığının araştırılması gerekir. Sunulan kayda göre davalıya ait gemi 100 grostonilatonun altındadır. Ancak tanıklar beyanlarında davalıya ait başka gemiden de söz edilmektedir. Davalı işverenin birden fazla gemiye sahip olması halinde tüm gemilerin toplam tonajı dikkate alınacak ve davacı Deniz  İş  Kanunu  kapsamında  değerlendirilecektir.  Keza  gemide  çalışan personel sayısının da araştırılması gerekir. Zira gemide beş ya da daha fazla gemi adamı bulunması halinde de tonaja bakılmaksızın davacı Deniz İş Kanunu  hükümlerinden  yararlanacak  ve  iş  mahkemesi  de  uyuşmazlıkta görevli  olacaktır.  Görev  kamu  düzenine  ait  olduğundan  resen  dikkate alınmalıdır. O nedenle özellikle davalı işverenin ve sahip olduğu geminin yukarıda  belirtilen  hükümlere  göre  Deniz  İş  Kanunu  kapsamında  olup olmadığı araştırılmalı, davalı işverenin ve sahip olduğu geminin Deniz İş Kanunu kapsamında kalmadığı ve bu nedenle davacı deniz taşıma işinde çalışan  gemiadamının  İş  Kanunu  yanında  Deniz  iş  Kanunundan yararlanamayacağı  saptandığı  takdirde  genel  hukuk  mahkemeleri uyuşmazlıkta görevli olacağından görevsizlik kararı verilmelidir...  şeklinde ifadelere yer vermişti.                                                            Bundan başka, grostonilatosuna bakılmaksızın aynı işveren tarafından en az 5 gemi adamının çalıştırıldığı gemiler de Deniz İş Kanunu kapsamındadır. Yine bu gemiler de Türk bayrağı  taşımalıdır.  Dolayısıyla  gemi/gemiler,  mutlaka  Türk  bayrağı  taşımalı,  bunun yanında da ya yukarıda belirtilen tonaja sahip olmalı ya da çalışan gemi adamı sayısı belirli sayıda olmalıdır. Aksi durumda, kişi gemide çalışsa bile, Deniz İş Kanunu bakımından işçi kabul edilmez. Konuya ilişkin detaylı açıklamalar için bkz. Kar, Deniz İş Hukuku, 75 vd. 42  Y.9.HD., 13.02.2012 T., E.2009/31285, K.2012/3117 (legalbank.net E.T.: 06.02.2019). Benzer  yöndeki  diğer  kararlar  için  bkz.  Y.9.HD.,  21.09.2011  T.,  E.2011/37297, K.2011/33075; Y.7.HD., 18.04.2013 T., E.2013/2584, K.2013/6962 kararlar için bkz. Ocak, 3318-3319. 578Ankara Üni. Hukuk Fak. Dergisi, 68 (3) 2019: 565-634  7036 Sayılı İş Mahkemeleri … Diğer  taraftan  yüksek  mahkeme,  pazarlamacılık  sözleşmesinin  Türk Borçlar Kanununda düzenlenmesine ve bu sözleşmeyle çalışanlar işçi benzeri kişi  konumunda  olmasına  rağmen 43 ,  anılan  sözleşmeden  doğan uyuşmazlıklarda iş mahkemesini görevli kabul etmişti. Yargıtay kararında  …pazarlamacılık  sözleşmesi  İş  Kanununun  4.  maddesindeki  istisnalar arasında sayılmadığı için İş Kanunu kapsamında bir sözleşmedir. Ancak İş Kanununda bu sözleşmeye ilişkin özel hükümler bulunmadığı ölçüde 6098 sayılı yeni Türk Borçlar Kanununun özel hükümleri öncelikle uygulanacak, bulunmadığı takdirde önce İş Kanununun sonra ise Borçlar Kanunun genel hükümlerine  başvurulacaktır  […]  taraflar  arasında  tipik  pazarlamacılık sözleşmesinin  unsurlarının  bulunduğu  […]  anlaşılmaktadır  […] pazarlamacılık  sözleşmesinden  doğan  uyuşmazlıklarda  iş  mahkemesi görevlidir.  şeklinde sonuca ulaşmıştı. Çalışmamızın buraya kadar olan kısmında 5521 sayılı İş Mahkemeleri Kanunu döneminde, bireysel iş kanunlarına veya Türk Borçlar Kanununa tabi işçiler  ile  işverenler  veya  işveren  vekilleri  arasında  iş  ilişkisi  nedeniyle kanundan  veya  sözleşmeden  doğan  uyuşmazlıklar  açısından  görevli mahkemenin nasıl düzenlendiği  ve  Yargıtayın yaklaşımının nasıl olduğu üzerinde durulmuştur. Aşağıda bu durum, 7036 sayılı İş Mahkemeleri Kanunu bakımından ele alınmıştır. C. 7036 SAYILI İŞ MAHKEMELERİ KANUNUNDA BENİMSENEN ANLAYIŞ 1. Bireysel İş Kanunlarına Tabi İşçilerle İşverenler veya İşveren Vekilleri  Arasındaki  İş  Uyuşmazlıklarının  Açık  Bir  Şekilde Kapsama Alınmış Olması Yukarıda  kısaca  ifade  edildiği  üzere,  bütün  bireysel  iş  kanunları kapsamındaki  işçilerle  işverenler  ve  işveren  vekilleri  arasındaki  iş uyuşmazlıkları, 5521 sayılı Kanunun kapsamına açık bir şekilde ve doğrudan alınmamıştı;  buna  göre,  bazı  işçilere  ilişkin  iş  uyuşmazlıkları  Kanunun uygulama alanına doğrudan dahil edilirken, bazı uyuşmazlıklar için özel düzenlemelerin bulunması nedeniyle  bunlar hakkında  5521 sayılı Kanun                                                            43  Kabakcı, 50-51. 44  Y.9.HD., 08.11.2016 T., E.2016/24670, K.2016/19553 (legalbank.net E.T.: 06.02.2019).  45  Yargıtayın yaklaşımının eleştirisi için, bkz. Kabakcı, 51-52. 579Faruk Barış MUTLAY-Melih IŞIK  Ankara Üni. Hukuk Fak. Dergisi, 68 (3) 2019: 565-634 uygulanmaktaydı.  Söz  konusu  durumun  7036  sayılı  Kanunla  değişip değişmediği, değişmişse bunun ne yönde olduğu aşağıda belirlenmiştir. 7036 sayılı İş Mahkemeleri Kanununun  görev  başlıklı 5. maddesinin (a) bendinde,  İş mahkemeleri; 5953 sayılı Kanuna tabi gazeteciler, 854 sayılı Kanuna tabi gemiadamları, 22/5/2003 tarihli ve 4857 sayılı İş Kanununa veya 11/1/2011 tarihli ve 6098 sayılı Türk Borçlar Kanununun ikinci kısmının altıncı bölümünde düzenlenen hizmet sözleşmelerine tabi işçiler ile işveren veya  işveren  vekilleri  arasında,  iş  ilişkisi  nedeniyle  sözleşmeden  veya kanundan doğan her türlü hukuk uyuşmazlıklarına ilişkin dava ve işlere bakar.  düzenlemesi bulunmaktadır. Görüldüğü üzere, 5521 sayılı Kanunda olduğu gibi, 7036 sayılı Kanunda da, 4857 sayılı İş Kanununa tabi işçilerle işverenleri veya işveren vekilleri arasındaki  iş  uyuşmazlıkları  kapsama  alınmıştır.  5521  sayılı  Kanunda yukarıda ifade edildiği üzere, açık bir hüküm olmamasına karşın, Deniz İş Kanunu ve Basın İş Kanununda yer alan özel düzenlemelerle 5521 sayılı İş Mahkemeleri Kanunu kapsamında olduğu kabul edilen gazeteci ve gemi adamları ile işverenleri veya işveren vekilleri arasındaki uyuşmazlıklar, 7036 sayılı Kanunda açık düzenleme yapılmak suretiyle kapsama alınmıştır. 7036 sayılı İş Mahkemeleri Kanunu ile Basın İş Kanunu ve Deniz İş Kanununa tabi işçilere ilişkin uyuşmazlıkların, yukarıda ifade edildiği şekilde açık bir biçimde kapsama alınmasının bahsi geçen bireysel iş kanunlarındaki düzenlemeler karşısında gerekli olup olmadığı belirlenmelidir.  Zira 5521 sayılı Kanuna atıfta bulunan Basın İş Kanunu ve Deniz İş Kanununda yer alan ve yukarıda zikredilen hükümler (ek m.4 ve m.46) halen yürürlükte olup 7036 sayılı İş Mahkemeleri Kanunu m.10/II hükmünde, mevzuatta, yürürlükten kaldırılan 5521 sayılı Kanuna yapılan atıflar, bu Kanuna yapılmış sayılır düzenlemesi bulunmaktadır. Dolayısıyla, Basın İş Kanunu ek m.4 ve Deniz İş Kanunu m.46 hükümleri ile 5521 sayılı Kanuna yapılan yollama, 7036 sayılı Kanunun 10. maddesinin 2. fıkrası gereğince, 7036 sayılı Kanuna yapılmış sayılacağından, gemi adamlarının ya da gazetecilerin işverenleriyle/işveren                                                            46  7036 sayılı İş Mahkemeleri Kanununda göreve ilişkin yapılan açıklamalar için bkz. Soyer, 24-25; Süzek, 105 vd.; Çelik/Caniklioğlu/Canbolat, 44 vd.; Mollamahmutoğlu/Astarlı/ Baysal, 2. Bası, 397 vd.; Kar, Bektaş; İş Yargılaması Usulü, Ankara 2018 (kısaltma: İş Yargılaması), 143 vd.  47  Süzek, 106; Çelik/Caniklioğlu/Canbolat, 44 vd.; Mollamahmutoğlu/Astarlı/Baysal, 2. Bası, 398; Kar, İş Yargılaması, 244, 249. 580Ankara Üni. Hukuk Fak. Dergisi, 68 (3) 2019: 565-634  7036 Sayılı İş Mahkemeleri … vekilleriyle  aralarındaki  iş  uyuşmazlıklarının  çözümünde  görevli mahkemenin iş mahkemesi olduğu sonucuna ulaşılır. Kanaatimizce iş mahkemelerinin kuruluş, görev, yetki ve  yargılama usulünü  düzenlemek  amacıyla  yürürlükte  bulunan  bir  Kanunda  açık  bir düzenleme yapılmak suretiyle gemi adamlarının ve gazetecilerin doğrudan kapsama alınması isabetli olmuştur. Ancak bu şekilde açık bir düzenleme yapıldıktan sonra aynı sonucu doğuran Deniz İş Kanunu m.46 ve Basın İş Kanunu  ek  m.4  düzenlemeleri  önemini  yitirmiş  olduğundan,  bunların yürürlükten kaldırılması isabetli olacaktır. Gerçekten yukarıda da ifade edildiği üzere, Basın İş Kanunu ek madde 4 te yer alan  Basın meslekinde çalışanlarla çalıştıranlar arasında 5953 sayılı Kanun ile bunun ek ve tadillerine dayanan her türlü hak iddialarından doğan hukuk  uyuşmazlıkları,  5521  sayılı  İş  Mahkemeleri  Kanunu  hükümlerine tevfikan bu mahkemeler tarafından rüyet edilir  şeklindeki düzenleme ve 854 sayılı Deniz İş Kanununun,  görevli ve yetkili mahkeme  başlığını taşıyan ve halen  yürürlükte  olan  46.  maddesinin  birinci  fıkrasındaki   Bu  kanun kapsamına giren gemi adamlarıyla bunların işveren veya işveren vekilleri arasında bu kanundan veya hizmet akdinden doğan davalar hakkında, 5521 sayılı kanun hükümleri uygulanır  biçimindeki düzenleme, ifade bakımından 7036  sayılı  Kanun  m.5  hükmündekinden  farklı  ise  de,  yarattığı  sonuç bakımından aynıdır. Bu noktada özellikle Basın İş Kanunu ek m.4 te  iş sözleşmesi ya da hizmet akdi  vb. bir kavrama yer verilmemiş olması, bunun yerine  ...5953 sayılı Kanun ile bunun ek ve tadillerine dayanan her türlü hak iddialarından doğan hukuk uyuşmazlıkları...  ifadelerine yer verilmiş olmasından hareketle Basın İş Kanunundaki düzenlemenin 7036 sayılı Kanundan sadece ifade bakımından tamamen farklı olmadığı ve bu ifade farklılığının İş Mahkemeleri Kanunundaki düzenlemeye ek bir sonuç yarattığı ileri sürülemez. Zira Basın İş Kanununun herhangi bir eki olmadığı gibi,  tadillerinin  kelimesi de Kanunda  değişiklik  getiren  hükümleri  ifade  etmektedir  ki,  kanaatimizce bundan sonra Basın İş Kanununa herhangi bir ek yapılsa veya Kanunda değişiklik söz konusu olsa dahi, İş Mahkemeleri Kanunundaki  …kanundan doğan her türlü hukuk uyuşmazlıklarına ilişkin dava  ifadesi, Basın İş Kanunu                                                            48  Öğretide de Basın İş Kanunu ve Deniz İş Kanunu kapsamındaki işçilerin iş yargılamasının kapsamına alınmasının kanunun sistematik bir bütünlük içinde olması bakımından önemli olduğu  ancak  bunun  ciddi  bir  yenilik  olmadığı  ifade  edilmiştir,  Soyer,  24; Çelik/Caniklioğlu/Canbolat, 48. 581Faruk Barış MUTLAY-Melih IŞIK  Ankara Üni. Hukuk Fak. Dergisi, 68 (3) 2019: 565-634 dahil  olmak  üzere  diğer  bireysel  iş  Kanunlarındaki  ve  Türk  Borçlar Kanununda yapılacak ekleri ve değişiklikleri kapsar. Dolayısıyla, bu hususun Basın İş Kanununda ayrıca belirtilmiş olması, düzenlemeyi İş Mahkemeleri Kanunu karşısında anlamlı kılmaz. 2. Türk Borçlar Kanununa Tabi İşçilerle İşverenler veya İşveren Vekilleri  Arasındaki  İş  Uyuşmazlıklarının  Kapsama  Alınmış Olması Yukarıda 5521 sayılı Kanundaki durum ele alınırken ifade edildiği üzere, bireysel  iş  kanunlarının  kapsamında  olmayan  işçilerle  işverenler/işveren vekilleri  arasındaki  iş  uyuşmazlıkları  için  5521  sayılı  Kanun  uygulama kabiliyetini haiz olmadığından bu uyuşmazlıkların çözümünde iş mahkemesi görevli  değildi.  Söz  konusu  durumun  7036  sayılı  Kanunla  değişip değişmediği, değişmişse bunun ne yönde olduğu aşağıda belirlenmiştir. 7036 sayılı İş Mahkemeleri Kanununun  görev  başlıklı 5. maddesinin (a) bendinde,  İş mahkemeleri; […] 6098 sayılı Türk Borçlar Kanununun ikinci  kısmının  altıncı  bölümünde  düzenlenen  hizmet  sözleşmelerine  tabi işçiler  ile  işveren  veya  işveren  vekilleri  arasında,  iş  ilişkisi  nedeniyle sözleşmeden veya kanundan doğan her türlü hukuk uyuşmazlıklarına ilişkin dava ve işlere bakar.  düzenlemesi bulunmaktadır. İfade etmek gerekir ki, Türk  Borçlar  Kanununun  ikinci  kısmının   hizmet  sözleşmeleri   başlıklı altıncı bölümünde,  genel hizmet sözleşmesi ,  pazarlamacılık sözleşmesi ,  evde hizmet sözleşmesi  düzenlenmiş olduğundan, sadece Türk Borçlar Kanunu m.393-447 de düzenlenmiş olan genel hizmet sözleşmesinden doğan uyuşmazlıklarda değil, pazarlamacılık ve evde hizmet sözleşmesinden doğan uyuşmazlıklarda da görevli mahkeme iş mahkemesi olacaktır. Böylece yeni İş Mahkemeleri Kanunu ile -5521 sayılı İş Mahkemeleri Kanunu  kapsamında  yer almayan-  Türk  Borçlar Kanununa  tabi işçilerle işverenleri  veya  işveren  vekilleri  arasındaki  iş  uyuşmazlıkları  kapsama alınmıştır 49 .  Söz  konusu  değişikliğin  isabetli  olup  olmadığı  üzerinde durulmalıdır.                                                             49  Süzek, 105, 106; Çelik/Caniklioğlu/Canbolat, 48; Mollamahmutoğlu/Astarlı/Baysal, 2. Bası, 397; Kar, İş Yargılaması, 250. 50  Öğretide  söz  konusu  değişiklik  isabetli  bulunmuştur,  bkz.  Soyer,  24;  Süzek,  106; Çelik/Caniklioğlu/Canbolat, 48. Kanunun tasarı dönemindeki görüşler için bkz. Kabakcı, 54-55-56. 582Ankara Üni. Hukuk Fak. Dergisi, 68 (3) 2019: 565-634  7036 Sayılı İş Mahkemeleri … Kişilerin farklı bireysel iş kanunları kapsamına dahil olması veya bireysel iş  kanunlarının  kapsamında  hiçbir şekilde  değerlendirilememesi  ve  Türk Borçlar Kanununa tabi olması, yaptıkları işin ve/veya çalıştıkları işyerinin özellikleri  gereği  olup  maddi  hukuk  açısından  sağlanan  hakların farklılaşmasına  sebebiyet  verir.  Maddi  hukuk  açısından  ortaya  çıkan  bu farklılık iş sözleşmesiyle çalışan herkesin  işçi  olduğu gerçeğini değiştirmez. İş hukukunun, iş ilişkisinin güçsüz tarafı olan işçiyi koruma amacı, yargılama hukuku alanında da kendisini göstermiş ve genel mahkemeler haricinde ayrı özel mahkeme olarak iş mahkemelerinin kurulması sonucunu doğurmuştur. Farklı bir ifadeyle, işçinin korunması düşüncesi, diğer hukuki ilişkilerin  aksine  iş  ilişkisinin,  özel  bir  uzmanlık  gerektiren  farklı  bir yargılama usulüne tabi tutulması gerekliliğini ortaya çıkarmıştır. Bu husus Yargıtay  İçtihadı  Birleştirme  Genel  Kurulunun  bir  kararında  da   ...iş mahkemelerinin  iş  aktinden  doğan  münasebetlerden  çıkan  davaların  bu konularda özel bilgiye sahip mahkemelerde görülmesi amacıyla kurulmuş olduğu göz önünde tutulunca... 52 şeklindeki ifadelerle vurgulanmıştır. Bu  bakımdan  iş  ilişkisinden  doğan  ücret,  tazminat  vb.  alacakların uyuşmazlık  konusu  olması  durumunda,  uyuşmazlık,  alanında  uzman mahkemelerce  iş  hukukuna  ilişkin  ilkeler  doğrultusunda  ele  alınmalı  ve çözülmelidir. Dolayısıyla maddi hukuk açısından farklı ya da benzer haklara sahip olsalar bile, bütün işçilerin, aynı nitelikteki mahkemede aynı yargılama usulüne göre hak aramalarının sağlanmış olması isabetli olmuştur.  İfade edelim ki, 7036 sayılı İş Mahkemeleri Kanunu ile yapılan bu isabetli düzenleme ile yukarıda aktarmış olduğumuz Yargıtay kararları görevli mahkemenin  belirlenmesi  açısından  uygulamada  önemini  yitirmişse  de, uygulanacak Kanunun tespiti bakımından Yargıtay ın yaklaşımı hala önem arz etmektedir.                                                            51  Çenberci, 2; Şahlanan, 377; Mollamahmutoğlu/Astarlı/Baysal, 2. Bası, 396; Manav Özdemir, Eda; İş Mahkemelerinin İşleyişi ve Bireysel İş Uyuşmazlıklarının Alternatif Çözüm Yöntemleri, Çalışma ve Toplum Dergisi, 2015/4, 189; Gülver, 377; Birben, Erhan/Öktem, Sezgi;  İş  Yargılamasının  Medeni  Usul  Hukukuna  Hakim  Olan  İlkeler  Bakımından Değerlendirilmesi, Prof. Dr. Nuri Çelik e Armağan, C.II, İstanbul 2001, 1077; Kabakcı, 3839; Kar, İş Yargılaması, 46 vd. Eski kanunun hazırlanmasındaki temel düşüncenin işçinin korunması ilkesi olduğu, yeni kanunda ise ağırlık taşıyan eğilimin iş yükünün azaltılması olduğu ifade edilmiştir, bkz. Soyer, 23. Bununla birlikte, yeni kanunun davaların daha kısa südre sonuçlanmasını sağlayamayacağı belirtilmiştir; Ekmekçi, 375; Kabakcı, 34-35.  52  YİBGK., 29.6.1960 T., E.1960/13, K.1960/15 (legalbank.net E.T.: 12.02.2019). 583Faruk Barış MUTLAY-Melih IŞIK  Ankara Üni. Hukuk Fak. Dergisi, 68 (3) 2019: 565-634 Bunların dışında yukarıda da belirtildiği üzere, sadece Türk Borçlar Kanunu m.393-447 de düzenlenmiş olan genel hizmet sözleşmesinden doğan uyuşmazlıklarda değil, pazarlamacılık ve evde hizmet sözleşmesinden doğan uyuşmazlıklarda da görevli mahkeme olarak açıkça iş mahkemesinin kabul edilmesi isabetli olmuştur. Yargıtayın, 5521 sayılı Kanun döneminde böyle bir düzenleme olmaksızın pazarlamacılık sözleşmesinden doğan davalarda da iş mahkemesini görevli kabul eden, olması gereken hukuk bakımından isabetli olan  ancak  yasal  bir  düzenleme  olmadığından  eleştirilmesi  gereken yaklaşımı da artık yasal bir zemine oturmuş olacaktır. Sonuç olarak 7036 sayılı Kanunun  görev  başlıklı 5. maddesi ile göreve ilişkin yeknesaklık sağlanmış olup, işçiler hangi kanun kapsamında yer alırsa alsın, bunların işveren veya işveren vekilleri arasında iş ilişkisi nedeniyle sözleşmeden veya kanundan doğan her türlü hukuk uyuşmazlıklarına ilişkin davalar iş mahkemesinde görülecektir. Bununla birlikte 5521 sayılı Kanunda ve diğer kanunlarda düzenleme olmaması nedeniyle başka mahkemelerin görev  alanına  giren  ve  görülmekte  olan  davalar  ise,  iş  mahkemelerine devredilmeyecektir.  Bu  davalar  kesinleşinceye  kadar  ilgili  mahkemeler tarafından görülmeye devam olunacaktır. (İş Mahkemeleri Kanunu, geçici m.1/III). 3. Uyuşmazlığın Taraflarından birinin İşçi Olma Zorunluluğu a. Uyuşmazlığın Ortaya Çıktığı Tarihte İşçi Sıfatının Kazanılmış Olması 7036  sayılı  Kanunun  yukarıda  aktardığımız  5.  maddesinden  de anlaşılacağı  üzere,  uyuşmazlığın  taraflarından  biri   işçi   sıfatına  sahip olmalıdır. Yeni İş Mahkemeleri Kanunu ile birlikte bütün işçiler kapsama                                                            53  Y.9.HD., 08.11.2016 T., E.2016/24670, K.2016/19553 (legalbank.net E.T.: 12.02.2019). 54  Öğretide bu unsur,  kişi unsuru  olarak adlandırılmaktadır, bkz. Yılmaz, 72; Gülver, 386; Çelik/Caniklioğlu/Canbolat,  45.  Bir  kimsenin  işçi  sıfatına  sahip  olup  olmadığının belirlenmesi  önemlidir.  Zira  işçi  olmadığı  durumlarda  uyuşmazlığın  iş  ilişkisinden kaynaklandığı da söylenemez ve görevli mahkeme iş mahkemesi olmaz. Bireysel iş kanunları veya Türk Borçlar Kanunu bakımından kişinin işçi sıfatına sahip olabilmesi için iş sözleşmesiyle çalışması gerekir. 4857 sayılı İş Kanununun 2. maddesinde iş sözleşmesine göre çalışan gerçek kişinin işçi olduğu ifade edilmiştir. Diğer taraftan Basın İş Kanunu kapsamına giren gazeteciler nedeniyle iş mahkemelerinin görevli olabilmesi için öncelikli olarak  basın mesleğinde çalışanlar  ifadesinden ne anlaşılması gerektiği ve bunlardan hangilerinin kapsama girdiği belirlenmelidir. Basın İş Kanunu m. 1 hükmü,  Bu Kanun 584Ankara Üni. Hukuk Fak. Dergisi, 68 (3) 2019: 565-634  7036 Sayılı İş Mahkemeleri …                                                            hükümleri Türkiye'de yayınlanan gazete ve mevkutelerle haber ve fotoğraf ajanslarında her türlü fikir ve sanat işlerinde çalışan ve İş Kanunundaki  işçi  tarifi şümulü haricinde kalan kimselerle bunların işverenleri hakkında uygulanır. Bu Kanunun şümulüne giren fikir ve sanat işlerinde ücret karşılığı çalışanlara gazeteci denir.  şeklindedir. Hükümde her ne kadar tarafları belirtmek için  Basın mesleğinde çalışanlarla çalıştıranlar...  ifadesi tercih edilmiş ise de bu ifade, Kanunun 1. maddesinde belirtildiği şekliyle,  fikir ve sanat işlerinde çalışanlar  ve  bunların işverenleri  olarak anlaşılmalıdır. Hatta kanun koyucu, fikir ve sanat işlerinde çalışanları  gazeteci  olarak adlandırdığı için (m.1/II), basın mesleğinde çalışanlar ifadesiyle  gazetecilerin  kast  edildiği düşünülmelidir.  Dolayısıyla,  gazeteciyle  işvereni arasında Basın İş Kanunundan ya da iş sözleşmesinden doğan uyuşmazlıklarda da iş mahkemeleri görevli olur. Bu durumun nedeni hem 7036 sayılı Kanundaki açık düzenleme hem de Basın İş Kanununun ek 4. maddesidir.  Basın mesleğinde çalışanlar  ifadesinden  gazetecilerin   anlaşılması  gerektiği  belirlendikten  sonra,  gazetecilerden  hangilerinin kapsama girdiği tespit edilmelidir. Basın İş Kanunu kapsamında  gazeteci  sayılmak için, ilk olarak, Türkiye de yayınlanan gazete ve mevkutelerle (Belli zaman aralıkları ile çıkan yayın, süreli yayın, periyodik. Bkz. Türk Dil Kurumu, Güncel Türkçe Sözlük,) haber ve fotoğraf ajanslarında çalışan bir gazeteci olmak gerekir (m.1/I). Dolayısıyla, yabancı bir ülkede yayınlanan gazete, mevkute, fotoğraf veya haber ajanslarının Türkiye de çalıştırdığı gazeteciler kanunun kapsamı dışında kalır. İkinci olarak, belirtilen yerlerde, ilgili gazetenin, derginin vb. yayının çıkarılması sürecine doğrudan ve sürekli olarak katılıp düşünsel ya da sanatsal nitelikte katkıda bulunan kişilerden olmak gerekir. Örneğin yazı işleri müdürleri, köşe yazarları, muhabirler, çevirmenler, foto muhabirleri, karikatüristler vb.  gazeteci  olarak kabul edilecek ve bunlar ile işverenleri arasındaki uyuşmazlıklar iş mahkemelerinde görülecektir. Buna karşılık gazete, mevkute, haber veya fotoğraf ajansında çalışmakla beraber düşünsel ya da sanatsal faaliyette bulunmayanlar Basın İş Kanunu anlamında  gazeteci  olarak nitelendirilemezler. Gazete, dergi ya da haber ajansı vb.lerinin idari, ticari ya da teknik işlerini yürütenler, personel müdürleri, sekreterler, dağıtımcılar vb. çalışanlar bunlara  örnek olarak  gösterilebilirler.  Bu  kişiler  gazeteci  sayılmadığından bunlar  ile işverenleri arasındaki uyuşmazlıklar hakkında Basın İş Kanunu uygulanmayacaksa da, bu kişiler,  İşK.  m.4 teki  istisnalar  arasında  sayılmadıklarından  kural  olarak  İş  Kanunu kapsamında sayılacaklar ve bu sebeple bunlar ile işverenleri arasındaki uyuşmazlıklar 7036 sayılı Kanun m.5 uyarınca iş mahkemelerinde görülecektir. Bunun dışında ifade edelim ki,  Devlet, vilayet ve belediyeler ve İktisadi Devlet Teşekkül ve müesseseleriyle sermayesinin yarısından fazlası bu teşekküllere ait şirketlerde istihdam edilen memur ve hizmetliler hakkında bu Kanun hükümleri uygulanmaz  düzenlemesini içeren Basın İş Kanunu m.2 uyarınca, kamu kuruluşlarının yayınladığı gazete ve mevkutelerde 5953 sayılı Kanun anlamında  gazeteci  olarak çalışan kamu görevlileri ise, Basın İş Kanunu kapsamında sayılmayacaklarından, bu kişiler ile kamu kurumları arasındaki uyuşmazlıklarda Basın İş Kanunu ek m.4 gereği ya da 7036 sayılı Kanun m.5 uyarınca iş mahkemelerinin görevli olacağı görüşü ileri sürülemez. Bunların dışında,  gemi adamı , Deniz İş Kanunu m.2 de, bir iş sözleşmesine dayanarak gemide çalışan kaptan, zabit ve tayfalarla diğer kimseler olarak tanımlanmıştır. Dikkat edilirse kanun koyucu tahdidi bir sayım yapmamıştır. Kaptan, zabit ve tayfalar dışındaki  diğer kimseler in de, bir iş sözleşmesi ile gemide çalışmak şartıyla   gemi  adamı   sayılacağını  belirtmiştir.  Dolayısıyla  örneğin,  ambarcı,  yağcı, makinist, telsizci, elektrikçi, çarkçıbaşı, doktor, aşçı vb. gibi diğer gemi personeli de Deniz İş  Kanunu  anlamında  birer   gemi  adamı   olup  bu  kişiler  ile  işverenleri  arasındaki uyuşmazlıklarda iş mahkemeleri görevlidir. Kanunların kapsamlarına ilişkin olarak yapılan açıklamalar  için  bkz.  Süzek;  55,  217  vd.;  Çelik/Caniklioğlu/Canbolat,  147  vd.; 585Faruk Barış MUTLAY-Melih IŞIK  Ankara Üni. Hukuk Fak. Dergisi, 68 (3) 2019: 565-634 alındığından, işçi sıfatının hangi kanundan kaynaklandığının önemi yoktur. Bireysel İş Kanunları ve Türk Borçlar Kanunu bakımından işçi kavramı, iş hukuku öğretisinde bugüne kadar incelenmiş olduğundan ve tek başına işçi kavramı, başka bir çalışmanın konusunu oluşturacak genişlikte olduğundan, kavrama ilişkin açıklamalara ve tartışmalara çalışmamızda yer verilmemiştir. Konumuza ilişkin olarak önemle belirtmek gerekir ki, iş mahkemesinin görevli olması için davacının davasını ikame ettiği ya da kendisine karşı dava ikame edildiği tarihte işçi sıfatına sahip olması gerekli değildir. Önemli ve gerekli olan, kişinin iş uyuşmazlığının doğduğu an da işçi sıfatına sahip olmasıdır. Yüksek Mahkeme  de, bir kararında  …davacının daha sonra emekli olması davacının verilen disiplin cezasının kaldırılmasını talep etme hakkını engellemeyecektir… 55 şeklinde ifadelere yer vermek suretiyle, işçilik sıfatının  sonradan  kaybedilmesinin,  işçilik  alacaklarına  ilişkin  davanın açılmasına engel oluşturmayacağını isabetli olarak belirtmiştir. Kanun koyucunun benimsediği bu bakış açısı doğrultusunda ifade edelim ki,  rekabet  yasağına  ilişkin  uyuşmazlıklar  ticaret  mahkemelerinde görülmelidir. Zira rekabet yasağı sözleşmesi, iş sözleşmesi sona erdikten sonra hüküm ve sonuç doğurduğundan, uyuşmazlığın ortaya çıktığı tarih itibariyle tarafların birbirlerine karşı işçi ve işveren sıfatına sahip olmasından bahsedilemeyeceği gibi, uyuşmazlığın kaynağı da iş ilişkisi değil, rekabet yasağı sözleşmesidir. Nitekim Yargıtay da rekabet yasağının iş sözleşmesinin sona ermesinden sonra ihlal edilmesi halinde Türk Ticaret Kanunu m.4 uyarınca davanın mutlak ticari dava olduğunu ve iş mahkemelerinin görevli olmadığı sonucuna                                                            Tunçomağ/Centel,  33  vd.;  Mollamahmutoğlu/Astarlı/Baysal,  2.  Bası,  63  vd.; Eyrenci/Taşkent/Ulucan, 49 vd.; Kar, Deniz İş Hukuku, 75 vd. Gemide bulunmakla birlikte  mürettebata  dâhil  edilemeyecek  olan  kişiler  ise,   gemi  adamı   olarak nitelendirilemezler, bkz. Mollamahmutoğlu/Astarlı/Baysal, 6. Bası, 326. Örneğin petrol arama gemisindeki petrol mühendisleri veya jeologlar, gemiyi işleten kimseye (işveren) iş sözleşmesiyle  bağlı  olsalar  dahi  Deniz  İş  Kanunu  kapsamında  değildirler,  bkz. Mollamahmutoğlu/Astarlı/Baysal, 6. Bası, 326. Ancak söz konusu kişiler, 4857 sayılı Kanun kapsamında işçi kabul edileceğinden, 7036 sayılı Kanun gereği iş mahkemeleri görevli olacaktır.  55  Y.9.HD., 02.06.2011 T., E.2009/14997, K.2011/16489 (lexpera.com.tr E.T.: 12.02.2019). Yüksek Mahkeme başka bir kararında da iş sözleşmesi sona ermiş olsa bile, iş ilişkisinin devam ettiği tarihte yaşanan bir olay nedeniyle işçi tarafından işverene karşı açılan tazminat davasında  iş  mahkemelerini  görevli  kabul  etmiştir,  bkz.  Y.9.HD.,  11.10.2016  T., E.2016/15102, K.2016/17645 (lexpera.com.tr E.T.: 12.02.2019).  586Ankara Üni. Hukuk Fak. Dergisi, 68 (3) 2019: 565-634  7036 Sayılı İş Mahkemeleri … ulaşmıştır. Görev kurallarının kıyas ve yorum yoluyla genişletilememesi ya da değiştirilememesi ilkesi doğrultusunda Yargıtayın yaklaşımı kanaatimizce isabetlidir. Bununla birlikte olması gereken hukuk bakımından, iş sözleşmesi sona erdikten sonra, rekabet yasağı sözleşmesinden kaynaklı uyuşmazlıklarda da görevli mahkeme iş mahkemesi olmalıdır. Zira, rekabet yasağı sözleşmesi iş sözleşmesinden bağımsız bir sözleşme olsa da hüküm ve sonuçları taraflar arasındaki iş sözleşmesinden bağımsız bir biçimde ortaya çıkmaz. Uyuşmazlığın  çıktığı  tarihte  taraflar  işçi  ve  işveren  sıfatına  sahip olduktan  ve  uyuşmazlığın  dayanağı  iş  ilişkisi  olduktan  sonra  görevli mahkemenin mutlak bir şekilde iş mahkemesi olarak kabulü gerekmesine rağmen, uygulamada vakıf üniversitelerinde iş sözleşmesiyle çalışan öğretim elemanlarının ya da işverenlerinin iş ilişkisinden doğan uyuşmazlıklara ilişkin davayı hangi mahkemede açacağı tartışmalıdır. Uyuşmazlık  mahkemesi,  bahsi  geçen  uyuşmazlıklar  açısından  idari yargının görevli olduğunu kabul etmektedir. Aynı şekilde Yargıtay 22. Hukuk Dairesi de benzer yönde karar vermiştir. Bununla birlikte, Yargıtay Hukuk Genel Kurulu, vakıf üniversitesinde yardımcı doçent olan bir kimseyle üniversite arasındaki iş sözleşmesinden kaynaklı cezai şarta ilişkin davada görevli mahkemenin iş mahkemesi olduğuna karar vermiştir. İfade ettiğimiz üzere, kanaatimizce işyerinde çalışan bir kimsenin işçi statüsünde olduğu ve uyuşmazlığın kaynağının iş sözleşmesi veya Kanun olduğu,  daha  net  bir  ifadeyle  iş  ilişkisi  olduğu  belirlendikten  sonra, uyuşmazlığa  ilişkin  dava  iş  mahkemesinde  görülmelidir.  Bu  durum, mahkemelerinin görevinin kanunla düzenleneceği kuralına (HMK m.1/c.1) ve görev kurallarının niteliğine uygundur (HMK m.1/c.2).                                                             56  YHGK., 25.12.2013 T., E.2013/13-412, K.2013/1708 (legalbank.net E.T.: 06.02.2019); Y.22.HD., 19.01.2016 T., E.2014/27948, K.2016/1165 (karararama.yargitay.gov.tr E.T.: 06.02.2019). 57  İş  sözleşmesinin  kurulması  öncesinde  ve  sonrasında  doğan  çekişmelerde  görevli mahkemeye ilişkin yapılan açıklamalar için bkz. Kabakcı, 58-59. 58  Uyuşmazlık Mahkemesi, 05.11.2012 T., E.2012/189, K.2012/234 (lexpera.com.tr E.T.: 12.02.2019). 59  Y.22.HD., 01.03.2013 T., E.2012/15013, K.2013/4250 (legalbank.net E.T.: 06.02.2019).  60  YHGK., 22.03.2017 T., E.2015/1738, K.2017/523 (legalbank.net E.T.: 06.02.2019). 587Faruk Barış MUTLAY-Melih IŞIK  Ankara Üni. Hukuk Fak. Dergisi, 68 (3) 2019: 565-634 b. İşçi Benzeri Kişilerin İşverenleriyle/İş Sahipleriyle Aralarında Ortaya Çıkan Uyuşmazlıklar Bakımından Görevli Mahkeme Açıklananlar çerçevesinde ve İş Mahkemeleri Kanunundaki düzenleme doğrultusunda ifade edelim ki, işçi niteliğinde olmayan işçiye benzer durumda olan çırakların ve stajyerlerin ustalarıyla/işverenleriyle aralarından doğan uyuşmazlıklarda  iş  mahkemeleri  görevli  değildir.  Gerçekten,  çıraklık sözleşmesine  istinaden  bir  mesleğin  gerektirdiği  bilgi,  beceri  ve  iş alışkanlıklarını öğrenmek amaçlı olarak işyerinde bulunan çıraklar hukuken  işçi  sayılmadıkları için, işverenleriyle aralarındaki uyuşmazlıklar hakkında iş mahkemesi görevli olmaz. 5521 sayılı Kanun döneminde de benzer anlayışın benimsenmesinden dolayı 7036 sayılı Kanun döneminde de geçerliliğini koruyacak olan bir kararında 61  Yüksek  Mahkeme,   …davacının  çırak  konumunda  olduğu anlaşılmaktadır. Bu durumda taraflar arasındaki uyuşmazlığın çözümü iş mahkemesi  olmayıp  görevli  hukuk  mahkemesi  olduğundan  mahkemece görevsizlik kararı verilmesi gerekirken işin esası hakkında karar verilmesi hatalı olup bozmayı gerektirmiştir…  şeklinde ifadelere yer vererek isabetli sonuca ulaşmıştır. Yüksek Mahkeme, stajyer için de  …somut olayda staj eğitimi dönemine ilişkin ücret alacağını talep eden davacı, iş kanununa tabi olmadığından davaya bakmakla genel mahkemeler görevlidir…  şeklinde benzer karar vermiştir.  Yargıtay ın bir başka kararında  stajyer  ifadesi yer almamış,  kursiyer  ifadesi kullanılmış ve aynı sonuca varılmıştır. Kararda  …somut olayda davacının kursiyer olduğu dönemde görülen teorik bilgiler yanında bunun uygulanması niteliğinde pratik çalışmalar yapılması veya çalıştırılması o meslek  ve  sanatın  gereklerinden  bulunduğu  ve  kursiyerlerin  İş  Kanunu kapsamı dışında tutulduğu ortadadır. Davacı, davada söz konusu edilen sürede  bu  nitelikte  çalıştırıldığına  göre  İş  Kanunundan  yararlanması düşünülemez. Davacıya ücret ödenmesi ve sigorta primi yatırılması bu esası değiştirmez. Buna göre mahkemece görevsizlik kararı verilmesi gerekirken…  şeklinde sonuca ulaşmıştır.                                                            61  Y.7.HD., 11.07.2013 T., E.2013/5159, K..2013/13116 (legalbank.net E.T.: 06.02.2019). 62  Y.22.HD., 25.03.2013 T., E.2012/18170 , K..2013/6179 karar için bkz. Ocak, 3381. 63  Y.9.HD., 02.06.2008 T., E.2008/17524, K.2008/13662 (legalbank.net E.T.: 06.02.2019). 588Ankara Üni. Hukuk Fak. Dergisi, 68 (3) 2019: 565-634  7036 Sayılı İş Mahkemeleri … Her ne kadar Yüksek Mahkemenin çırak ve stajyerlere ilişkin yaklaşımı, pazarlamacılık sözleşmesiyle çalışanların da işçi benzeri kişi konumunda olduğu  dikkate  alındığında,  bu  kişilerle  ilgili  olarak   …pazarlamacılık sözleşmesi İş Kanununun 4. maddesindeki istisnalar arasında sayılmadığı için İş Kanunu kapsamında bir sözleşmedir. Ancak İş Kanununda bu sözleşmeye ilişkin özel hükümler bulunmadığı ölçüde 6098 sayılı yeni Türk Borçlar Kanununun özel hükümleri öncelikle uygulanacak, bulunmadığı takdirde önce İş Kanununun sonra ise Borçlar Kanunun genel hükümlerine başvurulacaktır […]  taraflar  arasında  tipik  pazarlamacılık  sözleşmesinin  unsurlarının bulunduğu […] anlaşılmaktadır […] pazarlamacılık sözleşmesinden doğan uyuşmazlıklarda  iş  mahkemesi  görevlidir.   şeklinde  verdiği  karar 64 ile çelişmekteyse de, çırak ve stajyerlere ilişkin yaklaşımının görev kurallarının niteliği gereği isabetli olduğu kanaatindeyiz. Kanaatimizce olması gereken hukuk bakımından ise, çırak ve stajyerlere ilişkin olarak ortaya çıkan uyuşmazlıklarda da iş mahkemeleri görevli kabul edilmelidir. Zira bu kişilerin iş sahiplerine karşı kişisel bağımlılıkları vardır, öyle ki bunların, iş sahipleri karşısındaki kişisel bağımlılıkları bazı işçilere karşı daha yoğundur. Kaldı ki, kişisel bağımlılığı nispeten daha az olan pazarlamacılık  sözleşmesiyle  ve  evde  hizmet  sözleşmesiyle  çalışan  işçi benzeri  kişiler  dahi  kapsama  alınmışken,  bu  kişiler  evleviyetle  kapsama alınmalıdır. Bunların yanında Türk Borçlar Kanunu m.393/III hükmünde yer alan  Genel hizmet sözleşmesine ilişkin hükümler, kıyas yoluyla çıraklık sözleşmesine  de  uygulanır;  özel  kanun  hükümleri  saklıdır.   şeklindeki düzenleme de çıraklar açısından ulaştığımız sonucu destekler niteliktedir. Bununla birlikte işçi sıfatını haiz olmayan hatta işçiye benzer durumda olmayan kişiler ile ilgili davalarda iş mahkemelerinin görevli olduğu kural olarak kabul edilemezse de, işçiyle birlikte kusurlu olmakla birlikte işverenle arasında  iş  sözleşmesi  bulunmayan  kişiler  hakkındaki  davalara  da  iş mahkemesi bakacaktır. Söz gelimi işçi tarafından açılmış davada davalı olarak işçi benzeri kişiler ve işveren davalı olarak gösterilmiş veya işveren tarafından açılmış davada işçi ve işçi benzeri kişi davalı tarafta gösterilmiş ise, kural olarak davalı tarafta                                                            64  Y.9.HD., 08.11.2016 T., E.2016/24670, K.2016/19553 (legalbank.net E.T.: 06.02.2019). 65  Olması gereken hukuk bakımından yapılan diğer önerilere ilişkin olarak bkz. Kabakcı, 56-57. 66  Narmanlıoğlu, 65.  589Faruk Barış MUTLAY-Melih IŞIK  Ankara Üni. Hukuk Fak. Dergisi, 68 (3) 2019: 565-634 ihtiyari  dava  arkadaşlığı  mevcuttur  (HMK  m.57).  Esasen  ihtiyari  dava arkadaşlığında  her  bir  dava  birbirinden  bağımsızdır  ve  dava  arkadaşları birbirinden bağımsız hareket ederler (HMK m.58). Bu halde de her bir ihtiyari dava arkadaşı için dava şartları ayrı ayrı inceleneceğinden, her bir davalı için ayrı bir mahkemenin görevli olması gündeme gelebilir. Böylece mahkeme, görevsiz olduğu davalı bakımından görevsizlik kararı verebilir. Bu sonuç görev kurallarının emrediciliği ilkesine uygun  olmakla  birlikte,  usul ekonomisi  ilkesine  aykırılık  teşkil  edebilir. Yargıtay bu konuda, her bir ihtiyari dava arkadaşından biri için genel görevli, diğeri için özel görevli mahkemenin görevli olması halinde, uyuşmazlığın özel görevli mahkemelerde çözülmesini içtihat etmektedir. Bu çözüm yolu, yargılamanın  kısa  sürede  sonuçlandırılmasını  sağlayacağından ve  aynı konuda farklı iki mahkemede yargılama yapılmasının önüne geçeceğinden isabetlidir. Ancak bu yolun benimsenmesi ile, işçi olmayan bir kimsenin davası genel mahkemede ve  yazılı yargılama usulü  ile görülecekken, işçi ile birlikte iş mahkemesinde ve  basit yargılama usulü  ile görülmesi sonucu doğacaktır. Diğer bir ifadeyle işçi benzeri kişi, işverene karşı davasında olması gerekenden farklı bir yargılama usulüne tabi olacaktır. Bu hukuka aykırı  durumun  bertaraf  edilmesi  için  ve  görev  kurallarının  kanunla düzenlendiği ilkesi göz önünde bulundurularak, bu tür durumlarda da davanın iş  mahkemesinde  görülmesine  yönelik  bir  düzenleme  yapılması  isabetli olacaktır.                                                            67  Üstündağ, Usul, 362; Postacıoğlu/Altay, Usul, 320; Pekcanıtez/Taş Korkmaz, Pekcanıtez Usul, 695; Tanrıver, 561; Alangoya/Yıldırım/Deren-Yıldırım, 138. 68   … Öte yandan, eldeki dava, iş kazası nedeniyle davalı işveren ile birlikte genel hükümlere göre sorumlu bulundukları iddia edilen diğer davalılara karşı birlikte açılmış olup, davalılar arasında ihtiyari dava arkadaşlığı bulunmaktadır. İhtiyari dava arkadaşlığı durumunda, davalılardan biri hakkındaki dava genel mahkemenin, diğeri hakkındaki dava özel bir mahkemenin görevine giriyorsa, özel nitelikteki mahkemede davanın görülmesi gereklidir. Somut olayda, davacılar iş kazası geçiren işçinin mirasçıları, davalı E. Şirketi ise işvereni konumunda olup, 5521 sayılı İş Mahkemeleri Kanunu nun 1. maddesi uyarınca işveren ile işçi arasındaki iş aktinden kaynaklanan veya İş Kanunu na dayalı iddiaların özel yetkili iş mahkemesinde görülerek, davanın sonuçlandırılması gerekli olduğundan, diğer davalılar yönünden de İş Mahkemesi olarak davaya bakılmaya devam edilmelidir. …  YHGK. 03.02.2010 T., E.2010/21-36, K.2010/67 (legalbank.net E.T.: 06.02.2019). Aynı yönde Y. 8.HD., 29.11.2016 T., E.2016/20037, K.2016/16284 (karararama.yargitay.gov.tr E.T.: 06.02.2019). Doktrinde aynı yönde; Kuru, Usul, 492; Umar, 219. 69  Kuru, Usul, 490. 70  Yılmaz, Şerh, 1277. 590Ankara Üni. Hukuk Fak. Dergisi, 68 (3) 2019: 565-634  7036 Sayılı İş Mahkemeleri … Öte yandan, ismen  çırak ,  stajyer  veya  kursiyer  olmakla birlikte fiilen ve hukuken  işçi  gibi çalıştırılanlara ilişkin uyuşmazlıklar hakkında iş mahkemelerinin görevli olduğu konusunda şüphe duyulmamalıdır.  c.  İşçinin Ölümü Halinde Görevli Mahkeme i.  Genel Olarak Yukarıda ifade edildiği üzere, 5521 sayılı Kanunda olduğu gibi, 7036 sayılı İş Mahkemeleri Kanununda da benzer şekilde  iş mahkemeleri […] işçiler  ile  işveren  veya  işveren  vekilleri  arasında,  iş  ilişkisi  nedeniyle sözleşmeden veya kanundan doğan her türlü hukuk uyuşmazlıklarına ilişkin dava  ve  işlere  bakar.   düzenlemesine  yer  verildiğinden,  uyuşmazlığın taraflarından birinin işçi olmadığı, işçinin geride kalanları olduğu durumda davanın hangi mahkemede açılacağı uygulama açısından önemlidir. Öncelikle ifade edelim ki, işçinin ölümü halinde geride kalanların iş ilişkisi nedeniyle ikame edebilecekleri davanın, düzenlemenin lafzı ile görev kurallarının  niteliği  gereği,  genel  ve  geçer bir  şekilde  iş  mahkemesinde görülebileceği kanaatinde değiliz. Çalışmamızın  sınırlarında,  işçinin  ölümü  halinde  hangi  alacağın  ne zaman,  hangi  şartlarla  talep  edilebileceği  vb.  hususlar  şüphesiz  yer almamaktadır. Ancak işçinin ne  zaman  öldüğü, geride  kalanların  kimler olduğu ve bunların hak kazandığı alacakların nitelikleri görevli mahkemenin belirlenmesinde önem arz ettiğinden işçinin ölümüne bağlı alacaklar üzerinde konumuzun  bütünlüğünü  bozmadan  çok  kısa  bir  şekilde  durma  gereği duyulmuştur. İşçinin ya da işverenin ölümüyle birlikte bazı işçilik alacakları ortaya çıkar.  İş  ilişkisi  devam  ederken  gerçekleşen  işçinin  ölümüne ve  ölüm                                                            71  Kişilerin sadece stajyer ve çırak adı altında işçi olarak çalıştırılması konusunda değil, diğer muvazaalı haller nedeniyle kişinin işçi olarak kabul edilmesi halinde de görevli mahkeme iş mahkemesi sayılmalıdır. Nitekim Yüksek Mahkeme bir kararında, davacı ile davalı arasında yapıldığı  iddia  edilen  acente  sözleşmesinin  muvazaalı  olduğunu  ve  davacının  işçi konumunda olduğunu belirleyerek, görevli mahkemenin iş mahkemesi olduğu sonucuna ulaşmıştır,  karar  için  bkz.  Y.7.HD.,  02.05.2016  T.,  E.2016/14487,  K..2016/9722 (legalbank.net E.T.: 06.02.2019).  72  İş sözleşmesiyle birlikte işçi ile işveren arasında kişisel ilişki kurulur ve bu ilişkide işçinin kişiliği ön plandadır. Farklı bir ifadeyle, iş sözleşmesi işçinin kişiliği ve nitelikleri dikkate alınarak  yapılır,  bkz.  Çelik/Caniklioğlu/Canbolat,  172  vd.;  Süzek,  233; 591Faruk Barış MUTLAY-Melih IŞIK  Ankara Üni. Hukuk Fak. Dergisi, 68 (3) 2019: 565-634 nedenine ya da iş ilişkisi bittikten sonra gerçekleşen işçi ölümüne veya genel olarak işverenin ölümüne bağlı olarak ortaya çıkan alacakların nitelikleri farklılaşır. Örneğin iş ilişkisi devam ederken işçinin herhangi bir nedenle ölmesi halinde, Türk Borçlar Kanunu m.440 da yer alan ölüm tazminatının, işçinin en az bir yıl çalışmış olması halinde kıdem tazminatının ölüm nedenine bağlı olmaksızın talebi mümkündür; ölümün herhangi bir nedenle değil de iş kazası veya meslek hastalığı nedeniyle gerçekleşmesi halinde ise, yukarıda belirtilen alacaklara ek olarak destekten yoksun kalma tazminatı da talep edilebilir. Bunun dışında, ölüm nedenine bakılmaksızın ücret vb. hakların talebi de mümkündür. Belirtildiği  şekilde,  ölümle  ortaya  çıkan  alacakların  nitelikleri farklılaştığı gibi, alacağı talep edecek kişiler de farklılaşabilir. Buna göre, ortaya  çıkan  alacağın niteliğine  göre,  alacaklar,  bazı  durumlarda  kanuni mirasçılar tarafından, bazı durumlarda ise işçinin bakmakla yükümlü olduğu kişilerce talep edilir. İfade edelim ki, alacağın kanuni mirasçılarca talebinin mümkün olması, ya doğrudan kanundan ya da kanuni halefiyet ilkesinden kaynaklanır. Örneğin, işçinin işyerinde en az bir yıl çalıştıktan sonra ölümü nedeniyle iş ilişkisinin sona ermesi halinde, kanun koyucu kanuni mirasçıların kıdem tazminatına hak kazanacağını Kanunda açıkça öngörmüştür. Bunun dışında, iş ilişkisi ölüm dışında  herhangi  bir  nedenle  sona  ererse,  işçinin  alacaklarının  kanuni mirasçılarca talep edilmesi kanuni halefiyet ilkesi gereği mümkün olacaktır. Sonuç olarak, işçinin geride kalanları (kanuni mirasçıları veya bakmakla yükümlü olduğu kişiler) gerekli şartların oluşması halinde bazı alacaklara (kıdem tazminatı, ücret vb.) hak kazanacak ve bu hakları elde edebilmek için dava açmak zorunda kalabilecektir.                                                             Mollamahmutoğlu/Astarlı/Ulaş, 2. Bası, 82; bu nedenle, işçinin ölümü iş sözleşmesini sona  erdirir,  Çelik/Caniklioğlu/Canbolat,  432  vd.;  Süzek,  515; Mollamahmutoğlu/Astarlı/Ulaş, 2. Bası, 219. Nitekim Türk Borçlar Kanunu m. 440 hükmünde,  iş  sözleşmesinin  işçinin  ölümüyle  kendiliğinden  sona  ereceği  açıkça düzenlenmiştir. 73  İşverenin ölümü ise, kural olarak iş sözleşmesini sona erdirmez, ancak istisnai durumlarda sona  erdirir.  Gerçekten  Türk  Borçlar  Kanunu  m.441/2  hükmünde  yer  alan   hizmet sözleşmesi ağırlıklı olarak işverenin kişiliği dikkate alınmak suretiyle kurulmuşsa, onun ölümüyle kendiliğinden sona erer  düzenlemesi ile işverenin ölümüyle iş sözleşmesinin istisnai olarak sona ereceği belirtilmiştir. 74  Çelik/Caniklioğlu/Canbolat, 339 vd.; Süzek, 439 vd. 592Ankara Üni. Hukuk Fak. Dergisi, 68 (3) 2019: 565-634  7036 Sayılı İş Mahkemeleri … ii.  İşçinin Ölümü ile Ortaya Çıkan Alacaklar Ücret Alacağı ve Talep Edebilecek Kişiler İş ilişkisi devam ederken işçinin herhangi bir nedenle ölümü halinde, her şeyden  önce  kanuni  mirasçılar  tarafından  ücreti  talep  edilebilir.  Ücret niteliğindeki işçilik alacağının kanuni mirasçılar tarafından talep edilebilmesi için, bu alacağın işçinin ölümünden önce muaccel olması da gerekmez. Farklı bir ifadeyle, işçinin çalışırken  muaccel olmuş  ücret alacaklarının işçinin ölümüyle kanuni mirasçılarca talep edilmesi mümkün olduğu gibi, muaccel olmamış  ücret  alacaklarının  da  aynı  şekilde  talebi  mümkündür.  Zira  iş sözleşmesinin sona ermesiyle birlikte, iş sözleşmesinin sona erme nedenine bakılmaksızın, işçinin muaccel olmamış olan ücret alacakları muaccel hale gelir. Gerçekten, İşK. m.32/6 hükmünde  iş sözleşmesinin sona ermesinde, işçinin ücreti ile sözleşme ve Kanundan doğan para ile ölçülmesi mümkün menfaatlerin tam olarak ödenmesi zorunludur.  düzenlemesine yer verilmek suretiyle bu husus ortaya konmuştur. Sonuç olarak işçinin ölümü iş sözleşmesini sona erdireceğinden, işçinin muaccel olmuş ya da olmamış bütün ücret ve ücret niteliğinde hakları kanuni mirasçılarına ödenmelidir. Aynı şekilde işçinin çalışırken hak kazanıp da kullanmadığı yıllık ücretli izin sürelerine ait ücreti, sözleşmenin sona erdiği tarihteki ücreti üzerinden kendisine ve hak sahiplerine ödenir (İşK. m.59/1). Hak sahiplerinin ücret alacağına dönmüş olan bu haktan yararlanabilmesi için işçinin ölüm nedeninin bir önemi yoktur. Kısaca belirtmek gerekirse, herhangi bir bireysel iş kanunu kapsamındaki işçinin iş ilişkisi devam ederken ölmesi durumunda, kanuni mirasçıları ücret vb. haklar için dava açabilirler. Son olarak belirtelim ki, sadece iş ilişkisi devam ederken işçinin ölmesi halinde değil, iş ilişkisinin ölüm dışında herhangi bir nedenle sona ermesi ve iş  ilişkisinin  sona  ermesinden  sonra  işçinin  ölümü  halinde  de  kanuni mirasçılar, işçinin ücret vb. alacakları için dava açabilirler. Kıdem ve Ölüm Tazminatları ve Talep Edebilecek Kişiler İş ilişkisi devam ederken işçinin herhangi bir nedenle ölümü durumunda, gerekli şartların bulunması halinde, kanunda sayılan kişiler kıdem tazminatına ve ölüm tazminatına hak kazanır. Kıdem tazminatı ile ölüm tazminatının aynı anda istenip istenemeyeceği, farklı bir ifadeyle Türk Borçlar Kanununa tabi 593Faruk Barış MUTLAY-Melih IŞIK  Ankara Üni. Hukuk Fak. Dergisi, 68 (3) 2019: 565-634 olmayan işçilerin kanunda sayılan yakınlarının, Türk Borçlar Kanununa tabi işçilerin kanunda belirtilen yakınları gibi bu tazminatı talep edip edemeyeceği tartışmalı  olmakla  birlikte,  konumuzun  sınırlarını  aştığından  bu  tartışma üzerinde durulmamıştır. 1475 sayılı Kanunun halen yürürlükte olan 14. maddesinde belirtilen çalışma süresine ilişkin bir yıllık şartın bulunması halinde, işçinin iş ilişkisi devam ederken gerçekleşen ölümüne bağlı olarak kanuni mirasçılar kıdem tazminatı talep edebilir. Bunun dışında, iş ilişkisinin ölüm dışında herhangi bir nedenle sona ermesi nedeniyle işçinin kıdem tazminatına veya herhangi bir tazminata hak kazanması ve daha sonra hayatını kaybetmesi halinde de kanuni mirasçılar kıdem tazminatı talep edebilir. Ancak şunu belirtmek gerekir ki, ilk halde talep hakkı doğrudan mirasçılara aitken, ikinci halde ise talep hakkı külli halefiyetten doğan intikal ile mirasçılara aittir. Kıdem tazminatından başka Türk Borçlar Kanunu m. 440 ta işçinin iş ilişkisi devam ederken herhangi bir nedenle ölmesi halinde, kanunda sayılan kişilerin ölüm tazminatına hak kazanabileceği düzenlenmiştir. Anılan maddede  İşveren, işçinin sağ kalan eşine ve ergin olmayan çocuklarına, yoksa bakmakla yükümlü olduğu kişilere, ölüm gününden başlayarak bir aylık; hizmet ilişkisi beş yıldan uzun bir süre devam etmişse, iki aylık ücret tutarında ödeme yapmakla yükümlüdür.  şeklinde yer alan düzenleme uyarınca, işçinin sadece kanuni mirasçısı olan eşi ve çocuklarıyla sınırlı olmamak üzere, bakmakla yükümlü olduğu yakınları da ölüm tazminatına hak kazanabilir. Bakmakla yükümlü olunan kişileri, sadece kanuni mirasçılarla sınırlı tutmak,  kanunun  sözüne  ve  özüne  aykırı  olmakla  birlikte  bu  kişilerden kimlerin kastedildiği de açık değildir. Nitekim İsviçre hukukunda da işçinin bakmakla yükümlü olduğu kişilerin kimler olduğu tartışma konusudur. Kanunda  işçinin  sağlığında  baktığı  kişilerden  değil,  bakmakla  yükümlü olduğu  kişilerden  bahsedildiği  için,  bunların  mutlaka  işçinin  sağlığında gerçekten ve fiilen baktığı kişiler olması gerekmez.  Sonuç olarak, işçinin iş ilişkisi devam ederken ölümü halinde, kanuni mirasçıları kıdem tazminatı ve eşi ile ergin olmayan çocukları ve bunlar yoksa                                                            75 Çelik/Caniklioğlu/Canbolat, 628 vd.; 76 Süzek, 516. 77 Süzek, 516. 594Ankara Üni. Hukuk Fak. Dergisi, 68 (3) 2019: 565-634  7036 Sayılı İş Mahkemeleri … bakmakla yükümlü olduğu kişiler de ölüm tazminatı talep edebilirler. Aynı şekilde,  iş  ilişkisi  sona  erdikten  sonra  işçi  hayatını  kaybedince,  işçinin sağlığında hak kazandığı kıdem tazminatına ve diğer tazminatlarla, alacaklara ilişkin dava kanuni mirasçıları tarafından ikame edilebilir. Bu durumda ölüm tazminatı söz konusu olmaz. Destekten Yoksun Kalma Tazminatı İşçinin  iş  ilişkisi  devam  ederken  iş  kazası  ya  da  meslek  hastalığı nedeniyle ölmesi durumunda, desteğinden yoksun kalanlar tazminat talebinde bulunabilirler (TBK m.49/1). Bu tazminatı talep edebilecek kişiler sadece işçinin kanuni mirasçıları değildir. Nitekim öğretide ve Yargıtay kararlarında da kabul edildiği üzere, nikahsız eş de destekten yoksun kalma tazminatına ilişkin dava açabilir. İşçinin desteğinden yoksun kalan kişiler açacakları davada Türk Borçlar Kanunu  m.417/3  hükmü  uyarınca,  zararlarının  tazminini  sözleşmeye aykırılıktan doğan sorumluluk hükümlerine dayanarak talep ederler. Her ne kadar destekten yoksun kalma tazminatını talep edebilecek kişiler sadece kanuni  mirasçılar  olmasa  ve  talep  edecek  kişilerle  işveren  arasında  iş sözleşmesi  bulunmasa  da  Türk  Borçlar  Kanunu  m.417/3  hükmüyle sözleşmeden doğan sorumluluk esaslarına dayanarak tazminat talep etme hakkı tanınmıştır.  d. Alacağın Kanuni Mirasçılar Ya Da Bakmakla Yükümlü Olunan Kişiler Tarafından Talep Edilebilmesine Göre Görevli Mahkemenin Belirlenmesi Zorunluluğu Kanuni  halefiyet  ilkesi  gereğince,  kanuni  mirasçıların  davayı  iş mahkemesinde açmaları gerektiği konusunda şüphe duyulmamalıdır. Farklı bir  ifadeyle,  bireysel  İş  Kanunlarından  veya  iş  sözleşmesinden  doğan alacaklar  bakımından  kanuni  halefiyet  esası  uygulanmalı  ve  işçinin haleflerinin işverene veya işçinin işverenin haleflerine karşı açacakları davalar                                                            78  Y. 17. HD., 27.02.2018 T., E.2015/7864, K.2018/1363 (karararama.yargitay.gov.tr E.T.: 07.02.2019); Y. 17. HD., 30.03.2015 T., E.2014/10266, K.2015/5025 (www.kazanci.com E.T.: 07.02.2019). 79  Süzek, 439. 80  Süzek, 439. 595Faruk Barış MUTLAY-Melih IŞIK  Ankara Üni. Hukuk Fak. Dergisi, 68 (3) 2019: 565-634 iş mahkemesinde görülmelidir. Nitekim, eski Kanun döneminde verilmiş ve yeni  kanunda  da  farklı  bir  düzenleme  olmadığından  hala  geçerliliğini koruyacağını düşündüğümüz Yargıtay kararında  …Arda (halef) olma esası, salt maddi hukuk yönünden değil, şekli hukuk yönünden de tüm sonuçlarını doğurur. Bu bakımdan, bir dava şayet sağlığında miras bırakan tarafından açılmış olsa idi görevli mahkeme iş mahkemesi olacak idiyse, mirasçılar tarafından  açılması  durumunda  da  uyuşmazlığın  çözüm  yeri  gene  iş mahkemesidir.  sonucuna varılmıştır. Halefiyet esasından hareketle özellikle görevli mahkemenin belirlenmesi bakımından ulaşılan bu sonuç, iş yargılamasının amacıyla da uyumludur. Zira iş ilişkisinden doğan ücret, tazminat vb. alacakların uyuşmazlık konusu olması durumunda, uyuşmazlık, alanında uzman mahkemelerce iş hukukuna ilişkin ilkeler  doğrultusunda  ele  alınmalı  ve  çözülmelidir.  İşçinin  ölmesi, uyuşmazlığın niteliğini ve dolayısıyla söz konusu gerekliliği değiştirmez. Sonuç olarak salt halefiyet esasından hareket edilirse, işçilerin kanuni mirasçılarının işverenden kıdem tazminatı ya da ücret vb. alacakları veya işçilerin, işverenin kanuni mirasçılarına karşı ücret, tazminat vb. alacakları talep  edebilecekleri  durumda,  davanın  iş  mahkemelerinde  görüleceği sonucuna ulaşmak mümkündür. Ulaştığımız sonuca ilişkin  kanuni halefiyet  gerekçesi, özellikle ölüm tazminatı talep edildiğinde anlamını yitirir. Yukarıda da belirtildiği üzere, ölüm tazminatı işçinin bakmakla yükümlü olduğu kişiler tarafından da talep edilebilecek  olup  bu  kişiler  sadece  kanuni  mirasçılarla  sınırlı  değildir. Dolayısıyla,  kanımızca,  kanuni  halefiyet  esasının  olmadığı  durumda,  iş mahkemeleri görevli olmaz. Ölüm tazminatının sağ kalan eş ve  ergin olmayan çocuklarca talep edildiği halde de farklı bir sonuca ulaşılmamalıdır. Zira her ne kadar eş ve çocuklar, kanuni mirasçı olsa da bunların tazminata hak kazanma nedenleri işçinin kanuni mirasçıları olmaları değil, kanun koyucunun geride kalanlara bu  tazminatı  öngörmesi  ve  geride  kalanları  da  sadece  eş  ve  çocuklarla sınırlamamış  olmasıdır.  Sonuç  olarak  kısaca  ifade  etmek  gerekirse  bu                                                            81  Süzek, 107. 82  Çenberci,  20-21.  Aynı  yöndeki  başka  karar  için  bkz.  Y.21.HD.,  09.06.2016  T., E.2015/10717, K.2016/9603 (legalbank.net E.T.: 07.02.2019). 596Ankara Üni. Hukuk Fak. Dergisi, 68 (3) 2019: 565-634  7036 Sayılı İş Mahkemeleri … durumda da, geride kalanlar ölüm tazminatına kanuni halef olmaları nedeniyle hak kazanmadıklarından, eş ve çocuk da talep etse ölüm tazminatı açısından görevli mahkeme iş mahkemesi olmaz. Ayrıca  kanımızca,  ölüm  tazminatının   işçi  alacağı   olarak nitelendirilmesi mümkün değildir. Gerçekten de işçinin sağlığında hiçbir şekilde hak kazanamayacağı alacakların işçi alacağı olarak değerlendirilmesi olanağı yoktur. Sonuç  olarak tarafların işçi ve  işveren  olmadığı, kanuni halefiyet ilkesinden hareket edilemediği ve alacakların işçi alacağı olarak da kabul edilmesinin mümkün olmadığı durumda, ölüm tazminatı bakımından iş mahkemesinin görevli olduğunu kabul etmek mümkün görülmemektedir.  Ölüm  tazminatına  ilişkin  yaptığımız  açıklamalara  ilişkin  gerekçeler doğrultusunda konunun, işçinin ölümüyle iş ilişkisinin sona ermesi ve kanuni mirasçıların  kıdem  tazminatı  alacağına  hak  kazanması  açısından  da değerlendirilmesi gerekmiştir. Yukarıda  da  ifade  ettiğimiz  üzere,  işçinin  işyerinde  en  az  bir  yıl çalıştıktan sonra ölümü nedeniyle iş ilişkisinin sona ermesi halinde, doğrudan kanun  gereği  geride  kalanların  kıdem  tazminatına  hak  kazanacağı öngörülmüş ve bunlar da kanuni mirasçılar olarak belirlenmiştir. Bunun dışında ise, iş ilişkisi ölüm dışında herhangi bir nedenle sona ererse, işçinin hak kazandığı kıdem tazminatının kanuni halefiyet ilkesi gereğince kanuni mirasçılarca talebi mümkündür. Belirttiğimiz ilk olasılıkta kanuni mirasçıların kıdem tazminatına hak kazanacak olmasının nedeninin kanuni halefiyet ilkesi olmadığı, kanun gereği geride kalanların kıdem tazminatı talep edebileceği ve geride kalanların da kanun koyucu tarafından kanuni mirasçılar olarak belirlendiği gerekçeleriyle ve  bunlara  ek  olarak  taraflar  işçi  sıfatını  haiz  olmadığından  görevli mahkemenin  iş  mahkemesi  olmayacağı  sonucuna  ulaşılabilecektir.  Öte yandan  ikinci  olasılıkta,  mirasçılar  külli  halefiyet  ilkesi  gereği  kıdem tazminatı talep edebilme hakkına sahip olduklarından, açılacak davada iş mahkemesinin görevli olduğu söylenebilir. Son olarak ifade edelim ki ölüm tazminatı dışında, destekten yoksun kalan  kişilerin,  destekten  yoksun  kalma  tazminatı  talepli  davalarında  da görevli  mahkemenin,  hükmün  açık  lafzı  gereği  iş  mahkemesi  olmaması gerektiği kanaatindeyiz. Bu tazminatı talep hakkı sahibi işçi değil, işçinin 597Faruk Barış MUTLAY-Melih IŞIK  Ankara Üni. Hukuk Fak. Dergisi, 68 (3) 2019: 565-634 desteğinden  yoksun  kalan  kimseler  olup  hak  sahipliği  külli  halefiyet ilkesinden değil kanundan doğmaktadır. Şu şartlar altında,  kişi unsuru  eksik olduğundan  7036  sayılı  Kanunun  5.  maddesinin  uygulanması  mümkün görünmemektedir. Öte yandan Yargıtay uygulamasına bakıldığında ise, iş kazasından kaynaklı destekten yoksun kalma tazminatı talepli davaların iş mahkemelerinde incelendiği görülmektedir. İfade edelim ki, Türk Borçlar Kanunu  m.  417/3  hükmünde,  işverenin  sözleşmeye  aykırılıktan  doğan sorumluluk hükümlerine göre sorumlu olacağı belirtilmişse de, bu düzenleme maddi  hukuka  ilişkin  olup  şekli  hukuk  bakımından  bağlayıcı  değildir. Dolayısıyla  salt  anılan  düzenleme,  iş  mahkemelerinin  görevli  olmalarını gerekli kılmaz. Belirttiğimiz konularda iş mahkemesinin görevli olmaması gerektiği yönündeki  görüşümüz,  şüphesiz  uygulama  açısından  sorunlar  yaratacak nitelikte  olup  eleştirilmeye  muhtaçtır.  Açıklananlar  doğrultusunda  örnek vermek gerekirse, iş ilişkisinin ölümle sona erdiği durumda sağ kalan eşin ya da ergin olmayan çocukların, ölüm ve kıdem tazminatına ilişkin taleplerinde ulaştığımız sonuç çerçevesinde genel mahkemeler görevliyken, diğer işçilik alacakları bakımından ise kanuni mirasçı olmaları nedeniyle iş mahkemeleri görevlidir. Maddi hukuk bakımından hak sahiplerinin aynı kişi ya da kişiler olması şartıyla; birden fazla asli talebin, yani hem kıdem ve ölüm tazminatının hem de işçilik alacaklarının aynı dava ile talep edilmesi halinde, açılan davanın türü  davaların yığılması 84 olarak ifade edilir (HMK m. 110). Ancak bu davanın açılabilmesi, taleplerin aynı yargı çeşidinde yer alması ve ortak yetkili mahkemede  ileri  sürülmesi  şartlarına  bağlı  tutulmuş  (HMK  m.110/c.2), görevle ilgili bir belirlemede bulunulmamıştır. Bu  çerçevede  Taleplerin  bazıları  hakkında  görevli  mahkeme  genel mahkemeler iken, bazıları hakkında görevli mahkeme iş mahkemeleri ise nasıl bir usul takip edilmelidir?  sorusunun cevabı aranmalıdır. Akla gelen ilk ihtimalde; öğretide ileri sürülen bir görüşe göre, HMK m.110 hükmünden hareketle tüm talepler için genel veya özel mahkemede dava açılamaz, her bir                                                            83  Y.17.HD.,  16.02.2017  T.,  E.2015/2424,  K.2017/1524;  Y.13.HD.,  11.07.2013  T., E.2013/18837, K.2013/19436 (www.lexpera.com.tr E.T.: 15.02.2019). 84  Ayrıntılı bilgi için, bkz. Bulut, Uğur; Medeni Usul Hukukunda Davaların Yığılması, Ankara 2017. 598Ankara Üni. Hukuk Fak. Dergisi, 68 (3) 2019: 565-634  7036 Sayılı İş Mahkemeleri … talep için görev kuralları gözetilmeli ve ayrı davalar açılmalıdır. Tüm talepler için tek dava açılması halinde, mahkeme görevi dışındaki talepler bakımından görevsizlik kararı vermelidir. Bu yaklaşım tarzı görev kurallarının emredici niteliğine daha uygundur. İkinci ihtimalde ise, öğretide ileri sürülen bir görüşe göre; davaların yığılmasında  taleplerden bir kısmı genel mahkemenin bir kısmı da  özel mahkemenin  görev  alanında  kalmakta  ve  talepler  arasında  bağlantı  da mevcutsa dava özel görevli mahkemede görülebilir. Zira anılan taleplerin ayrı  mahkemelerde  incelenmesi  yargılama  süresini  uzatacağı  gibi,  farklı yönde hükümlerin ortaya çıkmasına da neden olabilir. Bu görüşün sonucu olarak, diğer görüşün kabulü ile usul ekonomisi ilkesi ihlal edilebileceğinden, kıdem ve ölüm tazminatı ile işçilik alacakları taleplerinin aynı davada ileri sürülmesi halinde, taleplerin iş mahkemesi tarafından incelenmesinde bir sakınca yoktur. Öte yandan, genel mahkemede görülmesi gereken talepler bakımından yazılı yargılama usulü (HMK m.118 vd.), iş mahkemesinde incelenecek talepler bakımından ise basit yargılama usulü (İMK m.7/1, HMK m.316  vd.)  uygulanacağından,  genel  mahkemede  incelenmesi  gereken taleplerin özel görevli mahkemede incelenmesi ile, bu talepler tabi olduğu yargılama usulünden farklı bir usule tabi tutulacaktır. Yukarıda belirtilen görüş; her bir talebin aslında ayrı bir dava olması sebebiyle taleplere ilişkin dava şartlarının ve görevli mahkemenin ayrı olarak gözetilmesi gerektiği, genel mahkemenin özel mahkeme olmayan yerlerde bu sıfatla görev yaptığından davanın tüm talepler bakımından özel mahkemede görülmesinin isabetli olmayacağı, usul ekonomisi ilkesinin görev kurallarını esnetebilmek  için  yeterli  olmayacağı  gibi  gerekçelerle  öğretide eleştirilmektedir. Yine mahkemeler arasındaki yargılama usulü farklılığı da göz önünde bulundurulmalıdır ki, Yargıtay 20. Hukuk Dairesi de  yargılama                                                            85  Akkan, Pekcanıtez Usûl, 239. Aynı yönde; Üstündağ, Usul, s. 357; Postacıoğlu/Altay, Usul, 269; Arslan/Yılmaz/Taşpınar Ayvaz, Usul, 307; Yılmaz, Şerh, 1687; Tanrıver, 629; Bulut, 193. Bu yaklaşım tarzı Yargıtay 2. Hukuk Dairesi tarafından benimsenmektedir, bkz.  Y.2.HD.,  22.06.2017  T.,  E.2016/15296,  K.2017/8106;  Y.2.HD.,  20.10.2015  T., E.2015/4247, K.2015/18774 (legalbank.net E.T.: 15.02.2019). 86  Kuru, Usul, 215. Aynı yönde; Umar, 27. Bu yöndeki Yargıtay kararları için, bkz. Y.15.HD., 10.01.2017 T., E.2016/6185, K.2017/89. 87  Bulut, 193 vd. 599Faruk Barış MUTLAY-Melih IŞIK  Ankara Üni. Hukuk Fak. Dergisi, 68 (3) 2019: 565-634 usulüne ilişkin esaslı farklılıklar bulunmuyorsa  davanın özel mahkemede görülebileceğine hükmetmektedir. Kanaatimizce gerek ölüm veya kıdem tazminatının gerekse de işçilik alacaklarının  varlığının  belirlenmesinde,  uyuşmazlık  konusu  olayda  iş sözleşmesine dayanan bir ilişkinin bulunup bulunmadığı, işçinin çalışma süresi, ücreti vb. konular uyuşmazlık  konusunu  oluşturabileceğinden,  bu uyuşmazlıkların alanında uzman olan iş mahkemelerinde çözülmesi daha uygundur.  Ancak  gerek  7036  sayılı  kanun  düzenlemesi  gerek  görev kurallarının emredici niteliği (HMK m. 1), iş ilişkisinin ölümle sona erdiği durumda sağ kalan eşin ya da ergin olmayan çocukların ölüm ve kıdem tazminatına  ilişkin  taleplerinin  genel  görevli  mahkemede  incelenmesini zorunlu kılmakta ve tüm taleplerin objektif dava yığılması dava türü ile iş mahkemesinde görülmesine engel teşkil etmektedir. Bu sebeple anılan talepler bakımından da görevli mahkemenin iş mahkemesi olduğu yönünde bir hukuki düzenleme yapılması, hem bu konudaki tartışmaları ortadan kaldıracak hem de  bu  taleplerin  objektif  dava  yığılması  ile  incelenebilmesinin  önünü açacaktır. Bununla birlikte geride kalanların sadece ölüm tazminatına ya da ölüme bağlı iş sözleşmesinin sona ermesi ile kazanılan kıdem tazminatına veya destekten yoksun kalma tazminatına veya bu üç tazminata ilişkin açacakları davalarda görevli mahkeme genel mahkemedir. Her ne kadar görüşümüz uygulamada  yukarıda  arz  ettiğimiz  noktalarda  sakıncalar  yaratacaksa  da düzenlemenin lafzı, görev kurallarının niteliği, alacakların ve talep edebilecek kişilerin  hukuki  nitelikleri,  belirtilen  durumlarda  görevli  mahkemenin  iş mahkemesi olduğu sonucuna ulaşmamıza engeldir. Keza mahkemenin görevi, emredici nitelikte olup kamu düzenine ilişkindir (HMK m.1). Ancak şu husus da belirtilmelidir ki, olması gereken hukuk bakımından mirasçılar tarafından açılacak kıdem tazminatı, kanunda sayılan kişilerce açılacak ölüm tazminatı veya destekten yoksun kalan kimselerce açılacak maddi ve/veya manevi tazminat talepli davalarda görevli mahkemenin iş mahkemesi olması daha yerindedir. Zira iş mahkemesi uzmanlık (ihtisas) mahkemesidir ve anılan talepli davalar bakımından yargılamanın iş mahkemesinde görülmesi, genel mahkemede görülmesinden çok daha yerindedir.                                                            88  Y.20.HD., 22.01.2018 T., E.2018/139, K.2018/395 (legalbank.net E.T.: 15.02.2019). 600Ankara Üni. Hukuk Fak. Dergisi, 68 (3) 2019: 565-634  7036 Sayılı İş Mahkemeleri … 4. Uyuşmazlığın Taraflarından Diğerinin  İşveren  veya  İşveren Vekili  Olma Zorunluluğu a. Genel Olarak Görevli mahkemenin tespitine ilişkin düzenleme uyarınca uyuşmazlığın taraflarından birinin işçi olması iş mahkemelerinin görevli sayılması için gerekli  olmakla  birlikte,  yeterli  değildir.  Gerçekten  7036  sayılı  İş Mahkemeleri Kanunu m. 5 hükmünde  işçiler ile…işveren veya işveren vekilleri arasında…  denilmek suretiyle, uyuşmazlığın diğer tarafının işveren veya işveren vekili olması gerektiği açıkça ortaya konmuştur.  Yeni  İş  Mahkemeleri  Kanununda  benimsenen  anlayış  gereği,  kişi herhangi bir bireysel iş kanunu ya da Türk Borçlar Kanunu uyarınca işveren sıfatına sahip olabilir. Ancak ifade edelim ki, kişi hangi kanun kapsamında olursa olsun işverenlik sıfatının herhangi bir iş nedeniyle kazanılmış olması yeterli değildir. Önemli olan nokta, uyuşmazlığın tarafı olan işçiyle kurulan iş sözleşmesi ilişkisi nedeniyle,  işveren  sıfatına  sahip olmaktır.  Bu anlayış doğrultusunda ayrıca önemle belirtmek gerekir ki, iş mahkemesinin görevli olması için davacının davasını ikame ettiği ya da kendisine karşı dava ikame edildiği tarihte işveren sıfatına sahip olması gerekli değildir. Önemli ve gerekli olan, kişinin iş uyuşmazlığının doğduğu an da işveren sıfatına sahip olmasıdır. İşveren vekilliği için de aynı durum geçerlidir. Buna göre, uyuşmazlığın tarafı olan işçinin, iş ilişkisi kurduğu işverenin İşK. m.2 uyarınca temsil yetkisi  verdiği  ve  dolayısıyla  işveren  vekili  olan  kişiyle  iş  ilişkisinden kaynaklı bir uyuşmazlık ortaya çıkmalıdır. Daha net bir ifadeyle belirtelim ki, işveren vekili ile işçi arasında iş sözleşmesine dayanan bir ilişki yoktur, ancak bunlar arasındaki uyuşmazlık işçi ile işveren arasında kurulan iş ilişkisine bağlı olmalıdır. Örneğin işyerinde müdür olarak çalışan ve dolayısıyla İşK. m.2 uyarınca işveren vekili konumunda olan bir kimsenin işyerindeki işçiye psikolojik tacizde bulunması halinde, işçinin bu müdüre karşı ikame edeceği davada iş mahkemesi görevli olur.                                                            89  Kavramlara ilişkin açıklamalar için bkz. Süzek; 150 vd.; Çelik/Caniklioğlu/Canbolat, 93 vd.;  Tunçomağ/Centel,  55  vd.;  Mollamahmutoğlu/Astarlı/Baysal,  2.  Bası,  36  vd.; Eyrenci/Taşkent/Ulucan, 29 vd.; Kar, Deniz İş Hukuku, 91 vd. 601Faruk Barış MUTLAY-Melih IŞIK  Ankara Üni. Hukuk Fak. Dergisi, 68 (3) 2019: 565-634 İfade edelim ki, işveren vekilleri ile işveren arasındaki uyuşmazlıklar da iş mahkemesinde görülmelidir. Zira işveren ile arasındaki ilişki kural olarak bir  iş  sözleşmesine  dayandığı  için  işveren  vekili  de  bir  işçi  olup  diğer işçilerden farkı, kendisine işin veya işyerinin ya da işletmenin yönetiminde temsil  yetkisi  verilmiş  olmasıdır 90 .  Dolayısıyla  işveren  vekili  de  İş Mahkemeleri Kanunu m.5 anlamında  hizmet sözleşmelerine tabi işçi  olarak kabul edilmelidir. Ancak bazı hallerde işveren ile işveren vekili arasındaki ilişki iş sözleşmesine değil, vekâlet sözleşmesine, şirket sözleşmesine ya da statü hukukuna da dayanabilir. Bu durumda ise, ortaya çıkan uyuşmazlıklar bakımından iş mahkemesi görevli olmaz. b. İşverenin İflası Halinde Görevli Mahkeme İşveren hakkında iflas kararı verilmiş olması halinde, işçinin alacak taleplerini iflas masasına kaydettirmeleri gerekir. İflas tasfiyesinin adi şekilde yapılacağına karar verilmesi durumunda, bu husus ilan edilir (İİK m.219/1). İlanda alacaklıların, bir ay içinde alacaklarını masaya kaydettirmeleri ve delillerinin asıl veya suretlerini ibraz etmeleri istenir (İİK m.219/2-2). Bir aylık sürenin geçmesi üzerine alacaklı işçi, iflas kapanana kadar alacağını kaydettirmek için iflas masasına başvurabileceği (İİK m. 236) gibi, iflas masasına başvurmadan doğrudan masaya kayıt davası da açabilir. Masaya  kaydettirilen  alacak  talepleri,  iflas  idaresi  tarafından değerlendirilir ve talepler için kabul veya ret kararı verilir (İİK m. 230). Daha sonra iflas idaresi tarafından düzenlenecek sıra cetvelinde (İİK m. 232), reddedilen alacaklar ret sebepleri ile beraber gösterilir (İİK m. 233). Alacağı reddedilen alacaklılar, sıra cetveline karşı ilandan itibaren 15 gün içinde iflasa karar verilen yerdeki ticaret mahkemesinde dava açabilirler (İİK m. 235/1). Uygulamada alacaklıların, reddedilen alacaklarını masaya kaydettirmek için iflas idaresine karşı açtıkları bu dava,  kayıt kabul davası  olarak ifade edilmektedir.                                                            90  Şahlanan, 387; Gülver, 401.  91  Süzek, 187-188. 92  Şahlanan, 387; Gülver, 401. 93  Pekcanıtez/Atalay/Sungurtekin Özkan/Özekes, 417. 94  Kuru,  El  Kitabı,  1333;  Pekcanıtez/Atalay/Sungurtekin  Özkan/Özekes,  426; Arslan/Yılmaz/Taşpınar Ayvaz, İcra, 511. 602Ankara Üni. Hukuk Fak. Dergisi, 68 (3) 2019: 565-634  7036 Sayılı İş Mahkemeleri … İşverenin  iflas  etmesi  ve  kararın  kesinleşmesi  durumunda,  işçilik alacaklarının tahsiline ilişkin dava, kayıt kabul davası olarak nitelendirilir. Bu halde  görevli  mahkeme  iş  mahkemesi  değil,  açık  hüküm  gereği  ticaret mahkemesidir. Yüksek Mahkeme de bir kararında  …dava tarihinden önce davalı şirket hakkında verilen iflas kararı kesinleşmiştir. 2004 sayılı İİK nun 235. maddesi gereğince davaya bakma görevi, Ticaret Mahkemesinin görevi içine girmektedir. Buna göre görevsizlik kararı verilmesi gerekirken… 95 ifadelerine yer vermiş ve benzer şekilde Yüksek Mahkeme başka bir kararında da  ...davalı şirketin, dava açılmadan önce iflas etmiş olması sebebiyle dava, 2004 sayılı İcra ve İflas Kanunu nun 235. maddesi gereğince sıra cetveline itiraz (kayıt kabul) davası olup, davanın süresinde Ticaret Mahkemesinde açılması  gerektiği  dikkate  alınarak  görevsizlik  kararı  verilmesi gerekirken… 96 ifadelerine yer vermiştir. Öte  yandan  işveren  iflas  etmeden  evvel,  işçilik  alacakları  için  iş mahkemesinde dava açılmış ve dava açıldıktan sonra işverenin iflasına karar verilmişse dava iş mahkemesinde görülmeye devam eder. Bu halde görevli mahkeme değişmeyip aynı kalır, ancak işveren müflis sıfatı sebebiyle davaya devam edemez. Yerine birinci alacaklılar toplantısı yapılmış ve iflas idaresi oluşturulmuşsa  iflas  idaresi;  iflas  idaresi  oluşturulmamışsa  iflas  dairesi geçerek davaya iş mahkemesinde devam edilir. c.  İşverenin Ölümü Halinde Görevli Mahkeme Yukarıda işçinin ölümüne ilişkin yapmış olduğumuz açıklamalarda da ifade  edildiği  üzere,  işverenin  ölümü  kural  olarak  iş  sözleşmesini  sona erdirmez. İşverenin ölümüyle iş sözleşmesinin istisnai olarak sona ereceği düzenlenmiş  ve  bu  nedenle  işçinin  zarara  uğraması  durumunda  işçinin, işverenin kanuni mirasçılarından hakkaniyete uygun bir tazminat talebinde bulunabileceği Türk Borçlar Kanunu m.441 de ifade edilmiştir. İşverenin  ölümüyle  iş  sözleşmesinin  istisnai  olarak  sona  erdiği durumlarda, işçinin işverenin kanuni mirasçılarından sadece Türk Borçlar Kanunu m.441 de belirtilen tazminatı değil, şartların oluşması halinde ortaya                                                            95  Y.22.HD., 29.01.2013 T., E.2012/11294, K.2013/1214 (lexpera.com.tr E.T.: 12.02.2019).  96  Y.22.HD., 16.09.2013 T., E.2013/20059, K.2013/18836 (legalbank.net E.T.: 12.02.2019). 97  Bkz. Y.9.HD., 25.09.2014 T., E.2014/21355, K.2014/28091; Y.9.HD., 18.09.2013 T., E.2013/6469, K.2013/22958 (legalbank.net E.T.: 12.02.2019). 603Faruk Barış MUTLAY-Melih IŞIK  Ankara Üni. Hukuk Fak. Dergisi, 68 (3) 2019: 565-634 çıkan diğer alacakları da talep etmesi mümkündür. Bunun dışında işverenin ölümüyle  iş  sözleşmesinin  sona  ermediği  durumlarda  sözleşmenin  tarafı kanuni mirasçıları olur ve alacaklar kendilerinden talep edilir. Konu yukarıda işçinin ölümü halinde görevli mahkeme incelenirken detaylı  anlatıldığından  tekrara  sebebiyet  vermemek  için  yukarıdaki açıklamalarımıza  atıfta  bulunmakla  yetiniyoruz.  Yapılan  açıklamalar doğrultusunda burada kısaca ifade etmek gerekirse, işverenin ölümüyle iş sözleşmesi sona ermiş olsun ya da olmasın işçinin işverenin haleflerine veya işverenin haleflerinin işçiye karşı açacakları davalar, kanuni halefiyet ilkesi gereğince iş mahkemesinde görülmelidir. d. Asıl İşveren Bakımından Görevli Mahkeme 4857 sayılı İş Kanunu m.2/VI-IX da asıl işveren alt işveren ilişkisinin esasları düzenlenmiştir. Çalışma konumuzun sınırlarını aştığından ve başka bir  çalışmanın  konusunu  oluşturacak  genişlikte  olduğundan  bu  ilişkinin şartları, ilişkiye ilişkin muvazaa halleri ve müteselsil sorumluluğun şartları vb. konular üzerinde durulmamıştır. Konumuz bakımından önemli olan nokta, asıl  işveren-alt  işveren  ilişkisinin  varlığı  durumunda  ya  da  bu  ilişkinin muvazaalı  olması  halinde  davanın  hangi  mahkemede  açılabileceğine ilişkindir. Bilindiği üzere, asıl işveren-alt işveren ilişkisinin kanuna uygun şekilde kurulduğu  durumlarda,  alt  işverenin  işçileriyle  asıl  işveren  arasında  iş sözleşmesi ya da iş sözleşmesi benzeri bir ilişki kurulmaz. Bununla birlikte, İşK. m.2/VI hükmünün son cümlesinde yer alan  Bu ilişkide asıl işveren, alt işveren  işçilerine  karşı  o  işyeri  ile  ilgili  olarak  bu  Kanundan,  iş sözleşmesinden veya alt işverenin taraf olduğu toplu iş sözleşmesinden doğan yükümlülüklerinden alt işveren ile birlikte sorumludur.  düzenlemesi gereği, asıl işveren, alt işveren işçilerine karşı kendi işyerinde geçen çalışma süresiyle sınırlı  olarak  ortaya  çıkan  işçilik  alacaklarından,  alt  işverenle  birlikte müteselsil sorumludur. Dolayısıyla alt işveren işçisi, anılan düzenleme gereği asıl işverenin sorumlu olduğu alacaklar açısından alt işverenle birlikte asıl işverene veya sadece alt işverene ya da sadece asıl işverene dava açabilir.                                                             98  Süzek, 107.  604Ankara Üni. Hukuk Fak. Dergisi, 68 (3) 2019: 565-634  7036 Sayılı İş Mahkemeleri … İşçinin sadece alt işverene karşı dava açması halinde uyuşmazlığın iş mahkemesinde  inceleneceği  noktasında  tereddüt  yoktur.  Öte  yandan  işçi tarafından sadece asıl işverene karşı dava açılmış ise; asıl işverenle, alt işveren işçisi arasında yukarıda da belirttiğimiz üzere, iş sözleşmesine dayanan bir ilişki olmaması ve dolayısıyla 7036 sayılı Kanun m.5/I,(a) hükmünde aranan uyuşmazlığın taraflarının işçi ve işveren olması gerektiği yönündeki şart gerçekleşmemiş olması, görev kurallarının emredici ve kamu düzenine ilişkin olması nedeniyle, görevli mahkemenin genel mahkeme olduğu sonucuna varılacağı akla gelebilir. Bununla birlikte, her ne kadar asıl işverenle işçi arasında  iş  sözleşmesine  dayalı  bir  ilişki  yoksa  da,  asıl  işveren  iş sözleşmesinden  kaynaklanan  işçilik  alacaklarından  alt  işverenle  beraber sorumlu olduğundan görevli mahkemenin iş mahkemesi olarak kabulü uygun olacaktır. Yine de tartışmaların ve tereddütlerin önüne geçmek adına, kanunda açık bir düzenleme yapmak suretiyle, asıl işverene karşı açılacak davalarda da iş  mahkemesi  görevli  kılınmalıdır. Son olarak, alt işverenle  birlikte asıl işverene karşı da dava açılması halinde, görevli mahkemenin iş mahkemesi olacağı tartışmasızdır. Asıl işveren alt işveren ilişkisinin kurulduğu ve dolayısıyla asıl işverenle alt işverenin müteselsil sorumlu olduğu durumlarda, asıl işveren, alt işverene rücu  hakkına  sahip  olup  rücuya  ilişkin  bu  davalar  genel  mahkemede görülmelidir. Zira bu durumda uyuşmazlığın tarafları işçi ve işveren olmayıp uyuşmazlığın kaynağı da iş sözleşmesi değildir. Alt işverenin ya da asıl işverenin başka bir iş dolayısıyla işçi sıfatına sahip olma ihtimali de sonucu değiştirmez.  Nitekim  Yargıtay  da  5521  sayılı  İş  Mahkemeleri  Kanunu zamanında verdiği ve benzer esasların 7036 sayılı Kanunda kabul edilmesi nedeniyle  hala  geçerliliğini  koruması  gerektiğini  düşündüğümüz  bir kararında  …somut olayda aralarında asıl işveren ve alt işveren ilişkisi bulunan davacı ile davalı arasında rücu ilişkisinden kaynaklanan uyuşmazlık söz konusu olup taraflar arasında işçi ve işveren ilişkisi bulunmamaktadır. Genel hukuk mahkemeleri görevli olduğundan, mahkemece görevsizlik kararı verilmesi gerekir… şeklinde isabetli sonuca ulaşmıştır. Yukarıda asıl işveren-alt işveren ilişkisinin kurulduğu hal esas alınarak görevli  mahkeme  açıklanmıştır.  Bunun  dışında  muvazaa  durumunda  da görevli mahkeme belirlenmelidir. Bilindiği üzere, İşK. m.2/VII hükmünde asıl                                                            99  Y.9.HD., 24.12.2007 T., E.2007/40700, K.2007/38544.  605Faruk Barış MUTLAY-Melih IŞIK  Ankara Üni. Hukuk Fak. Dergisi, 68 (3) 2019: 565-634 işven-alt işveren ilişkisine yönelik muvazaa hali düzenlenmiştir. İlişkinin muvazaalı olması halinde, alt işveren işçilerinin başlangıçtan itibaren asıl işverenin işçisi sayılarak işlem göreceği hükme bağlanmıştır. Düzenlemenin gereği olarak muvazaa durumunda görünürde alt işveren olarak nitelenen kişinin işçileri, görünürde asıl işveren olarak kabul edilen kişinin işçileri kabul edilirler; dolayısıyla, bunlar arasındaki iş ilişkisine yönelik uyuşmazlıklarda görevli mahkeme iş mahkemesi olur.  Böyle bir durumda görünürdeki alt işverenin de, muvazaa nedeniyle asıl işverenin işçisi sayılan kişilere karşı sorumlu olduğu kabul edildiğinden, asıl işverenin işçileri tarafından, az bir olasılık da olsa, sadece alt işverene karşı dava açılması halinde görevli mahkeme yine iş mahkemesi olmalıdır. Nitekim asıl işverenle alt işveren arasındaki muvazaa, asıl işveren ile alt işverenin kendi aralarında yaptıkları sözleşmeyi kendi rızalarından farklı şekilde dışa yansıyan başka bir sözleşme ile gizlediklerinden, tür olarak nispi muvazaa olarak nitelendirilebilir. Şu halde işçi ile alt işveren arasında görünürde  de  olsa  bir  iş  ilişkisi  olacağından,  dava  iş  mahkemesinde görülmelidir.  e.  Geçici (Ödünç) İşveren Bakımından Görevli Mahkeme 4857 sayılı İş Kanununun  geçici iş ilişkisi  başlıklı 7. maddesinde, hem meslek edinilmiş ödünç iş ilişkisi hem de meslek edinilmemiş ödünç iş ilişkisi düzenlenmiştir. Meslek edinilmiş  ya  da  edinilmemiş  ödünç iş  ilişkisinin esasları, çalışma konumuzun sınırlarını aştığından ve başka bir çalışmanın konusunu  oluşturacak  genişlikte  olduğundan,  asıl  işveren-alt  işveren ilişkisinde  olduğu  gibi,  bu  ilişkinin  de  esasları  üzerinde  durulmamıştır. Konumuz  bakımından  önemli  olan  nokta,  ödünç  iş  ilişkisinin  varlığı durumunda davanın hangi mahkemede açılacağına ilişkindir.                                                            100  … Somut olayda, davacının beyanları, davalıların aşamalardaki savunmaları, tanık beyanları, mahkeme gerekçesi ve tüm dosya içeriği birlikte değerlendirildiğinde; davalılar arasındaki ilişkinin muvazaaya dayandığı anlaşılmakla mahkemenin bu yöndeki kabulü isabetlidir. Ancak davacının işçilik alacaklarından muvazaalı işlem yapan alt işverenin sorumlu tutulmaması hatalı olup …  Y.7.HD., 11.02.2016 T., E.2015/5450, K.2016/2711;  … Dairemizin yerleşik kararlarına göre asıl işveren-alt işveren ilişkisi muvazaalı dahi olsa ilave tediye ücreti gibi bazı alacaklar dışında işçinin ödenmeyen işçilik alacaklarından her iki işveren de müteselsilen sorumlu tutulmalıdır. …  Y.9.HD., 07.04.2014 T., E.2012/6638, K.2014/11489 (legalbank.net E.T.: 16.02.2019). 101 Eren, Fikret; Borçlar Hukuku Genel Hükümler, 21. Baskı, Ankara 2017, 369. 606Ankara Üni. Hukuk Fak. Dergisi, 68 (3) 2019: 565-634  7036 Sayılı İş Mahkemeleri … Bahsi geçen maddenin 11. fıkrasında açık bir şekilde geçici iş ilişkisinde, geçici işçinin işvereninin özel istihdam bürosu olduğu belirtilmiştir. Özel istihdam bürosuyla, ödünç verilen işçi arasında iş sözleşmesine dayanan ilişkinin olduğu düşünüldüğünde anılan düzenleme açıklayıcı nitelikte olma özelliğine sahiptir. Sonuç olarak benimsenen bu anlayışın gereği olarak, geçici işçiyle özel istihdam bürosu arasında iş ilişkisine yönelik uyuşmazlıklarda görevli mahkeme iş mahkemesidir. Bununla birlikte geçici (ödünç alan) işverenle, özel istihdam bürosunun işçisi arasında iş sözleşmesine dayalı bir ilişkinin varlığından bahsedilemez. Ayrıca  asıl  işveren  ve  alt  işveren  ilişkisinde  benimsenen  müteselsil sorumluluk anlayışından farklı şekilde, geçici (ödünç alan) işverenin, özel istihdam bürosuyla birlikte geçici (ödünç) işçinin işçilik alacaklarına karşı müteselsil sorumlu olduğu kural olarak kabul edilmemiştir. Sadece istisnai olarak, 12. fıkrada yer alan  ikinci fıkranın f bendi kapsamında kurulan geçici iş ilişkisinde […] geçici işçi çalıştıran işveren, ödenmeyen ücretler mevcut ise, bunlar ödenene kadar özel istihdam bürosunun alacağını ödemeyerek, özel istihdam bürosunun alacağından mahsup etmek kaydıyla geçici işçilerin en çok üç aya kadar olan ücretlerini doğrudan işçilerin banka hesabına yatırır.  düzenlemesiyle özel istihdam bürosunun ve geçici (ödünç alan) işverenin müteselsil  sorumluluğuna  yer  verilmiştir.  Müteselsil  sorumluluğun benimsendiği  bu  istisnai  hale  ilişkin  olarak,  geçici  (ödünç)  işçinin  özel istihdam bürosuna ve geçici (ödünç alan) işverene ya da sadece geçici (ödünç alan) işverene karşı açacağı davada görevli mahkeme iş mahkemesidir.  Açıkladığımız  üzere,  belirtilen  durum  dışında,  geçici  (ödünç  alan) işverenle özel istihdam bürosunun  geçici  (ödünç) işçiye  karşı  müteselsil sorumluluğu düzenlenmemiştir. Bununla birlikte, aralarında iş sözleşmesi olmasa  da,  geçici  (ödünç  alan)  işverenin  sorumluluğuna  yol  açacak düzenlemeler  bulunmaktadır.  Gerçekten  4857  sayılı  İş  Kanununun  7. maddesinin 9. ve 10. fıkraları gereği, geçici (ödünç alan) işverenin, geçici (ödünç) işçiye karşı gözetme borcu ve eşit davranma borcu vardır. Bunun dışında  geçici  (ödünç)  işçinin,  geçici  (ödünç  alan)  işverene  karşı sorumluluğuna da hükümde yer verilmiştir. Buna göre geçici (ödünç) işçi, işyerine ve işe ilişkin olmak kaydıyla kusuru ile neden olduğu zarardan, geçici (ödünç) işçi çalıştıran işverene karşı sorumludur (İşK. m.7/XIV).  607Faruk Barış MUTLAY-Melih IŞIK  Ankara Üni. Hukuk Fak. Dergisi, 68 (3) 2019: 565-634 Sonuç olarak aralarında iş sözleşmesi olmamasına rağmen geçici (ödünç) işçi, geçici (ödünç alan) işverenin sorumluluğuna yol açan İş Kanunundaki düzenlemeler doğrultusunda geçici (ödünç alan) işverene dava açabilir; aynı şekilde  geçici  (ödünç  alan)  işveren  de,  ödünç  iş  ilişkisinden  kaynaklı uyuşmazlıklar  nedeniyle  İş  Kanunu  uyarınca  geçici  (ödünç)  işçiye  dava açabilir. Ortaya çıkabilecek bu olası davalar bakımından görevli mahkeme belirlenmelidir. Gözetme borcunun ya da eşit davranma borcunun ihlali nedeniyle ortaya çıkan zarara hem geçici (ödünç alan) işveren hem de özel istihdam bürosu kusurları ile neden olmuşsa, Türk Borçlar Kanunu m.61 uyarınca müteselsil sorumluluğa ilişkin hükümler uygulama alanı bulur ve bu durumda da iş mahkemesi görevli olur. Ancak  özellikle  sadece  geçici  (ödünç  alan)  işverenin  söz  konusu borçların ihlalinden sorumlu olduğu durumda ya da geçici (ödünç) işçinin İşK. m.7/XIV uyarınca ödünç alana dava açması durumunda görevli mahkemenin belirlenmesi önemlidir. Yukarıda da ifade edildiği üzere, ödünç alan ile geçici (ödünç) işçi arasında iş sözleşmesi olmadığından ve taraflar birbirlerine karşı işçi  ve  işveren  sıfatlarını  haiz  olmadıklarından,  incelediğimiz  olasılık açısından  7036  sayılı  Kanundaki  açık  düzenleme  karşısında  görevli mahkemenin iş mahkemesi olmadığı akla gelebilir. Bununla birlikte geçici işverenle geçici işçi arasında iş ilişkisi benzeri bir ilişkinin varlığı nedeniyle görevli mahkemenin iş mahkemesi olması uygundur. Yine de tartışmaların ve tereddütlerin önüne  geçmek adına,  kanunda  açık bir düzenleme  yapmak suretiyle iş mahkemesinin görevli tayin edilmesi isabetli olacaktır. Son olarak ifade edelim ki, İş Kanununun 7. maddesinin son fıkrasında meslek edinilmemiş ödünç iş ilişkisi düzenlenmiştir. Anılan fıkranın üçüncü cümlesi  Geçici iş ilişkisi kurulan işveren, işçinin kendisinde çalıştığı sürede ödenmeyen  ücretinden,  işçiyi  gözetme  borcundan  ve  sosyal  sigorta primlerinden,  devreden  işveren  ile  birlikte  sorumludur.   şeklindedir. Dolayısıyla, meslek edinilmemiş ödünç iş ilişkisi kapsamında, düzenlemede belirtilen alacaklar açısından müteselsil sorumluluk esası benimsendiğinden, geçici (ödünç) işçi, geçici (ödünç alan) işverene ve sürekli işverenine birlikte dava açabileceği gibi bu işverenlerden sadece birine de dava açabilir. 608Ankara Üni. Hukuk Fak. Dergisi, 68 (3) 2019: 565-634  7036 Sayılı İş Mahkemeleri … Müteselsil ilişki kapsamında her iki işverene karşı birlikte veya sadece işverenlerden birine karşı dava açılacaksa, açıkladığımız ve kabul ettiğimiz görüşe göre görevli mahkeme iş mahkemesi olmalıdır. 5. İş  Mahkemelerinin  Görevli  Olup  Olmadığının  Tespitinde Tarafların  Hukuki  Niteliği  Dışında  Uyuşmazlığın  Konusunun Önemi a. Kanundaki  İş İlişkisi  ve  Sözleşme  İfadelerinin Anlamı 7036  sayılı  İş  Mahkemeleri  Kanunu  m.5/I,  (a)  hükmü  uyarınca  iş mahkemelerinin görevli olabilmesi için tarafların  işçi  ve  işveren  veya  işveren  vekili   sıfatına  sahip  olması  yeterli  değildir.  Düzenleme doğrultusunda  aranan  diğer  şart,  uyuşmazlığın  kaynağına  ilişkindir 102 . Gerçekten,  7036  sayılı  Kanunun  5.  maddesinde   …iş  ilişkisi  nedeniyle sözleşmeden  veya  kanundan  doğan  her  türlü  hukuk  uyuşmazlıklarına…  ifadesine yer verilmek suretiyle bu husus açıkça belirtilmiştir. İlk  olarak  belirtelim  ki  hükümde  yer  alan,   iş  ilişkisi  nedeniyle sözleşmeden kaynaklanan  ifadesi ile kanun koyucunun kast ettiği öncelikli olarak  iş  sözleşmesine  dayanan  iş  ilişkileridir.  Nitekim  her  ne  kadar  İş Mahkemeleri Kanununda  iş ilişkisi  ve  sözleşme  kavramlarına ilişkin tanım yapılmamışsa da, 4857 sayılı İşK. m.2 hükmünde  işçi ile işveren arasında kurulan ilişkiye iş ilişkisi denir.  düzenlemesi yer almakta olup madde gerekçesinde de  iş ilişkisi  ile  iş sözleşmesi  kavramlarının özdeş olduğu ve AB müktesebatına uygun olarak  iş ilişkisi  tanımına da maddede yer  verildiği  açıklanmıştır.  Açıklananın  dışında  kanun  koyucunun benimsediği anlayış doğrultusunda  sözleşme  ifadesinin,  pazarlamacılık  ve  evde hizmet  sözleşmelerini de kapsadığı unutulmamalıdır. Zira yukarıda da belirtildiği üzere maddede açıkça zikredilen Türk Borçlar Kanunu ikinci kısmının  hizmet sözleşmeleri  başlıklı altıncı bölümünde,  genel hizmet sözleşmesi  dışında  pazarlamacılık sözleşmesi ,  evde hizmet sözleşmesi  düzenlenmiştir. Bunun dışında herhangi bir sözleşmeye dayanan herhangi bir ilişki 5. madde kapsamında değerlendirilemez.                                                            102  Öğretide bu unsur,  konu unsuru  olarak adlandırılmaktadır, bkz. Yılmaz, 72; Gülver, 386; Çelik/Caniklioğlu/Canbolat, 45. 609Faruk Barış MUTLAY-Melih IŞIK  Ankara Üni. Hukuk Fak. Dergisi, 68 (3) 2019: 565-634 Bu  bakımdan  iş  sözleşmesi  dışında,  diğer  iş  görme  borcu  doğuran sözleşmelerin veya herhangi bir sözleşmenin tarafları arasında kurulan ilişki,  iş ilişkisi  olarak adlandırılamaz ve dolayısıyla buna ilişkin uyuşmazlıklarda görevli mahkeme iş mahkemesi olmaz. Esasen iş sözleşmesi dışında diğer iş görme  borcu  doğuran  sözleşmelere  dayanarak  çalışan  kimseler  işçi, sözleşmenin  diğer  tarafı  da  işveren  sıfatına  sahip  olmayacağından,  İş Mahkemeleri Kanununda iş mahkemelerinin görevli olması için yukarıda açıkladığımız uyuşmazlığın taraflarına ilişkin aranan şart da sağlanmış olmaz ve bu nedenle de iş mahkemelerinin görevli olmadığı sonucuna ulaşılır. İş sözleşmesini diğer iş görme borcu doğuran sözleşmelerden ayıran temel unsur  bağımlılık  olduğundan, taraflar arasındaki sözleşmede  ücret ,  iş görme  dışında, özellikle bu unsurun olup olmadığı araştırılmalı ve bu şekilde  uyuşmazlığın  kaynağı  tespit  edilerek  görevli  mahkeme belirlenmelidir. 5521 sayılı Kanun döneminde verilen ve söz konusu kanunda göreve  ilişkin  maddede,  yürürlükteki  düzenlemeyle  benzer  şekilde  …arasında iş akdinden veya İş Kanuna dayanan her türlü hak iddialarından doğan uyuşmazlıkların…  düzenlemesi yer aldığından 7036 sayılı Kanun döneminde de geçerliliği koruyacak olan bir kararında Yüksek Mahkeme,  …somut  olayda  bağımlılık  unsuru  bulunmamaktadır.  Bu  saptamalar karşısında davacı ile  davalılar  arasındaki ilişkinin İş  Kanunun anladığı anlamda  hizmet  ilişkisi  olmayıp  vekalet  ilişkisine  dayandığı  vekalet ilişkisinden kaynaklanan ihtilafın çözüm yerinin iş mahkemesi olmayıp genel mahkemeler  olduğu  anlaşılmaktadır...  103  şeklinde  isabetli  bir  sonuca ulaşmıştır. Aynı durum şüphesiz, iş görme borcu doğuran sözleşmelerden biri olan eser sözleşmesi bakımından da geçerlidir. Yargıtay da 5521 sayılı Kanun döneminde verdiği ve 7036 sayılı Kanun döneminde de geçerliliği koruyacak olan bir kararında  …davalı ile davacı arasındaki sözleşme inşaatın demir işlerinin üstlenilmesine ilişkin olup eser sözleşmesi niteliğindedir. Davacı işçi sıfatı  taşımadığından  davanın,  iş  mahkemesi  yerine  genel  görevli mahkemelerin görev alanına girdiğinden dikkate alınmaması hatalıdır…  ifadelerine yer vermek suretiyle isabetli bir sonuca ulaşmıştır.                                                            103  Y.7.HD., 20.02.2014 T., E.2013/16395, K.2014/4192 (legalbank.net E.T.: 07.02.2019). 104  Y.9.HD., 28.03.2012 T., E.2010/3173, K.2012/10380. Benzer kararlar için bkz. Y.9.HD., 06.03.2014  t.,  E.2012/2330,  K.2014/7247;  Y.9.HD.,  11.09.2012  t.,  E.2011/53006, K.2012/28297 (legalbank.net E.T.: 07.02.2019). 610Ankara Üni. Hukuk Fak. Dergisi, 68 (3) 2019: 565-634  7036 Sayılı İş Mahkemeleri … Sadece iş sözleşmesi dışındaki iş görme borcu doğuran sözleşmelerden doğan uyuşmazlıklarda değil, iş görme borcu doğuran sözleşmelerin dışında herhangi bir sözleşmeden kaynaklanan uyuşmazlıklarda da iş mahkemesi görevli olmaz. Yüksek Mahkeme,  …dava, davacı vakıf ile Müflis Banka arasındaki Vakıf senedinden ve iddia edilen taahhütnameden kaynaklanan bir alacak davası olup iş bu dava iş kanunundan kaynaklanmadığı gibi, taraflar arasında işçi işveren ilişkisinin de olmadığı açıktır […] bu itibarla taraflar arasındaki  iş  bu  alacak davasının  İş  Mahkemesinde  görülmesi  mümkün olmayıp,  genel  mahkemeler  görevli  olduğundan  Mahkemece  görevsizlik kararı verilmesi gerekirken… 105 şeklinde, başka bir kararında da  …davacı belediye başkanlığı olup davalı ise, önceki belediye başkanıdır. Taraflar arasında iş ilişkisi bulunmadığı ve uyuşmazlığın İş Kanunundan doğmadığı anlaşılmaktadır. Davanın çözüm yeri genel mahkemeler olmakla davanın iş mahkemesinde görülmesi hatalıdır…  şeklinde isabetli sonuçlara ulaşmıştır. Kanundaki  açık  düzenleme  karşısında  uyuşmazlığın  dayanağının  iş sözleşmesi olduğu hallerde ise, görevli mahkemenin iş mahkemesi olduğu konusunda artık şüphe duyulmamalıdır. Dolayısıyla, her ne kadar uygulamada tereddüt yaşansa da, uyuşmazlık iş sözleşmesinden doğduğunda işverenden olan  gemi  adamı  alacakları  için  Türk  Ticaret  Kanunu  (TTK)  m.  1320 gereğince kanuni rehin hakkı kullanıldığında, Yargıtay isabetli bir şekilde denizcilik  ihtisas  mahkemelerini  değil,  iş  mahkemelerini  görevli  kabul etmiştir.  Bahsi  geçen  kararında Yüksek  Mahkeme   …deniz  ticaretine ilişkin ihtilaflara bakmak üzere kurulan Denizcilik İhtisas Mahkemelerinin görevi,  deniz  ticareti  ve  deniz  sigortalarına  ilişkin  ihtilaflara  bakmakla sınırlıdır. Eldeki davada taraflar arasındaki uyuşmazlığın Deniz Ticaretinden değil, hizmet sözleşmesinden kaynaklandığı yani temel ilişkinin hizmet akdine dayandığı  anlaşılmaktadır.  Bu  durumda  iş  bu  davada  TTK nun  deniz hukukuna  ilişkin  816  ila  1263.  Maddelerinin  uygulanması  söz  konusu olmayıp, 6098 sayılı BK nun 393 ve devamı maddelerinde düzenlenen hizmet sözleşmesine ilişkin hükümlerinin uygulanması gerekir. Hal böyle olunca, mahkemece davanın esasına girilerek sonuca göre karar verilmesi gerekirken aksi düşüncelerle dava dilekçesinin görev yönünden reddine karar verilmesi usul ve yasaya aykırı…  şeklinde ifadelere yer vermiştir.                                                            105 Y.9.HD., 28.02.2012 T., E.2012/6561, K.2012/6315 (legalbank.net E.T.: 07.02.2019). 106 Y.13.HD., 28.09.2016 T., E.10571/17380 (legalbank.net E.T.: 07.02.2019). 611Faruk Barış MUTLAY-Melih IŞIK  Ankara Üni. Hukuk Fak. Dergisi, 68 (3) 2019: 565-634 Son olarak belirtelim ki, iş sözleşmesine dayalı bir iş ilişkisinin yanı olan ve dolayısıyla birbirlerine karşı işçi ve işveren sıfatlarını haiz olan taraflar, aynı zamanda başka bir hukuki ilişkinin de yanı olabilir ve uyuşmazlık söz konusu bu ilişkiden ortaya çıkabilir. Örneğin, iş sözleşmesi bakımından işçi ve işveren sıfatına sahip kimseler arasında aynı zamanda kira sözleşmesine dayanan bir ilişki ve bu ilişkiye dayanan uyuşmazlık da bulunabilir. Bu noktada, her ne kadar taraflar iş sözleşmesi nedeniyle hali hazırda işçi ve işveren sıfatlarını haiz olacaksa da, uyuşmazlık iş ilişkisinden değil, kira sözleşmesinden kaynaklandığından, uyuşmazlığın çözümünde iş mahkemesi görevli olmaz. Ancak evin sağlanmasının nedeni iş ilişkisiyse, farklı bir ifadeyle ev sözleşmeden doğan şartın sağlanması amacıyla tahsis edilmişse kanaatimizce yine iş mahkemesinin görevli olduğunun kabulü gerekir. Nitekim Yargıtay bir kararında  …somut olayda taraflar arasında iş akdi mevcut olup davalı işçi, iş akdi ile kendisine tanınan hakka dayalı olarak davacı tarafından işçisine tahsis edilen lojmanda ikamet etmektedir. O halde, iş akdine dayalı olarak kullanılan bir hakkın sona erdirilmesine yönelik işbu el atmanın önlenmesi davasının 5521 sayılı İş Mahkemeleri Kanununun 1. maddesi uyarınca iş mahkemelerinde görülmesi gerekmektedir…  şeklinde sonuca ulaşmıştır.  b. İç Yönetmelikten ve İşyeri Uygulamasından Doğan Uyuşmazlıklarda Görevli Mahkeme Yukarıda da ifade edildiği üzere, 7036 sayılı Kanunun 5. maddesinde yer alan   …iş  ilişkisi  nedeniyle  sözleşmeden  […]  doğan  her  türlü  hukuk uyuşmazlıklarına…   ifadesiyle  iş  sözleşmesine  dayanan  uyuşmazlıkların anlaşılması gerekmekteyse de, iş hukukunun diğer kaynaklarından doğan uyuşmazlıkların hükmün kapsamında değerlendirilip değerlendirilemeyeceği üzerinde de durulmalıdır. Bilindiği üzere, iş hukukunda diğer hukuk disiplinlerinde olmayan özel kaynaklar  yer  alır.  Toplu  iş  sözleşmesi,  bireysel  iş  sözleşmesi,  tip  iş sözleşmesi, iç yönetmelik, işyeri uygulaması, işverenin yönetim hakkı, iş hukukuna özgü kaynaklar arasındadır. Ancak ne var ki 5. maddede sadece                                                            107  YHGK., 26.12.2012 T., E.2012/13-648, K.2012/1385 (legalbank.net E.T.: 07.02.2019). 108  Öğretide Kabakcı ise, görevli mahkemenin sulh hukuk mahkemesi olması gerektiğini belirtmiştir, bkz. Kabakcı, 51. 612Ankara Üni. Hukuk Fak. Dergisi, 68 (3) 2019: 565-634  7036 Sayılı İş Mahkemeleri … sözleşme  ifadesine  yer  verilmiş  ve  bunun  dışındaki  diğer  kaynaklar sayılmamıştır. Bununla birlikte iç yönetmelikler ve işyeri uygulamaları, iş sözleşmesinin  eki  niteliğinde  olduğundan,  bu  kaynaklardan  doğan uyuşmazlıklarda  da  iş  mahkemelerinin  görevli  olduğu  kabul  edilmelidir. Farklı bir ifadeyle, iç yönetmeliklerin ve işyeri uygulamalarının özellikleri dikkate alındığında, bunların maddede açıkça zikredilmemiş olması, görevli mahkemenin belirlenmesinde ulaşılan sonucu değiştirmez.  İç yönetmeliğin, toplu iş sözleşmesinin taraflarınca hazırlanması halinde, iç yönetmelik toplu iş sözleşmesinin eki niteliğinde sayılacağından ulaşılan sonuç farklı olmaz. Zira aşağıda da yer verileceği üzere, Sendikalar ve Toplu İş  Sözleşmesi  Kanunu  (STİSK)  m.79  hükmünde   Bu  Kanunun uygulanmasından doğan uyuşmazlıklar iş davalarına bakmakla görevli ve yetkili mahkemelerde görülür.  düzenlemesi bulunmaktadır.  c.  Kanundan Doğan Uyuşmazlıklarda Görevli Mahkeme 7036  sayılı  Kanunun  5.  maddesinde   …iş  ilişkisi  nedeniyle  […] kanundan doğan her türlü hukuk uyuşmazlıklarına…  ifadesine yer verilmek suretiyle,  uyuşmazlığın  dayanağı  sadece  iş  sözleşmesiyle  veya  yukarıda açıklandığı üzere iş hukukunun diğer özel kaynaklarıyla sınırlandırılmamış, kanuna  dayanan  uyuşmazlıklar  da  isabetli  bir  şekilde  tartışmaya  yer bırakmayacak biçimde açıkça kapsama alınmıştır. Hükümde geçen  kanun  ifadesinin, 4857 sayılı İş Kanununu, Deniz İş Kanununu,  Basın  İş  Kanununu  ve  Türk  Borçlar  Kanununu  kapsadığı konusunda şüphe duyulmamalıdır. Ancak önemle belirtmek gerekir ki, anılan kanunlardan doğsa bile uyuşmazlık, hukuk uyuşmazlığı niteliğinde olmalıdır. Bu  bakımdan  cezai  uyuşmazlıklar,  iş  sözleşmesinden  ya  da  bireysel  iş kanunlarının veya Türk Borçlar Kanununun uygulanmasından kaynaklanmış olsa da iş mahkemeleri görevli kabul edilemez. Sonuç olarak işçi tarafından talep edilebilecek kıdem tazminatı, ihbar tazminatı, kötü niyet tazminatı, ayrımcılık tazminatı, sendikal tazminat, ücret, fazla mesai ücreti, yıllık izin ücreti, hafta tatil ücreti, ulusal bayram ve genel tatil ücreti, maddi ve manevi tazminat ile işveren tarafından talep edilebilecek                                                            109  Şahlanan, 390; Mollamahmutoğlu/Astarlı/Baysal, 2. Bası, 397; Narmanlıoğlu, 63; Kabakcı, 50. 613Faruk Barış MUTLAY-Melih IŞIK  Ankara Üni. Hukuk Fak. Dergisi, 68 (3) 2019: 565-634 ihbar tazminatı, cezai şart, avansın iadesi ve eğitim giderleri gibi alacak ve tazminat alacakları ya da iş ilişkisinden kaynaklanan diğer işçi ve işveren alacakları için görevli mahkeme iş mahkemesidir. Şüphesiz sadece burada örnek niteliğinde saydığımız alacaklar bakımından değil, burada sayılmayan ancak iş ilişkisinden doğan diğer alacaklara ilişkin uyuşmazlıklar için de iş mahkemesi görevlidir. İş kazası ya da meslek hastalığı dışında, haksız fiilden doğan ve iş ilişkisinden kaynaklanan talepler için de görevli mahkeme iş mahkemesidir. Diğer  bir  deyişle  işçi  veya  işverenin  iş  ilişkisi  kapsamında,  söz  gelimi birbirlerine hakaret etmekten kaynaklanan ya da işçinin işyerindeki işverene ait mal ya da malzemelere zarar vermesinden doğan tazminat talepleri iş mahkemesinde karara bağlanmalıdır. Aynı şekilde iş yerinde meydana gelen herhangi bir haksız fiilde, söz gelimi tarafların kişilikleri, sosyal hayatları, dini veya siyasi görüşleri sebebiyle sözlü ya da fiziki tacizden doğan maddi veya manevi tazminat istemlerinde de görevli mahkeme iş mahkemesidir. Bunların dışında  kanaatimizce  iş  ilişkisinden  kaynaklamasa  ve  işyeri  dışında gerçekleşse  dahi,  meydana  gelen  haksız  fiiller  nedeniyle  talep  edilecek alacaklar bakımından da görevli mahkeme iş mahkemesi olmalıdır. Zira iş sözleşmesinin temel özelliği taraflar arasında bir  güven  ilişkisi yaratması olup bu güven ilişkisinin sadece iş yerinde ya da iş ilişkisinden kaynaklanan davranışlarla sarsılabileceği düşünülemez. Nitekim İş Kanunu m. 24 ve 25 hükümlerinde  işçi  ve  işverene  iş  yeri  dışında  gerçekleşen  haksız  fiiller nedeniyle de sözleşmeyi haklı nedenle derhal fesih hakkı tanınmıştır. d. Geçersiz  İş  Sözleşmesinden  Doğan  Uyuşmazlıklarda  Görevli Mahkeme  İş  sözleşmesinin  geçersiz  olması  durumunda  ve  geçersiz  bir  iş sözleşmesine dayanan talepler bakımından da görevli mahkeme iş mahkemesi olmalıdır. Zira iş sözleşmesinin geçersizliğinde, geçersizlik geçmişe etkili değil,  ileriye  dönük  sonuç  doğurur 111  (TBK  394/III)  ve  sözleşmenin geçersizliği tespit edilene kadar, sözleşme geçerli bir sözleşmeye bağlanan sonuçları ortaya çıkarır.                                                            110 Şahlanan, 386; Süzek, 107; Mollamahmutoğlu/Astarlı/Baysal, 2. Bası, 398. 111  Çelik/Caniklioğlu/Canbolat,  273  vd.;  Süzek,  306  vd.;  Mollamahmutoğlu/Astarlı/ Baysal, 2. Bası, 104 vd. 614Ankara Üni. Hukuk Fak. Dergisi, 68 (3) 2019: 565-634  7036 Sayılı İş Mahkemeleri … Bununla birlikte konusu kalpazanlık, fuhuş vb. olacak şekilde kamu düzenine aykırı olan iş  sözleşmelerinin geçersizliği başlangıçtan itibaren hüküm ve sonuç doğurmalıdır. Dolayısıyla taraflar arasında iş sözleşmesi hiç yapılmamış sayılacağından, herhangi bir iş ilişkisinden ya da iş mevzuatından doğan bir uyuşmazlık da meydana gelmez. Bu bakımdan tarafların birbirlerine karşı işçi ve işveren sıfatlarını haiz olmadığı, uyuşmazlığın kaynağının da iş ilişkisi  veya  iş  mevzuatı  olmadığı  düşünüldüğünde,  İş  Mahkemeleri Kanunundaki düzenleme uyarınca görevli mahkemenin iş mahkemesi olduğu sonucuna varılamaz. II)  İDARİ  PARA  CEZALARINA  İTİRAZ  İLE  SOSYAL GÜVENLİK KURUMUNUN VE TÜRKİYE İŞ KURUMUNUN TARAF  OLDUĞU  UYUŞMAZLIKLARDA  GÖREVLİ MAHKEME A.  İDARİ  PARA  CEZALARINA  İTİRAZLARDAKİ  BELİRSİZLİĞE İLİŞKİN GÖRÜŞÜMÜZ 7036 sayılı İş Mahkemeleri Kanununun 5. maddesinin (b) bendinde  İdari para cezalarına itirazlar ile 5510 sayılı Kanunun geçici 4 üncü maddesi kapsamındaki uyuşmazlıklar hariç olmak üzere Sosyal Güvenlik Kurumu veya Türkiye İş Kurumunun taraf olduğu iş ve  sosyal güvenlik mevzuatından kaynaklanan  uyuşmazlıklara   ilişkin  davaların  da  iş  mahkemesinde görüleceği düzenlenmiştir. Her ne kadar idari para cezalarına ilişkin uyuşmazlığın dayanağı bireysel iş  kanunları  ya  da  çalışma  şartlarının  uygulanmaması  vb.  hususlar olabilecekse de, uyuşmazlığın tarafları  işçi  ve  işveren  değil,  işveren  ve  idare dir. Zira bilindiği üzere idari yaptırımlar, idarenin herhangi bir yargı kararı  olmaksızın  tek  taraflı  uyguladığı  yaptırımlardır.  Bu  gerekçeden hareketle öğretide, kanundaki kişi unsurunun idari para cezalarına ilişkin uyuşmazlıklar açısından gerçekleşmediği, özel düzenlemenin de olmadığı ve dolayısıyla iş mahkemelerinin görevli olmadığı, bu çerçevede 4857 sayılı Kanundan  doğan  idari para  cezalarına  ilişkin uyuşmazlıklarda  sulh ceza mahkemelerinin görevli olduğu belirtilmiştir. 7036 sayılı Kanun döneminde ileri sürülen öğretideki bu görüşe göre, bu davalarda da iş mahkemelerinin görevli olduğuna ilişkin düzenleme yapılması isabetli olacaktır.                                                            112 Çelik/Caniklioğlu/Canbolat, 46; Kar, İş Yargılaması, 172 vd. 615Faruk Barış MUTLAY-Melih IŞIK  Ankara Üni. Hukuk Fak. Dergisi, 68 (3) 2019: 565-634 İdari  para  cezalarına  ilişkin  uyuşmazlıklarda  7036  sayılı  Kanunun yukarıda aktardığımız maddesinin (b) bendindeki düzenlemesi olmasaydı, maddenin (a) bendinden hareketle görevli mahkemenin iş mahkemesi olduğu sonucuna  ulaşılamazdı.  Maddenin  (c)  bendi  uyarınca  iş  mahkemelerinin görevli olabilmesi için de diğer kanunlarda idari para cezalarına itirazlarda iş mahkemelerinin görevli olduğunun açıkça belirtilmesi gerekirdi. Aksi halde bu durumda da iş mahkemelerinin görevli olduğu kabul edilemezdi. Nitekim  5521  sayılı  eski  İş  Mahkemeleri  Kanununda  idari  para cezalarına  itirazın  hangi  mahkemede  görüleceğine  ilişkin  bir  düzenleme bulunmamaktaydı ve İş Kanunu m.108 de yer alan  …bu cezalara karşı tebliğ tarihinden itibaren en geç yedi gün içinde yetkili idare mahkemesine itiraz edilir.  şeklindeki hüküm de 5763 sayılı Kanunla değiştirilmeden önce, idari para cezalarına ilişkin itirazlar idare mahkemesinde görülmekteydi; bahsi geçen kanunla yapılan değişiklik sonucu ise, 4857 sayılı İş Kanunu açısından idari para cezalarına itirazlarda görevli mahkemenin idare mahkemesi ya da iş  mahkemesi  değil,  5326  sayılı Kabahatler  Kanunu  uyarınca  sulh  ceza mahkemesi olduğunu kabul etmek uygundu.  Konuya ilişkin olarak Uyuşmazlık Mahkemesi de bir kararında  …iş müfettişince yapılan alt işverenlik ilişkisinin muvazaaya dayalı olduğuna dair tespitine  ve  bu  tespite  dayanan  idari  para  cezasına  itiraz  ettiği anlaşılmaktadır. Mahkemece, iş müfettişince yapılan alt işverenlik ilişkisinin muvazaaya dayalı olduğuna ilişkin tespitin ve bu tespite dayanılarak tesis edilen  idari  para  cezasının  iptaline  karar  verilmişse  de,  davacının  alt işverenlik ilişkisindeki muvazaa tespitine ilişkin itirazı ile buna dayanan idari para cezasına itiraza ilişkin talepleri farklı mahkemelerin görev alanlarına girdiğinden ayrıştırılmalıdır. Bundan sonra, mahkemenin görevli olduğu alt işverenlik ilişkisinin muvazaaya dayandığına dair tespite yapılan itirazlar kapsamında ise uyuşmazlığı çözecek kararın kesin olduğu değerlendirilerek bir karar verilmelidir. İdari para cezasına itiraz bakımından ise, görevsizlik kararı  verilerek  dosya  görevli  ve  yetkili  sulh  ceza  mahkemesine gönderilmelidir. 114 şeklinde sonuca ulaşmıştı.                                                            113  Söz  konusu  düzenlemeye  ilişkin  olarak  yapılan  açıklamalar  için,  bkz.  Caniklioğlu, Nurşen/Canbolat, Talat; 4857 sayılı İş Kanununda Para Cezasına Bağlanan Yükümlülükler ve Bu Para Cezalarının Özellikleri, Kamu-İş, C.7, S.3/2004, 53 vd. 114  Uyuşmazlık Mah. 09.04.2012 T., 2012/17 E., 2012/70 K.  616Ankara Üni. Hukuk Fak. Dergisi, 68 (3) 2019: 565-634  7036 Sayılı İş Mahkemeleri … Kabahatler  Kanununun  3.  ve  27.  madde  hükümleri  birlikte değerlendirildiğinde,  Uyuşmazlık  Mahkemesi  tarafından  ulaşılan  sonuç kanaatimizce isabetliydi. Gerçekten anılan maddelerde yer alan  Bu kanunun a) idari yaptırım kararlarına karşı kanun yoluna ilişkin hükümleri, diğer kanunlarda aksine hüküm bulunmaması halinde b)Diğer genel hükümleri, idari para cezası veya mülkiyetin kamuya geçirilmesi yaptırımını gerektiren bütün filler hakkında, uygulanır.  ve  İdarî para cezası ve mülkiyetin kamuya geçirilmesine ilişkin idarî yaptırım kararına karşı, kararın tebliği veya tefhimi tarihinden  itibaren  en  geç  onbeş  gün  içinde,  sulh  ceza  mahkemesine başvurulabilir. Bu süre içinde başvurunun yapılmamış olması halinde idarî yaptırım  kararı  kesinleşir. şeklindeki  düzenlemeler  karşısında  farklı  bir sonuca ulaşmak kanımızca mümkün değildi. Eski Kanun döneminde yukarıda anlatıldığı şekilde önceleri tartışmalı olan konuya ilişkin tartışmalar sonradan bitmişse de yeni Kanun döneminde tartışma yeniden doğacaktır. Yürürlükteki 7036 sayılı Kanunda herhangi bir ayrım  yapılmaksızın  idari  para  cezalarına  karşı  itirazlarda  artık  iş mahkemelerinin görevli kılınıp kılınmadığı ya da eski anlayışın devam edip etmeyeceği  kanaatimizce  bundan  sonra  tartışma  konusu  olacaktır.  Zira maddenin lafzı karışıklığa sebebiyet verecek niteliktedir. Gerçekten maddede geçen  idari para cezalarına itirazlar ile 5510 sayılı Kanunun geçici 4 üncü maddesi kapsamındaki uyuşmazlıklar hariç olmak üzere Sosyal Güvenlik Kurumu veya Türkiye İş Kurumunun taraf olduğu iş ve sosyal güvenlik mevzuatından  kaynaklanan  uyuşmazlıklara   ifadelerinden  iki  sonuç çıkabilmektedir. Buna göre düzenlemeden,  idari para cezalarına itirazlar ile 5510 sayılı Kanunun geçici 4 üncü maddesi kapsamındaki uyuşmazlıklar istisna tutulmuştur  anlamı dışında,  sadece 5510 sayılı Kanunun geçici 4 üncü maddesi kapsamındaki uyuşmazlıkların hariç tutulduğu anlamı  da çıkmaktadır. Öğretideki görüşlerden açıkça anlaşılmasa da, şu ana kadar çıkan görüş ayrılığının nedeninin maddenin lafzı olduğu kanaatindeyiz. Öğretide idari para cezalarına itiraza ilişkin uyuşmazlıkların, anılan Kanunun bahsi geçen düzenlemesi gereğince idare mahkemelerinin görev alanına girdiğini belirten görüş yanında, aksi yönde görüş de bulunmaktadır. Bu görüşe göre,  …İş                                                            115  Çelik/Caniklioğlu/Canbolat, 46; Mollamahmutoğlu/Astarlı/Baysal, 2. Bası, 398; Kar,  İş Yargılaması, 172 vd.  617Faruk Barış MUTLAY-Melih IŞIK  Ankara Üni. Hukuk Fak. Dergisi, 68 (3) 2019: 565-634 Kanununda ve iş mahkemelerinin görevli olduğu belirtilen diğer yasalarda yer alan idari para cezalarına yapılan itirazlarda daha önceki durumdan farklı şekilde iş mahkemeleri görevli hale getirilmiştir [...] İdare para cezaları iş ve sosyal güvenlik mevzuatının uygulanmaması nedeniyle verildiğinden, söz konusu mevzuatın ihlal edilip edilmediğinin en iyi değerlendirebilecek olan bu konuda uzmanlaşmış iş mahkemeleridir. Bu nedenle idari para cezalarına ilişkin  uyuşmazlıklarda  daha  isabetli  sonuçlara  ulaşılabilmesi  için  bu yaptırımlara  karşı  iş  mahkemelerinin  görevli  kabul  edilmesi  uygun olmuştur. 116  Buraya kadar açıklananlar doğrultusunda ifade edelim ki, maddenin lafzından  çıkan  ikinci  sonucun  ve  bu  yöndeki  görüşün  kabulü  halinde Kabahatler Kanunundaki hükümler iş ve sosyal güvenlik hukukuna ilişkin mevzuattan doğan idari para cezalarına itirazlar açısından artık uygulama kabiliyetini haiz olmaz. Hükmün  yorumlanmasından  maddenin  lafzı  dışında  şüphesiz  taslak metin ve gerekçe de esas alınmalıdır. İş Mahkemeleri Kanununun tasarısının taslağında  5953 sayılı Kanun ve 854 sayılı Kanun ile 4857 sayılı Kanundan kaynaklanan  idari  para  cezalarına  ilişkin  itirazlara   iş  mahkemesinde bakılacağı  ifade  edilmiştir.  Kısacası  taslak  metinde  kanun  koyucunun amacının idari para cezalarına ilişkin itiraz yönünden, görevli mahkemenin iş mahkemesi olması gerektiği anlaşılmaktadır. Ancak ne var ki, bu amaç belli kanunlarla sınırlı tutulmuştur. Madde gerekçesinde ise kanun koyucu,  …Sosyal Güvenlik Kurumu tarafından verilen idari para cezaları, 5510 sayılı Kanun ile 20/6/2012 tarihli ve 6331 sayılı İş Sağlığı ve Güveliği Kanununun ilgili hükümleri uyarınca idare  mahkemelerince  denetlenmektedir.  Türkiye  İş  Kurumu  tarafından verilen  idari  para  cezaları  ise  25/8/1999  tarihli  ve  4447  sayılı  İşsizlik Sigortası Kanunu, 4857 sayılı Kanun, 25/6/2003 tarihli ve 4904 sayılı Türkiye İş Kurumu Kanunu, 6631 sayılı Kanun, 6356 sayılı Sendikalar ve Toplu İş Sözleşmesi Kanunu ve 28/7/2016 tarihli ve 6735 sayılı Uluslararası İşgücü Kanununun  ilgili  hükümleri  uyarınca  sulh  ceza  hakimlerince denetlenmektedir.   şeklinde  ifadelere  yer  vermiş  ancak  yürürlükteki düzenlemeyle, gerekçede bahsi geçen kanunlardaki ve dolayısıyla iş ve sosyal                                                            116 Süzek, 106-107.  618Ankara Üni. Hukuk Fak. Dergisi, 68 (3) 2019: 565-634  7036 Sayılı İş Mahkemeleri … güvenlik hukuku mevzuatındaki idari para cezalarına itiraz bakımından iş mahkemesinin görevli olacağını açıkça zikretmemiştir. Ancak kanaatimizce bu durum, idari para cezalarına itirazların da istisna tutulduğu sonucuna ulaşmak  için  yeterli  değildir.  Zira  her  ne  kadar  açıkça  böyle  bir  ifade gerekçede yer almamışsa da, kanun koyucunun yürürlükteki düzenlemeden önce anılan kanunlar açısından görevli mahkemenin iş mahkemesi olmadığını belirtmek ve kanuni düzenleme ile de artık görevli mahkemenin iş mahkemesi olduğunu  kabul  ettiğini  gerekçede  ifade  etmek  istemiş  olabileceği mümkündür. Sonuç olarak, maddenin lafzı ve amacıyla bir sonuca ulaşılamamakla birlikte, kanun koyucunun taslak metinde güttüğü amacını açıkça ortadan kaldıran bir durumun belirlenememesi nedeniyle, taslak metinde güdülen amacın yasalaşan metinle daha genişletilmek istendiği ve bu bakımdan idari para cezalarına itirazlar açısından da görevli mahkemenin iş mahkemesi olduğu sonucuna varmak daha isabetli olacaktır kanaatindeyiz. Ulaştığımız bu görüş doğrultusunda, 5510 sayılı Sosyal Sigortalar ve Genel Sağlık Sigortası Kanununda idari para cezalarına ilişkin itirazlar açısından idare mahkemesini ve iş ve sosyal güvenlik hukukuna ilişkin diğer kanunlarda görevli mahkemeyi iş mahkemesi olarak kabul etmemiş olan düzenlemelerin hala uygulanıp uygulanmayacağı belirlenmelidir. Aşağıda özellikle 5510 sayılı Kanun esas alınarak konu üzerinde durulmuştur. İfade edelim ki, idari para cezalarına itirazın da 7036 sayılı Kanunla istisna tutulduğu görüşü kabul edilirse, diğer kanunlarda idari para cezasına itiraza ilişkin görevli mahkemeyi düzenleyen hükümlerin  uygulanıp  uygulanmayacağı  tartışmasının  yapılmasına  gerek kalmaz. B. 5510 SAYILI KANUNUN 102. MADDESİNİN UYGULANABİLİR NİTELİKTE OLUP OLMADIĞI SORUNU Açıkladığımız  şekilde  her  ne  kadar  7036  sayılı  İş  Mahkemeleri Kanununda iş ve sosyal güvenlik hukukuna yönelik mevzuattan kaynaklanan idari  para  cezalarına  itirazlara  ilişkin  davalarda  ve  SGK nın/Türkiye  İş Kurumunun  taraf  olduğu  iş  ve  sosyal  güvenlik  hukuku  mevzuatından kaynaklanan davalarda iş mahkemesinin görevli olduğu hükme bağlamışsa da, 5510 sayılı Sosyal Sigortalar ve Genel Sağlık Sigortası Kanununun (SSGSSK)  Kurumca  Verilecek  İdari  Para  Cezaları   başlıklı  102.  maddesinin  4. fıkrasında   …Kurumca  itirazı  reddedilenler,  kararın  kendilerine  tebliğ 619Faruk Barış MUTLAY-Melih IŞIK  Ankara Üni. Hukuk Fak. Dergisi, 68 (3) 2019: 565-634 tarihinden  itibaren  otuz  gün  içinde  yetkili  idare  mahkemesine başvurulabilirler.   düzenlemesi  yer  almakta  olup,  düzenleme  hala yürürlüktedir. Bu noktada 7036 sayılı Kanundaki düzenlemenin mi, yoksa 5510 sayılı Kanundaki hükmün mü uygulanacağı sorunuyla karşılaşılacaktır. 7036  sayılı  Kanun,  5510  sayılı  Kanun  karşısında  yeni  tarihli  olma özelliğine sahiptir. Bunun yanında, 7036 sayılı Kanun ile iş mahkemelerinin kuruluş, görev, yetki ve yargılama usulleri düzenlenmiş olduğundan anılan Kanunun 5510 sayılı Kanun karşısında görev bakımından özel olduğu ileri sürülebilir. Ancak 5510 sayılı Kanun genel kanun olsa da, bu Kanunda idari para cezalarına itiraz konusu özel olarak düzenlenmiş ve idare mahkemeleri görevli kılınmıştır. Öyle ki, 5510 sayılı Kanunda bahsi geçen uyuşmazlıklarda idare mahkemesinin görevli kılınmasının kanun koyucu tarafından bilinçli ve özel olarak yapıldığını gösteren bir diğer gerekçe de aynı Kanundaki 101. madde  hükmüdür.   Uyuşmazlıkların  çözüm  yeri   başlıklı  5510  sayılı SSGSSK m.101 e göre,  Bu Kanunda aksine hüküm bulunmayan hallerde, bu Kanun hükümlerinin uygulanmasıyla ilgili ortaya  çıkan uyuşmazlıklar iş mahkemelerinde  görülür.   Görüldüğü  üzere,  kanun  koyucu  5510  sayılı Kanunda da kural olarak iş mahkemelerini görevli kabul etmiş ancak m.102 ile  yaptığı  özel  düzenleme  ile  idari  para  cezalarına  itirazda  idare mahkemelerini  istisnai  olarak  görevli  kılmıştır.  Dolayısıyla,  7036  sayılı Kanun yeni olsa da, 5510 sayılı Kanundaki düzenlemeler (m.101, m.102) karşısında özel nitelikte değildir. Yeni ve özel düzenleme kriterinden hareketle sonuca ulaşılamadığından, ortaya çıkan çatışma, kanun koyucunun amacı doğrultusunda çözülmelidir. Kanun koyucu yeni tarihli kanun ile eski tarihli kanundaki düzenlemeyi bertaraf  etmek  istemiş  olabilir  veya  her  iki  düzenlemenin  birlikte uygulanmasını istemiş olabilir. Kanun koyucunun amacına ilişkin olarak tekrara sebebiyet vermemek için yukarıdaki açıklamalarımıza atıf yapmakla yetiniyoruz. Bu doğrultuda kısaca ifade edelim ki, yukarıda açıkladığımız görüşümüz çerçevesinde idari para cezalarına itirazlarda görevli mahkeme iş mahkemesi kabul edildiğinden, 5510  sayılı  Kanunda  belirtildiği  şekilde  idare  mahkemelerinin  değil,  iş mahkemelerinin görevli olduğunu kabul etmek isabetli olur. Kanun koyucu, her iki hükmün birlikte uygulanmasını isteseydi, idari para cezalarına ilişkin kuralı ortaya koyarken, 5510 sayılı Kanun m.102 hükmünü de -geçici 4. madde hükmünü kapsam dışı tuttuğu gibi- açıkça kapsam dışı bırakırdı. 620Ankara Üni. Hukuk Fak. Dergisi, 68 (3) 2019: 565-634  7036 Sayılı İş Mahkemeleri … C. 5510 SAYILI KANUNUN 101. MADDESİNİN YÜRÜRLÜKTE OLMASININ ANLAMI Konumuza ilişkin olarak değinilmesi gereken bir diğer nokta ise, 7036 sayılı  Kanunda  açıkça  Sosyal  Güvenlik  Kurumunun  taraf  olduğu  bütün uyuşmazlıklar için iş mahkemesi görevli kabul edildikten sonra, 5510 sayılı Kanun m. 101 de yer alan,  Bu Kanunda aksine hüküm bulunmayan hallerde, bu Kanun hükümlerinin uygulanmasıyla ilgili ortaya çıkan uyuşmazlıklar iş mahkemelerinde görülür.  düzenlemesinin hala yürürlükte kalmasına gerek olup olmadığına ilişkindir. 5510  sayılı  Kanunun  anılan  düzenlemesi  nedeniyle,  7036  sayılı Kanundaki düzenlemenin yeniliği ifade etmediği ancak iş mahkemelerinin görevinin bütünlük arz eden bir biçimde düzenlenmesi açısından Kanunda bu yönde bir hükme yer verilmesinin isabetli olduğu belirtilmiştir. Dolayısıyla bu  görüş  uyarınca  her  iki  düzenlemenin  aynı  anlama  geldiği  kabul edilebilecektir.  Bilindiği  üzere,  5510  sayılı  Kanundaki  söz  konusu düzenlemenin yürürlüğe girdiği tarihte 5521 sayılı İş Mahkemeleri Kanunu yürürlükteydi.  5521  sayılı  İş  Mahkemeleri  Kanunu  m.1/II,  (B) de,  iş mahkemeleri ile ilgili olarak  İşçi Sigortaları Kurumu ile sigortalılar veya yerine kaim olan hak sahipleri arasındaki uyuşmazlıklardan doğan itiraz ve davalara  da  bakarlar   denilmekteydi.  Maddede  geçen   İşçi  Sigortaları Kurumu ,  5502  sayılı  Kanun  ile  kurulmuş  bulunan   Sosyal  Güvenlik Kurumu   olarak  anlaşılmalıydı 119 .  Ancak  hükümde  kastedilen,  Sosyal Güvenlik Kurumu kapsamındaki tüm sigortalılar değil, yalnızca 5510 sayılı Kanun m.4/I, (a) anlamında sigortalı olanlardı. Söz konusu düzenleme ile anılan  Kanunun  4.  maddesinin  birinci  fıkrasının  (b)  ve  (c)  bendinde sayılanlara ilişkin uyuşmazlıklar bakımından iş mahkemesinin görevli olduğu sonucuna 5521 sayılı Kanun ile ulaşılamazdı. SSGSSK m.101, bu bakımdan 5521  sayılı  İş  Mahkemeleri  Kanunu  m.1/II,  (B)  hükmüne  oranla  daha kapsamlı bir düzenlemeydi ve bu nedenle 5521 sayılı Kanun döneminde, 5510                                                            117 Sosyal güvenlik hukukunun iş hukukundan ayrı bir uzmanlığı gerektirdiği ve olması gereken hukuk açısından sosyal güvenlik hukukundan doğan çekişmelerin iş mahkemeleri yerine, açılacak sosyal güvenlik mahkemelerinde görülmesinin isabetli olacağı belirtilmiştir, bkz. Kabakcı, 44 vd.-59. 118 Çelik/Caniklioğlu/Canbolat, 45. 119 Nitekim 5502 sayılı Kanunda, diğer mevzuatta Sosyal Sigortalar Kurumuna yapılan atıfların Sosyal Güvenlik Kurumuna yapılmış sayılacağı düzenlenmiştir (geç. m.4). 621Faruk Barış MUTLAY-Melih IŞIK  Ankara Üni. Hukuk Fak. Dergisi, 68 (3) 2019: 565-634 sayılı  Kanundaki  düzenlemenin  aynı  amaca  hizmet  ettiğinden bahsedilemezdi. 7036 sayılı yeni İş Mahkemeleri Kanununda benimsenen anlayış ile 5521 sayılı Kanunda kabul edilenden farklı olarak, sadece 5510 sayılı Kanun m.4/I, (a) kapsamındaki sigortalılara ilişkin değil, m.4/I, (b) ve (c) kapsamındaki sigortalılara yönelik davalar da iş mahkemesinde görülecektir. Bu nedenle 5510 sayılı Kanundaki düzenlemenin önemini yitirdiği düşünülebilirse de, kanaatimizce 5510 sayılı Kanundaki düzenleme İş Mahkemeleri Kanunundaki düzenlemeye göre hala daha geniş kapsamlı olma özelliğine sahiptir. Zira hükümde dikkati çeken en önemli ve hükmün uygulama alanını geniş kılan husus,  uyuşmazlığın  taraflarına  ilişkin  bir  şartın  aranmamış  olmasıdır. Dolayısıyla uyuşmazlık, SGK, işverenler veya sigortalılar arasında cereyan etmemiş olsa bile iş mahkemelerinde görülecektir. Daha net bir ifadeyle kanun koyucu 5510 sayılı Kanundaki hükümle, uyuşmazlığın 5510 sayılı Kanundan  doğmuş  olmasını  iş  mahkemelerinin  görevli  olması  açısından yeterli saymış ve taraflara ilişkin şart öngörmemiştir. Sonuç olarak iki hükmün kapsamının aynı olduğu kanaatinde değiliz. D. İSTİSNA TUTULAN HÜKMÜN ANLAMI Yukarıda da ifade ettiğimiz üzere, gerek 7036 sayılı İş Mahkemeleri Kanunu gerekse 5510 sayılı Kanun uyarınca, SGK nın taraf olduğu bütün davalarda veya 5510 sayılı Kanundan doğan uyuşmazlıklarda iş mahkemesi görevli kabul edilirken, geçici 4. madde hükmü istisna tutulmuştur. İstisna tutulan hüküm, 5434 sayılı Kanuna ilişkin geçiş hükümlerini düzenlemekte olup toplam 18 fıkradan oluşmakta olup düzenlemeye ilişkin uyuşmazlıklarda görevli mahkeme idare mahkemesidir. Madde hükmü istisna tutulmadan  önce  5510  sayılı  Kanunun  101.  maddesindeki   …bu  kanun hükümlerinin  uygulanmasıyla  ilgili  olarak  ortaya  çıkan  uyuşmazlıklar  iş mahkemesinde görülür  düzenlemesinin iptali talebiyle açılan davada AYM  …5510  sayılı  Kanunun yürürlüğünden  sonra,  prim  esasına  dayalı yeni sistemin içeriği ve Kanun kapsamındaki iş ve işlemlerin niteliği göz önünde                                                            120  5521 sayılı Kanun döneminde hükmün uygulama alanına ilişkin olan bu görüş için, bkz. Güzel, Ali/Okur, Ali Rıza/Caniklioğlu, Nurşen; Sosyal Güvenlik Hukuku, Beta, 15. bası, İstanbul 2014, 272. Bu görüş kanaatimizce 7036 sayılı Kanun döneminde de geçerli olmalıdır.  622Ankara Üni. Hukuk Fak. Dergisi, 68 (3) 2019: 565-634  7036 Sayılı İş Mahkemeleri … bulundurulduğunda, itiraz konusu kuralla, yargılamanın bütünlüğü ve uzman mahkeme olması nedeniyle Kanun hükümlerinin uygulanmasıyla ilgili ortaya çıkan uyuşmazlıkların çözümünde iş mahkemelerinin görevlendirilmesinde Anayasaya aykırılık görülmemiştir. Ancak yukarıda açıklandığı üzere 5754 sayılı Kanun un yürürlüğe girmesinden önce statüde bulunan memurlar ve diğer kamu görevlileriyle ilgili sosyal güvenlik mevzuatının uygulanmasından doğan idari işlem ve eylem niteliğindeki uyuşmazlıklarda idari yargının görevinin devam edeceği açıktır.  şeklinde karar vermiştir. Sonuç olarak kısaca ifade etmek gerekirse, önce her ne kadar 5510 sayılı Kanun m.101 hükmü ile herkes kapsama alınmışsa da, AYM kararı üzerine kapsam  farklılaşmıştır.  Bu  çerçevede  belirtelim  ki,  geçici  4.  madde  ile özellikle emeklilik hakları ve yükümlülükleri 5434 sayılı Kanun hükümlerine göre belirlenen kişilerin durumu ele alınmış olup bu kişilerle ilgili olarak herhangi bir uyuşmazlık ortaya çıkarsa, görevli mahkeme idare mahkemesi olacaktır. E. TÜRKİYE İŞ KURUMUNUN TARAF OLDUĞU DAVALAR BAKIMINDAN  İŞ  MAHKEMESİNİN  GÖREVLİ  KABUL EDİLMİŞ OLMASI Türkiye İş Kurumu Kanununun 20. maddesinde  …idari para cezaları hakkında, bu Kanunda hüküm bulunmayan hallerde 30.03.2005 tarihli ve 5326  sayılı  Kabahatler  Kanunu  hükümleri  uygulanır.   düzenlemesi bulunmaktadır. Aktardığımız  bu  düzenlemeye  rağmen  yukarıda  açıklanan  esaslar çerçevesinde ifade edelim ki, 4904 sayılı Türkiye İş Kurumu ile İlgili Bazı Düzenlemeler Hakkında Kanunda öngörülen idari para cezalarına itirazlar ve anılan  Kanundan  doğmasa  bile  Türkiye  İş  Kurumunun  taraf  olduğu uyuşmazlıklar da iş mahkemesi tarafından değerlendirilmelidir. Dolayısıyla, örneğin idari para cezasının tahsili amacıyla yapılan icra takibinin itiraz üzerine  durması  halinde,  itirazın  iptali  davasının  kanaatimizce  iş mahkemesinde görülmesi gerekir.                                                             121 Aksi yönde bkz. Kar, İş Yargılaması, 174. 623Faruk Barış MUTLAY-Melih IŞIK  Ankara Üni. Hukuk Fak. Dergisi, 68 (3) 2019: 565-634 III) DİĞER KANUNLARDA İŞ MAHKEMELERİNİN GÖREVLİ OLDUĞU BELİRTİLEN UYUŞMAZLIKLAR 7036 sayılı Kanunun 5. maddesinin (c) bendinde  Diğer kanunlarda iş mahkemelerinin görevli olduğu belirtilen uyuşmazlıklara  ilişkin dava ve işlere iş  mahkemelerinin bakacağı düzenlenmiştir. Konuya  ilişkin olarak gerekçede örnek mukabilinde 6356 sayılı Kanunun 79. maddesi ile 4688 sayılı Kamu Görevlileri Sendikaları ve Toplu Sözleşme Kanununun 6. maddesi sayılmıştır. Bunun dışında 4603 sayılı Türkiye Cumhuriyeti Ziraat Bankası, Türkiye Halk Bankası Anonim Şirketi ve Türkiye Emlak Bankası Anonim Şirketi Hakkında Kanunda görevli mahkeme iş mahkemesi gösterilmiştir. Bunun dışında yukarıda ifade ettiğimiz üzere, Basın İş kanunu ve Deniz İş kanununda da özel düzenlemeler bulunmaktadır. Ancak yeni İş mahkemeleri Kanunu, bahsi geçen kanunların kapsamına girenleri açıkça 5/I,(a) hükmünde kapsama aldığından, buradaki özel düzenlemeler önemini yitirmiştir. Bazı hallerde de, kanunda açıkça görevli mahkemenin iş mahkemesi olduğu  belirtilmemişse  de,  kanunda  özel  olarak  düzenlenen  davalar  iş mahkemesinde görülmelidir. Özellikle bu davalar 2004 sayılı İcra ve İflas Kanunu nda yer almaktadır. Söz gelimi, işçinin işverenine karşı iş ilişkisinden doğan alacak veya tazminat talepleri dolayısıyla genel haciz yolu ile takip yapması ve işverenin bu takibe itiraz etmek suretiyle karşı koyması halinde, işçinin itirazın kendisine tebliğinden itibaren bir yıl içinde itirazın iptali davası (İİK  m.  67)  açması  mümkündür.  İlgili  hükümde,  görevli  mahkemenin doğrudan iş mahkemesi olduğu belirtilmemiş ancak genel hükümlere göre tespit edileceği ifade edilmiştir. Şu halde açılacak itirazın iptali davasında görevli mahkeme iş mahkemesi olabilir. Bir icra takibi başlatılmadan evvel veya başlatıldıktan sonra açılacak bir borcun  olmadığına  dair  menfi  tespit  davasında  (İİK  m.  72)  da  görevli mahkeme iş mahkemesi olabilir. Ancak icra takibine konu borç ilişkisinin                                                            122 Konuya ilişkin açıklamalar için bkz. Soyer, 24-25; Çelik/Caniklioğlu/Canbolat, 51; Süzek, 106; Mollamahmutoğlu/Astarlı/Baysal, 2. Bası, 399. 123  Postacıoğlu/Altay,  İcra,  223;  Üstündağ,  İcra,  107;  Pekcanıtez/Atalay/Sungurtekin Özkan/Özekes, 106. 124  Kuru, El Kitabı, 253; Yıldırım/Deren-Yıldırım, 103; Arslan/Yılmaz/Taşpınar Ayvaz, İcra, 170. 125  Kuru, El Kitabı, 364; Yıldırım/Deren-Yıldırım, 126; Arslan/Yılmaz/Taşpınar Ayvaz, İcra, 222. 624Ankara Üni. Hukuk Fak. Dergisi, 68 (3) 2019: 565-634  7036 Sayılı İş Mahkemeleri … taraflarının işçi ve işveren olması ve takibe konu borcun iş ilişkisinden kaynaklanması  gerekir.  Aynı  şart  altında,  itiraz  edilmeyen  veya  itirazın kaldırılması üzerine borçlu olunmayan bir paranın cebri icra baskısı altında ödenmesi üzerine açılacak istirdat davası (İİK m.72/7) da genel hükümlere tabi olduğundan iş mahkemesinde görülebilir. Yine İcra ve İflas Kanunu m. 142/1 e göre açılacak sıra cetveline itiraz davasının 127  iş  mahkemesinde  görülmesi  mümkün  olabilir.  Şöyle  ki, borçlunun cebri icra yolu ile sayılan malının/mallarının satış bedeli tüm alacaklıların alacağını karşılamaması halinde sıra cetveli oluşturulur (İİK m. 140) ve satış bedeli alacaklılara bu cetvele göre paylaştırılır. Alacaklılar da sıra cetvelinde yer alan bir alacaklının alacağının varlığına yahut miktarına ilişkin olarak, sıra cetvelinin tebliğden itibaren 1 hafta içinde dava açabilirler (İİK m. 142/1). Bu dava, sıra cetvelinde yer alan bir alacaklı tarafından, alacağı sıra cetvelinde yer alan ve bu alacağın varlığı veya miktarı konusunda şüphe edilen başka bir alacaklıya karşı açılmaktadır. Diğer bir deyişle davanın  taraflarını  alacaklı  veya  borçlu  sıfatları  ile  işçi  veya  işveren oluşturmamaktadır.  Her  ne  kadar  036  sayılı  Kanunun  5.  maddesi çerçevesinde, sıra cetveline itiraz davasının tarafları işçi ve işveren olmasa da, yargılama konusu yapılan alacak iş ilişkisinden doğmakta ve davalı/alacaklı ile borçlu arasında işçi işveren ilişkisi mevcut ise dava iş mahkemesinde açılmalıdır. Yalnızca  dava  bakımından  değil,  geçici  hukuki  korumalarda  da  iş mahkemesinin görevli olması mümkündür. İşçi veya işveren, iş ilişkisinden kaynaklanan  vadesi  gelmiş  ve  rehinle  temin  edilmemiş  alacağı  veya kanundaki şartların varlığı halinde vadesi gelmemiş alacağı için ihtiyati haciz (İİK m. 257 vd.) talebinde bulunabilir. İhtiyati haciz kararının hangi mahkeme tarafından verileceği konusunda, Kanunda  50 nci maddeye göre yetkili mahkeme  işaret edilmiş ancak görev konusunda bir belirleme yapılmamıştır. Öte yandan ihtiyati haciz talebi, genel                                                            126 Kuru, El Kitabı, 397; Arslan/Yılmaz/Taşpınar Ayvaz, İcra, 176. 127 Ayrıntılı bilgi için, bkz. Meriç, Nedim; Türk-İsviçre Hukukunda Paylaştırma Kuralları ve Sıra Cetveline Müracaat Yolları, Ankara 2015. 128  Üstündağ,  İcra,  298;  Postacıoğlu/Altay,  İcra,  629;  Pekcanıtez/Atalay/Sungurtekin Özkan/Özekes,  230;  Arslan/Yılmaz/Taşpınar  Ayvaz,  İcra,  341;  Yıldırım/DerenYıldırım, 269. 129 Meriç, s. 176-177. 625Faruk Barış MUTLAY-Melih IŞIK  Ankara Üni. Hukuk Fak. Dergisi, 68 (3) 2019: 565-634 görev kuralları çerçevesinde uyuşmazlığın niteliğine göre genel veya özel görevli mahkemelerden talep edilebilir. Şu halde tarafları işçi ve işveren olan ve iş ilişkisinden kaynaklanan alacaklar için ihtiyati haciz talebi iş mahkemesine yöneltilmelidir. Diğer bir geçici hukuki koruma olan delil tespiti bakımından da, ileride açılacak bir dava için delil tespiti talebinde bulunulacak mahkeme, esas hakkındaki uyuşmazlığı görecek mahkeme veya delilin bulunduğu yer sulh hukuk mahkemesi olarak tayin edilmiştir (HMK m. 401/1). Bu çerçevede işçi ile işveren arasındaki iş mahkemesi tarafından görülecek bir uyuşmazlık için dava  açılmadan  evvel  delil  tespiti  yaptırılmak  istenirse  bu  talep  iş mahkemesine de yöneltilebilecektir. SONUÇ 7036 sayılı İş Mahkemeleri Kanununun  görev  başlıklı 5. maddesi, 3 bentten oluşmaktadır. Çalışmamızda da Kanundaki düzenleme doğrultusunda iş mahkemelerinin görevi üç ana başlık altında incelenmiştir. Buna göre öncelikli olarak,  bireysel iş kanunlarına ve Türk Borçlar Kanununa tabi işçiler ile işveren veya işveren vekilleri arasındaki uyuşmazlıklar , ikinci olarak  idari para cezalarına itiraz ile Sosyal Güvenlik Kurumunun ve Türkiye İş  Kurumunun  taraf  olduğu  uyuşmazlıklar   ve  üçüncü  olarak  da   diğer kanunlarda iş mahkemelerinin görevli olduğu uyuşmazlıklar  çerçevesinde iş mahkemelerinin görevi ele alınmıştır. 5521 sayılı Kanunda olduğu gibi, 7036 sayılı Kanunda da, 4857 sayılı İş Kanununa  tabi  işçilerle  işverenleri  veya  işveren  vekilleri  arasındaki  iş uyuşmazlıkları kapsama alınmıştır. Bunun dışında, 5521 sayılı Kanunda açık bir hüküm olmamasına karşın, Deniz İş Kanunu ve Basın İş Kanununda yer alan özel düzenlemelerle 5521 sayılı İş Mahkemeleri Kanunu kapsamında olduğu kabul edilen gazeteci ve gemi adamları ile işverenleri veya işveren vekilleri  arasındaki  uyuşmazlıklar,  7036  sayılı  Kanunda  açık  düzenleme yapılmak suretiyle İş Mahkemeleri Kanununun kapsamına alınmıştır.                                                            130 Pekcanıtez/Atalay/Sungurtekin Özkan/Özekes, 308; Yıldırım/Deren-Yıldırım, 334. 131  Kuru, El Kitabı, 1041.  … O yerde görev bakımından özel mahkeme bulunuyorsa o mahkeme, ayrı bir özel mahkeme kurulmamışsa genel mahkeme, özel mahkeme sıfatıyla İhtiyati hacze karar vermelidir. Bu durumda, İhtiyati hacze konu ilam İş Mahkemesinde verildiğine göre, ihtiyati hacze de özel yetkili İş Mahkemesi tarafından bakılması gerekir. …   Y.13.HD.,  06.11.2008  T.,  E.2008/8095,  K.2008/13195  (legalbank.net  E.T.: 15.02.2019). 626Ankara Üni. Hukuk Fak. Dergisi, 68 (3) 2019: 565-634  7036 Sayılı İş Mahkemeleri … Kanaatimizce iş mahkemelerinin kuruluş, görev, yetki ve  yargılama usulünü  düzenlemek  amacıyla  yürürlükte  bulunan  bir  Kanunda  açık  bir düzenleme yapılmak suretiyle gemi adamlarının ve gazetecilerin doğrudan kapsama alınması isabetli olmuştur. Ancak bu şekilde açık bir düzenleme yapıldıktan sonra, aynı sonucu doğuran Deniz İş Kanunu m.46 ve Basın İş Kanunu  ek  m.4  düzenlemeleri  önemini  yitirmiş  olduğundan,  bunların yürürlükten kaldırılması isabetli olacaktır. Yeni İş Mahkemeleri Kanunu ile -5521 sayılı İş Mahkemeleri Kanunu kapsamında yer almayan- Türk Borçlar Kanununa tabi işçilerle işverenleri veya  işveren  vekilleri  arasındaki  iş  uyuşmazlıklarının  kapsama  alınmış olması, görev bakımından yapılan en isabetli düzenlemedir. Kanaatimizce olması gereken hukuk bakımından sadece işçilere ilişkin değil, çırak ve stajyerlere ilişkin olarak ortaya çıkan uyuşmazlıklarda da iş mahkemeleri görevli kabul edilmelidir. Zira bu kişilerin iş sahiplerine karşı kişisel bağımlılıkları vardır, öyle ki bunların, iş sahipleri karşısındaki kişisel bağımlılıkları bazı işçilere karşı daha yoğundur. Kaldı ki, kişisel bağımlılığı nispeten  daha  az  olan  pazarlamacılık  sözleşmesiyle  ve  evde  hizmet sözleşmesiyle çalışan işçi benzeri kişiler dahi kapsama alınmışken, bu kişiler evleviyetle kapsama alınmalıdır. İşçinin  ölümünde  ortaya  çıkan  alacaklar  açısından  da  görevli mahkemenin  ele  alınması  gerekmiştir.  Salt  halefiyet  esasından  hareket edilirse, işçilerin kanuni mirasçılarının işverenden kıdem tazminatı ya da ücret vb.  alacakları  veya  işçilerin,  işverenin  kanuni  mirasçılarına  karşı  ücret, tazminat  vb.  alacakları  talep  edebilecekleri  durumda,  davanın  iş mahkemelerinde görüleceği sonucuna ulaşmak mümkündür. Ulaştığımız sonuca ilişkin  kanuni halefiyet  gerekçesi, özellikle ölüm tazminatı talep edildiğinde anlamını yitirir. Yukarıda da belirtildiği üzere, ölüm tazminatı işçinin bakmakla yükümlü olduğu kişiler tarafından da talep edilebilecek  olup  bu  kişiler  sadece  kanuni  mirasçılarla  sınırlı  değildir. Dolayısıyla,  kanımızca,  kanuni  halefiyet  esasının  olmadığı  durumda,  iş mahkemeleri görevli olmaz. Ölüm tazminatının sağ kalan eş ve  ergin olmayan çocuklarca talep edildiği halde de farklı bir sonuca ulaşılmamalıdır. Zira her ne kadar eş ve çocuklar, kanuni mirasçı olsa da bunların tazminata hak kazanma nedenleri 627Faruk Barış MUTLAY-Melih IŞIK  Ankara Üni. Hukuk Fak. Dergisi, 68 (3) 2019: 565-634 işçinin kanuni mirasçıları olmaları değil, kanun koyucunun geride kalanlara bu  tazminatı  öngörmesi  ve  geride  kalanları  da  sadece  eş  ve  çocuklarla sınırlamamış  olmasıdır.  Sonuç  olarak  kısaca  ifade  etmek  gerekirse  bu durumda da, geride kalanlar ölüm tazminatına kanuni halef olmaları nedeniyle hak kazanmadıklarından, eş ve çocuk da talep etse ölüm tazminatı açısından görevli mahkeme iş mahkemesi olmaz. Ölüm  tazminatına  ilişkin  yaptığımız  açıklamalara  ilişkin  gerekçeler doğrultusunda konunun, işçinin ölümüyle iş ilişkisinin sona ermesi ve kanuni mirasçıların  kıdem  tazminatı  alacağına  hak  kazanması  açısından  da değerlendirilmesi gerekmiştir. Yukarıda  da  ifade  ettiğimiz  üzere,  işçinin  işyerinde  en  az  bir  yıl çalıştıktan sonra ölümü nedeniyle iş ilişkisinin sona ermesi halinde, doğrudan kanun gereği geride kalanların kıdem tazminatına hak kazanacağı öngörülmüş ve bunlar da kanuni mirasçılar olarak belirlenmiştir. Bunun dışında ise, iş ilişkisi ölüm dışında herhangi bir nedenle sona ererse, işçinin hak kazandığı kıdem tazminatının kanuni halefiyet ilkesi gereğince kanuni  mirasçılarca talebi mümkündür. Belirttiğimiz ilk olasılıkta kanuni mirasçıların kıdem tazminatına hak kazanacak olmasının nedeninin kanuni halefiyet ilkesi olmadığı, kanun gereği geride kalanların kıdem tazminatı talep edebileceği ve geride kalanların da kanun koyucu tarafından kanuni mirasçılar olarak belirlendiği gerekçeleriyle ve  bunlara  ek  olarak  taraflar  işçi  sıfatını  haiz  olmadığından  görevli mahkemenin  iş  mahkemesi  olmayacağı  sonucuna  ulaşılabilecektir.  Öte yandan  ikinci  olasılıkta,  mirasçılar  külli  halefiyet  ilkesi  gereği  kıdem tazminatı talep edebilme hakkına sahip olduklarından, açılacak davada iş mahkemesinin görevli olduğu söylenebilir. Son olarak ifade edelim ki ölüm tazminatı dışında, destekten yoksun kalan  kişilerin,  destekten  yoksun  kalma  tazminatı  talepli  davalarında  da görevli  mahkemenin,  hükmün  açık  lafzı  gereği  iş  mahkemesi  olmaması gerektiği kanaatindeyiz. Bu tazminatı talep hakkı sahibi işçi değil, işçinin desteğinden  yoksun  kalan  kimseler  olup  hak  sahipliği  külli  halefiyet ilkesinden değil kanundan doğmaktadır. Şu şartlar altında,  kişi unsuru  eksik olduğundan  7036  sayılı  Kanunun  5.  maddesinin  uygulanması  mümkün görünmemektedir. TBK m.417 hükmü de tek başına görevli mahkemenin iş mahkemesi sayılması için yeterli değildir. 628Ankara Üni. Hukuk Fak. Dergisi, 68 (3) 2019: 565-634  7036 Sayılı İş Mahkemeleri … Ulaşılan  sonuçlar  yürürlükteki  düzenlemelere  uygunsa  da,  olması gereken hukuk bakımından belirtilen olasılıklar için de görevli mahkemenin iş  mahkemesi olması isabetli olacaktır. Gerçekten  bahsedilen alacakların varlığının  belirlenmesinde,  uyuşmazlık  konusu  olayda  iş  sözleşmesine dayanan bir ilişkinin bulunup bulunmadığı, işçinin çalışma süresi, ücreti vb. konular  olabileceğinden,  bu  uyuşmazlıkların  alanında  uzman  olan  iş mahkemelerinde çözülmesi daha uygundur. Çalışmamızda işçinin sadece asıl işverene ya da asıl işverenle birlikte alt işverene karşı veya sadece ödünç alan işverene veyahut ödünç alan ile birlikte ödünç  veren  işverene  karşı  açacağı  davalarda  da  görevli  mahkeme  iş mahkemesi kabul edilmiştir. Ancak alt işveren işçisinin asıl işverenle, aynı şekilde ödünç veren işverenin işçisinin ödünç alanla arasında iş sözleşmesine dayalı bir ilişkinin olmadığı dikkate alındığında ulaştığımız sonuç, İMK m.5 karşısında  tereddüt  yaratabilecektir.  Tartışmaların  ve  tereddütlerin  önüne geçmek adına, kanunda açık bir düzenleme yapmak suretiyle, asıl işverene ya da ödünç alan işverene karşı açılacak davalarda da iş mahkemesi görevli kılınmalıdır. Yürürlükteki 7036 sayılı Kanunda herhangi bir ayrım yapılmaksızın idari para  cezalarına  karşı  itirazlarda  artık  iş  mahkemelerinin  görevli  kılınıp kılınmadığı ya da eski anlayışın devam edip etmeyeceği kanaatimizce bundan sonra tartışma konusu olacaktır. Zira maddenin lafzı karışıklığa sebebiyet verecek niteliktedir. Gerçekten maddede geçen  idari para cezalarına itirazlar ile 5510 sayılı Kanunun geçici 4 üncü maddesi kapsamındaki uyuşmazlıklar hariç olmak üzere Sosyal Güvenlik Kurumu veya Türkiye İş Kurumunun taraf olduğu iş ve sosyal güvenlik mevzuatından kaynaklanan uyuşmazlıklara  ifadelerinden iki sonuç çıkabilmektedir. Buna göre düzenlemeden,  idari para cezalarına  itirazlar  ile  5510  sayılı  Kanunun  geçici  4  üncü  maddesi kapsamındaki uyuşmazlıklar istisna tutulmuştur   anlamı dışında,   sadece 5510 sayılı Kanunun geçici 4 üncü maddesi kapsamındaki uyuşmazlıkların hariç tutulduğu anlamı  da çıkmaktadır. Maddenin lafzı ve amacıyla bir sonuca ulaşılamamakla birlikte, kanun koyucunun  taslak  metinde  güttüğü  amacını  açıkça  ortadan  kaldıran  bir durumun  belirlenememesi  nedeniyle,  taslak  metinde  güdülen  amacın yasalaşan metinle daha genişletilmek istendiği ve bu bakımdan idari para cezalarına itirazlar açısından da görevli mahkemenin iş mahkemesi olduğu 629Faruk Barış MUTLAY-Melih IŞIK  Ankara Üni. Hukuk Fak. Dergisi, 68 (3) 2019: 565-634 sonucuna varmak daha isabetli olacaktır kanaatindeyiz. Ulaştığımız bu görüş doğrultusunda,  5510  sayılı  Sosyal  Sigortalar  ve  Genel  Sağlık  Sigortası Kanununda idari para cezalarına ilişkin itirazlar açısından idare mahkemesini ve  iş  ve  sosyal  güvenlik  hukukuna  ilişkin  diğer  kanunlarda  idari  para cezalarına itirazda görevli mahkemeyi iş mahkemesi olarak kabul etmemiş olan düzenlemelerin önemini yitirdiği sonucuna varılmıştır.     630Ankara Üni. Hukuk Fak. Dergisi, 68 (3) 2019: 565-634  7036 Sayılı İş Mahkemeleri …",
     "Kaynakça": "Akkan, Mine; Pekcanıtez Usûl Medenî Usûl Hukuku C. I, 15. Bası, İstanbul 2017. Alangoya,  Yavuz/Yıldırım,  M.  Kamil/Deren-Yıldırım,  Nevhis;  Medeni Usul Hukuku Esasları, 8. Baskı, İstanbul 2011. Arslan,  Ramazan/Yılmaz,  Ejder/Taşpınar  Ayvaz,  Sema;  İcra  ve  İflas Hukuku, 2. Baskı, Ankara 2016 (kısaltma: İcra). Arslan,  Ramazan/Yılmaz,  Ejder/Taşpınar  Ayvaz,  Sema;  Medeni  Usul Hukuku, 3. Baskı, Ankara 2017 (kısaltma: Usul). Birben, Erhan/Öktem, Sezgi; İş Yargılamasının Medeni Usul Hukukuna Hakim  Olan  İlkeler  Bakımından  Değerlendirilmesi,  Prof.  Dr.  Nuri Çelik e Armağan, C.II, İstanbul 2001. Bulut, Uğur; Medeni Usul Hukukunda Davaların Yığılması, Ankara 2017. Caniklioğlu,  Nurşen/Canbolat,  Talat;  4857  sayılı  İş  Kanununda  Para Cezasına Bağlanan Yükümlülükler ve Bu Para Cezalarının Özellikleri, Kamu-İş, C.7, S.3/2004. Çelik, Nuri/Caniklioğlu, Nurşen/Canbolat, Talat; İş Hukuku Dersleri, Beta, 31. Bası, İstanbul 2018. Çenberci, Mustafa; İş Mahkemeleri Kanunu Şerhi, Ankara, 1968. Demir, Fevzi; İş Hukuku ve Uygulaması, 7. Baskı, 2013. Ekmekçi,  Ömer;   Hocayla  İş  Yargısı  Üzerine  Sohbet ,  Prof.  Dr.  Fevzi Şahlanan a Armağan, İÜHFM, C.LXXIV, Özel Sayı, İstanbul 2016. Ekonomi, Münir; İş Hukuku, Cilt:I, Ferdi İş Hukuku, 3. Bası, İstanbul, 1987. Eren, Fikret; Borçlar Hukuku Genel Hükümler, 21. Baskı, Ankara 2017. Eyrenci,  Öner/Taşkent,  Savaş/Ulucan,  Devrim;  Bireysel  İş  Hukuku,  8. Baskı, İstanbul 2017. Gülver, Ender; İş Yargısında Görev, İÜHFM, C.59, S.1-2, 2001. Güzel, Ali; İş Mahkemeleri Kanunu Tasarısı Taslağı Hakkında Bazı Aykırı Düşünceler, Çalışma ve Toplum Dergisi, 2016/3. 631Faruk Barış MUTLAY-Melih IŞIK  Ankara Üni. Hukuk Fak. Dergisi, 68 (3) 2019: 565-634 Güzel, Ali/Okur, Ali Rıza/Caniklioğlu, Nurşen; Sosyal Güvenlik Hukuku, Beta, 15. bası, İstanbul 2014. Kabakcı, Mahmut; İş Mahkemelerinin Yapısı, Görev İle Yetkisi Hakkında Değerlendirmeler, Av. Cengiz Özbilgin e Armağan, Beta, 2018. Kar, Bektaş; Deniz İş Hukuku (Ders Kitabı), Ankara 2012 (kısaltma: Deniz İş Hukuku). Kar, Bektaş; İş Yargılaması Usulü, Ankara 2018 (kısaltma: İş Yargılaması). Kuru, Baki; Hukuk Muhakemeleri Usulü C. I, 6. Baskı, İstanbul 2001 (kısaltma: C. I). Kuru, Baki; Hukuk Muhakemeleri Usulü C. V, 6. Baskı, İstanbul 2001 (kısaltma: C. V). Kuru, Baki; İcra ve İflas Hukuku El Kitabı, 2. Baskı, Ankara 2013 (kısaltma: El Kitabı). Kuru, Baki; İstinaf Sistemine Göre Yazılmış Medeni Usul Hukuku, İstanbul 2016 (kısaltma: Usul). Manav  Özdemir,  Eda;  İş  Mahkemelerinin  İşleyişi  ve  Bireysel  İş Uyuşmazlıklarının Alternatif Çözüm Yöntemleri, Çalışma ve Toplum Dergisi, 2015/4. Meriç,  Nedim;  Türk-İsviçre  Hukukunda  Paylaştırma  Kuralları  ve  Sıra Cetveline Müracaat Yolları, Ankara 2015. Mollamahmutoğlu,  Hamdi/Astarlı,  Muhittin/Baysal,  Ulaş;  İş  Hukuku, Turhan Kitabevi, 6. Bası, Ankara 2014 (kısaltma: 6. Bası). Mollamahmutoğlu, Hamdi/Astarlı, Muhittin/Baysal, Ulaş; İş Hukuku Ders Kitabı, Lykeıon, 2. Baskı, Ankara 2018 (kısaltma: 2. Bası). Narmanlıoğlu, Ünal; İş Hukuku, Ferdi İş İlişkileri I, 4. Baskı, Beta, Kasım 2014. Ocak, Uğur; Feshe Bağlı İşçilik Alacakları, 2. Kitap, Ankara 2015. Pekcanıtez,  Hakan/Atalay,  Oğuz/Sungurtekin  Özkan,  Meral/Özekes, Muhammet; İcra ve İflas Hukuku, İstanbul 2018. 632Ankara Üni. Hukuk Fak. Dergisi, 68 (3) 2019: 565-634  7036 Sayılı İş Mahkemeleri … Pekcanıtez, Hakan/Taş Korkmaz, Hülya; Pekcanıtez Usûl Medenî Usûl Hukuku C. I, 15. Bası, İstanbul 2017. Postacıoğlu, İlhan E./Altay, Sümer; Medeni Usul Hukuku Dersleri, İstanbul 2015 (kısaltma: Usul). Postacıoğlu, İlhan E./Altay, Sümer; İcra Hukuku Esasları, İstanbul 2015 (kısaltma: İcra). Saymen, Ferit Hakkı; Türk İş Hukuku, İstanbul 1954. Soyer, Polat; Yeni İş Mahkemeleri Kanunu İle Getirilen Bazı Düzenlemeler Hakkında Genel Bir Değerlendirme, Legal İSGHD, C.15, S.57, 2018. Süzek, Sarper; İş Hukuku, 16. Baskı, İstanbul, Eylül 2018. Şahlanan, Fevzi; İş Yargılaması, İÜHFM, C. 59, S.1-2, 2001. Tuncay, Can;  İş Mahkemelerinin Görev ve Yetkisi Üzerine Düşünceler , İBD, 1988. Umar, Bilge; Hukuk Muhakemeleri Kanunu Şerhi, 2. Baskı, Ankara 2014. Üstündağ,  Saim;  Medeni  Yargılama  Hukuku,  7.  Bası,  İstanbul  2000 (kısaltma: Usul). Üstündağ, Saim; İcra Hukukunun Esasları, 8. Bası, İstanbul 2004 (kısaltma: İcra). Tanrıver, Süha; Medeni Usul Hukuku Cilt I, 2. Baskı, Ankara 2018. Tunçomağ, Kenan/Centel, Tankut; İş Hukukunun Esasları, 7. Baskı, İstanbul 2015. Yıldırım, Mehmet Kamil/Deren-Yıldırım, Nevhis; İcra ve İflas Hukuku, İstanbul 2016. Yılmaz, Ejder; İş Mahkemeleri Kanunun Değiştirilmesi İhtiyacı, Sicil İş Hukuku Dergisi, Aralık 2007, S.8 (kısaltma: İş Mahkemeleri). Yılmaz, Ejder; Hukuk Muhakemeleri Kanunu Şerhi, 3. Baskı, Ankara 2017 (kısaltma: Şerh). Yılmaz, Halil; İş  Yargılamasının Gösterdiği Özellikler, Sicil İş  Hukuku Dergisi,"
}