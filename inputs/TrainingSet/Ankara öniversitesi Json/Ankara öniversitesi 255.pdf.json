{
     "Tip": "Makale",
     "Dergi İsmi": "",
     "Üniversite İsmi": "Ankara Üniversitesi",
     "Gün": "",
     "Ay": "",
     "Yıl": "2015",
     "Cilt": "64",
     "Sayı": "3",
     "Başlık": "FEDERAL TOPLUMU ANLAMAK: FEDERAL SISTEMLERIN SOSYOLOJIK YAKLAŞIMI",
     "Title": "Understanding the Federal Society: Overview of Sociological Approaches of the Federal Systems",
     "Yazar İsmi": [
          "Demet ÇELİK ULUSOY"
     ],
     "Danışman İsmi": "",
     "Anahtar Kelimeler": [
          "Federal Toplum",
          "Federal Sistemin Sosyolojik Teorisi",
          "Federalizm",
          "Çeşitlilik içinde Birlik",
          "Asimetrik ve Simetrik Federalizm"
     ],
     "Keywords": [
          "Federal Society",
          "Sociological Theory of the Federal System",
          "Federalism",
          "Unity in Diversity",
          "Asymmetric and Symmetric Federalism"
     ],
     "Özet": "Katı  anayasaların,  tanımında  kurucu  unsur  olarak  yer  aldığı  devlet biçimi  olarak  federal  sistem,  literatüre  oldukça  karmaşık  teoriler  ve kavramlar popülasyonu sunar. Sistemin, birbirinden farklı yönlerini ele alan teoriler ve onların ürettiği kavramlar nedeniyle bu popülasyon gittikçe büyür. Kimi teoriler, federal sistemlerin oluşumunu açıklamaya yönelirken, kimileri de işleyişine ilişkin yaklaşımlar sunarlar. Bu devlet biçiminde, anayasaların kurucu unsur olarak kabulünden hareketle, literatürde ilk olarak hukuksal ya da anayasal yaklaşımla geliştirilen klasik teoriler tartışılmıştır. Bunun yanı sıra federal sistem, siyasal, ekonomik, sosyolojik ve yargısal gibi pek çok farklı yaklaşımla da ele alınmaktadır. Dinamik bir doğası bulunan federal sistemin, tek bir yaklaşımla çözümlenmesi her zaman iyi ve kesin sonuçlar vermeyebilir.  Bu  nedenle  literatürde,  sistemin  birden  fazla  birleştirilmiş yaklaşımla  çözümlenmesi  önemli  bir  görüş  olarak  benimsenir.  Federal sistemin  açıklayan  teorilerden  biri  olarak  sosyolojik  yaklaşım,  federal sistemlerin  oluşumu  ile  işleyişine  ilişkin  önemli  katkılar  sağlamış  ve sağlamaya  da  devam  etmektedir.  Sosyolojik  yaklaşımın  temel  hareket  noktası federalizm düşüncesidir. Yaklaşım, federal sistem ile federalizmin kavramsal  ayrımının  altını  çizmiş,  bu  yönde  önemli  bir  kavram  olarak  federal toplum olgusunu geliştirmiştir. Sosyolojik yaklaşımı savunanlara göre federal sistemi anayasalar değil, öncelikle federal toplum oluşturur. Ayrıca  günümüzde  önemli  bir  kavram  olarak  çeşitlilik  içinde  birlik  de, fikirsel  temellerini  sosyolojik  teoriden  almaktadır.  Bunlardan  hareketle çalışmada, sosyolojik yaklaşım ve tartışma noktalarına değerlendirilecek, federal toplum üzerinde gelişen fikirler paylaşılacaktır",
     "Abstract": "Federal system where the constitution is the constituent elements of the definition of the form of government provides population of the various theories and concepts to the relative literature. This population becomes larger  due  to  address  different  aspects  of  theoretical  discussions  of  the system. Some discussions are inclining towards the formation of the federal system while others related to the function. In theoretical debates, firstly legal or constitutional approaches are discussed since the constitutions are the founding or constituent element of the system. Resolving in a single approach to the system may not always provide good and accurate results because of the dynamic nature of the federal system. Yet the federal system is  discussed  from  the  different  point  of  view  such  political,  economic, sociological and judicial as many. The sociological perspective is one of the approaches  on  the  formation  and  functioning  of  the  federal  system significantly contributed and continues to do so relative literature. The basic point of the sociological approach is federalism. The approach gained the vital  discussions  to  the  literature  focusing  on  the  conceptual  distinction between federalism and federal system. Hereby the literature focuses on the conceptual  separation  of  federalism  and  the  federal  system.  Another important phenomenon which is developed by the sociological approach is  federal  society .  According  to  the  approach,  federal  system  does  not constitute by a federal constitution, it is found in the federal community or society. Today as another important concept is unity in diversity debate rely on the intellectual foundations of sociological theory. In this paper, the sociological approach which contains important debate and discussion points will be considered together with the conceptual map.",
     "Metin": "Federal  sistemlerin  teorik  çerçevesi  ve  asli  özellikleri  konusunda birbirinden farklı görüşler söz konusudur. Sistem hukuksal, siyasal veya sosyolojik gibi farklı yönleriyle ele alınmakta ve bu nedenle her yaklaşımın ileri  sürdüğü  asli  özellikler  birbirinden  farklılaşmaktadır. Asli  özellikleri ortaya koymanın temel amacı, bir devlet biçiminin federal olup olmadığını saptamaya  çalışmaktır.  Teorideki  tartışmalar  bununla  da  kalmamakta, siyasal, ekonomik, hukuksal, kültürel ve sosyolojik yapının, federal sistemin işleyişine  ve  kurumlarına  nasıl  etki  ettiğini  de  araştırmaktadır.  Bu tartışmalarda, hukuksal yaklaşımla federal olarak tanımlanmayan siyasal bir sistemin dâhi, federal doğasının bulunabileceği ortaya konulmaktadır. Bu yaklaşımları tek başına ele alınması, sistemin yapısının ortaya konulması bakımından  sınırlı  bir  bakış  açısı  sağlar.  Bu  nedenle  federal  sistemlere yönelik teorik tartışmaları bütünleştirme çabaları da önemli ve esaslı bir yere sahiptir.1  Hukuksal  ya  da  anayasal  yaklaşımlar  federal  sistemin  kurucu unsurlarının  ortaya  konulmasında  kilit  konumdadırlar  ancak  sosyolojik yaklaşım,  sistemin  hukuken   federal   olarak  tanımlanmasından  ziyade, toplumsal  olarak  federal  olup  olmamasıyla  ilgilenmektedir.  Bu  nedenle birbirini tamamlayan bu yaklaşımları tek başına ele almak federal sistemin yapısının  ortaya  konulması  bakımından  sınırlı  bir  bakış  açısına  neden olmaktadır. Uygun, bu yaklaşımları ortak bir teoride birleştirmek mümkün olabileceğinin  ve  belirli  bir  federal  sistemi  araştırmak  için  tüm yaklaşımlardan  hareketle,  çok  boyutlu  bir  yaklaşımın  benimsenmesi gerektiğinin altını çizer.2                                                   1   Bu konudaki önemli değerlendirmeler ve teorik çerçevenin bütünleştirilmesine ilişkin ilk görüşler için bkz. Uygun, Oktay,  Federal Devlet , 12 Levha Yayıncılık, İstanbul, 2007,  s. 30 vd. 2   Uygun,  Federal Devlet , s. 30.   597Federal Toplumu Anlamak...         AÜHFD, 64 (3) 2015: 595-636 Bu  çalışmada  ise,  sosyolojik  yaklaşım,  onun  ileri  sürdüğü   federal toplum  olgusu ile bu yönde ortaya çıkan günümüz fikirleri incelenecektir. Bir siyasal sistemin federal olarak tanımlanması için öncelikle toplumda sosyolojik  anlamda  çeşitliliklerin  yani  federal  bir  toplumun  bulunması gerekir. Bu yönde federal sistemler, özellikle çok katmanlı yani kültürel, dilsel  ya  da  dinsel  alanlar  gibi  farklılıkları  olan  toplumların  bir  arada yaşayabilmeleri için siyasal yapı bakımından yaşam kaynağı olarak kabul edilmektedir.  Bu  açıdan sosyolojik yaklaşım,  kendisinden  önceki  federal sistem çalışmalarını, salt anayasalara ve anayasal kurumlara odaklanması nedeniyle,  federal sistemin anayasa çalışmaları  şeklinde eleştirmektedir.3 Dolayısıyla bu görüşle birlikte federal sistemlerin sadece coğrafi ya da yersel olarak farklılaştığı örnekler değil fonksiyonları bakımından da farklılık arz eden örnekler ön plana çıkmıştır. Ayrıca asimetrik-simetrik federal sistemler, çeşitlilik içinde birlik, çok-katmanlılık gibi modern çoğulcu ya da oydaşmacı demokrasilerin kavramları da bu yaklaşımın ilgi alanı içerisindedir.  FEDERAL SİSTEME İLİŞKİN SOSYOLOJİK TEORİDE TEMEL PRENSİPLER, FİKRİ TEMELLER VE KAVRAMLAR  Federal sistemlerin başka bir açıdan ele alınmasını sağlayan toplumsal bakış  açısı,  temel  prensipleri  ve  ilgili  kavramları  bakımından  literatürde seçkin bir yer tutar. Ayrıca, federal sistemin düşünsel temelinde yer alan federalizm  kavramı  bakımından  da  kapsayıcı  olan  yaklaşım,  özellikle günümüz önemli kavramlarından biri olarak çeşitliliklere odaklanmaktadır. Sosyolojik  bakış  açısının  toplulukların  farklılıkları  üzerine  geliştirdiği fikirler, günümüzde hukuken asimetrik kurucu birimlerin federal sistemler içerisinde oluşmasının da temelini atmıştır. Bu nedenle yaklaşımın temel prensipleri ile fikirsel temellerini öncelikle ifade etmek gerekir. Daha sonra yaklaşımın günümüze olan etkilerini ortaya koyan çeşitlilik içinde birlik ve federal sistemlerin asimetrik ve simetrik yapıları açıklanacaktır. Sosyolojik Yaklaşımın Temel Prensipleri Sosyolojik  yaklaşıma  göre  federal  sistem,  belirli  bir  ortaklık  için taahhütte  bulunan  bireylerin  ve  kurumların  etkin  işbirliği  içerisinde bütünlüklerini korudukları, siyasal ve aynı zamanda sosyal davranışların özel                                                  3   Livingston, William S.  A Note on the Nature of Federalism , Political Science Quarterly, Vol. 67: 1, 1952, s. 82. 598AÜHFD, 64 (3) 2015: 595-636             Çelik Ulusoy bir biçimidir.4 Yaklaşıma göre federalizm, hukuk dışında pek çok sorun ile ilgilidir.  Bu  nedenle,  federalizm  için  salt  hukuki  bir  yaklaşım  yeterli değildir.5 Federal sistemin sadece anayasal kurumlar üzerinden ele alındığı hukuksal ya da anayasal yaklaşımlar sınırlıdır ve bunlar federal sistemin eski kurumsalcı ve anayasalcı çalışmalarıdır.6 Toplumun federal niteliğinin belirlenmesi için kurumsal ve anayasal yapının  analiz  edilmesi  için yetersizdir.  Federal  sisteme  ilişkin  unsurları anayasalar,  anayasal  yetki  paylaşımı  ve  kurumları  üzerinden  inceleyen anayasal yaklaşım, eski-kurumsalcıteorilerdir ve sosyolojik yaklaşım bunu eleştirmektedir.8  Bu  bakımdan  anayasal  teori,  eski  kurumsalcı  görüşlere ilişkin diğer eleştirilerden de payını alır.9 Ancak şunu da belirtmek gerekir ki, hukuksal  yaklaşımın  amacı  sistemi  diğer  devlet  biçimlerinden  ayıran ölçütleri ortaya koymaktır.                                                  4   Elazar,  Daniel  J.,   Federalism:  An  Overview ,  içinde,  Villiers,  De  Bertus,  (Ed.),  Federalism: Theory and Application , Human Sciences Research Council Publishers, Pretoria, 1995, s. 2.  5   Dikshit, Ramesh Dutta,  The Political Geography of Federalism: An Inquiry into Origins and Stability , The Macmillan Company of India Limited, First Published 1975, New Delhi, s. 13.  6   Livingston, s. 82. 7   Siyaset devlet bilimi teorilerden biri olarak eski kurumsalcılık, hukuki ve tarihsel bakış açılarıyla devleti, siyasi kurumları ve anayasaları incelemektedirler. Bu yaklaşımın diğer özellikleri de yapısalcılık, betimleyici, tümevarımcı olmaları şeklinde ifade edilmiştir. Eski Kurumsalcı yaklaşım, 1920 li yıllarda giderek önemini kaybetmiş ve geriye ciddi oranda çalışmalar bırakılmasına kaynaklık etmiştir. Eski kurumsalcı yaklaşım, maddi varlığa sahip gerçek nesneleri analiz ederek, tarihsel ve yorumcu metot gibi biçimsel olmayan metotları kullanmışlardır. Çoğulculuk taraftarları, devleti monist bir yapıda ele alması 1950 li yıllarda  siyaset  biliminin  bu  yaklaşımı  dışlamasıyla  sonuçlanmıştır.  Bu  yaklaşımda, devletin ne ampirik ne de normatif niteliklerin kaynağı olarak yer almaması yaklaşıma karşı eleştirilerin yönelmesinin bir diğer nedenidir. Ayrıntılı bilgi için bkz. Gönenç, Levent,  Siyaset Bilimi ve Anayasalar , Ankara Üniversitesi Siyasal Bilimler Fakültesi Dergisi, C. 54, Sayı 3, 1999. Ergül, Ozan,  Yeni Kurumsalcı Yaklaşımla Türk Anayasa Mahkemesi ve Demokrasi , Adalet Yayınevi, Ankara, 2007, s.11-13. 8   Greer, Scott L. (Ed.),  Territory, Democracy and Justice Regionalism and Federalism in Western Democracies , Palgrave Macmillan, 2006, New York, s. 10. WachendorferSchmidt, Ute, (Ed.), Federalism and Political Performance , 2000, Routledge, London, s. 3. Kefale, Asnake,  Federalism and Ethnic Conflict in Ethiopia: A Comparative Study of the Somali and Benishangul-Gumuz Region  Leiden University Department of Political Science of the Leiden, Doctoral Thesis, 2009. s. 30. 9   Thorlakson, Lori,  Comparing Federal Institutions: Power and Representation in Six Federations , West European Politics, Routledge Publishing, 26:2, 2003, s. 3.   599Federal Toplumu Anlamak...         AÜHFD, 64 (3) 2015: 595-636 Teorik tartışmalarda, federal sistemin salt anayasal veya hukuksal bir yapı olmadığını ilk olarak sosyolojik teorinin önde gelen isimlerinden biri olan Livingston dile getirmiştir. Ona göre, görünüşte federal kurumlara sahip olan  bir  toplum  kurumları  farklı  bir  biçimde  işletebileceği  gibi  üniter devletlerde bulunan kurumların da federal bir doğaya sahip olabilir.10 Federal sistemleri toplumsal çeşitliğin bir gereği olarak kabul eden bu yaklaşım, hukuksal olarak  federal  biçiminde tanımlanmayan, ancak, federal ilkeler üzerine bina edilen sistemleri de  federal  olarak kabul eder.  Literatürdeki ideolojik yaklaşımı ve önemli tartışmaları ortaya koyan siyasal teori, anayasal ve sosyolojik yaklaşımların her ikisini de eleştirir.11 Siyasal yaklaşımcılara göre, federal sistemlerde bazı topluluk veya bireyler federalizm ilkesinden, bazıları ise tam bir birleşme ya da tam bir ayrılmadan çıkar sağlarlar. Bu farklı çıkarları dikkate alan siyasal yaklaşım, federalizmi siyasal bir olgu olarak betimler.12 Dolayısıyla federalizm, farklı çıkarlara sahip  bireyler  arasında,  devletin  örgütlenmesi  ve  kurumsal  tasarımına yönelik siyasal bir çatışmanın sonucunda ortaya çıkar.13 Bu yönde sosyolojik yaklaşım,  federal  sistemi  siyasi  ve  ideolojik  yaklaşımlarla  ele  alan  katı yapısalcı  yaklaşımları  da  eleştirir.14  Siyasal  teori  genel  anlamda  federal sistemlerin kurumları ve sistemi oluşturan toplulukların formlarından ziyade, federal  siyasal  sistemin  kalıbı  üzerine  yoğunlaşmaktadır.  Bu  bağlamda teorinin, anayasal ve sosyolojik yaklaşımların bazı unsurlarını kaynaştırdığı belirtilmektedir.15  Bu  noktada  sosyolojik  yaklaşım,  siyasal  ve  hukuksal teorileri dengelemeye çalışan bir ara formül gibi işlev görmektedir.                                                   10  Greer, s. 10, Wachendorfer-Schmidt, s. 3. Kefale, s. 30. Livingston, s. 84. 11  Livingston, s. 81.  12  Riker, s. 51. 13  Filippov, Mikhail,  Riker and Federalism , Constitutional Political Economy, 16, 93–111, 2005 ,s. 97.  14  Bu yaklaşımın fikir babası William Riker dir. Riker temel görüşleri şu şekilde ifade edilebilir; Federal sistemin oluşumu ve işleyişini siyasal aktörlere ve bunlar arasında yapılan siyasi pazarlıklara bağlar. Büyük devletler ya da coğrafyalar kurmak için veya savunmanın geliştirilebilmesi için siyasi elitler pazarlıklar gerçekleştirirler. Böylelikle belirli konularda yetkileri merkezi yönetime devredeler. Siyasi partiler sistemin işleyişinde oldukça önemlidir. Ve siyasal yaklaşıma göre merkeziyetçi olmayan federal sistemlerin yaşamalarına imkan yoktur. Federal sistemin başarılı bir biçimde sürdürülebilmesi için merkeziyetçi  olması  ve  federal  yönetimin  güçlü  olması  gerekir.  Riker,  William,  Federalism: Origin, Operations, Significance , Boston: Little, Brown and Co, 1964, s. 50-51. 15  Thorlakson, s. 3. 600AÜHFD, 64 (3) 2015: 595-636             Çelik Ulusoy Sosyal  bilimlerde  ortaya  çıkan  davranışçı  tutumların  etkisi,  federal sistemlerde  yaşanan  sorunların  sadece  hukuki  boyutu  olmadığı,  ayrıca ekonomik,  sosyal,  siyasal  ve  kültürel  sorunlar  da  yaşandığına  dikkati çekmiştir.  Literatürde  özellikle  sosyolojik  yaklaşım  taraftarları,  hukuksal yaklaşımın tanımlarını eleştirmektedir. Anayasal yaklaşımlar, bu sorunları açıklamakta yetersizdir.16 Sosyolojik teoriye göre federal sistemler sadece yetkilerin paylaşıldığı bir devlet biçimi değil, devam eden  bir süreç tir.17 Bu yaklaşım, o güne değin geliştirilmiş olan ve bir devlet biçimini federal  olarak  tanımlamak  için  anayasa  veya  kurumsal  alana  odaklanan yaklaşımların eksikliğine işaret etmektedir. O güne değin literatürde, bir toplumun ya da siyasal yapının  federal  biçiminde tanımlanması için, bir toplumda ya da siyasal sistemde var olan başlıca belirleyici çeşitliliklerin bölgesel olarak dağıtılmasının yeterli olduğu fikri hâkimdir. Çeşitlilikler bir mozaiğin motifleri gibi dağınık bir biçimde dağıtılmışsa, bu durumda da sistem  federal  olmadığı  gibi  sadece  çoğulcu  (plural)  bir  toplumdan  söz edilmekteydi.18  Hâlbuki  sosyolojik  yaklaşıma  göre,  toplumda  var  olan çeşitlilikler federal sistemin ortaya çıkmasına olanak sağlar. Federal sistemin anayasası ve kurumları da toplumun bu gerekliliklerini güvence altına almak amacıyla oluşturulur.  Bu açıdan federal sistemin kurucu unsurlarından biri olan anayasal yetki paylaşımı, kültürel ya da etnik grupların ve/veya sosyo-ekonomik birimlerin kendi  sınırlı  yönetim  yapıları  içerisinde  yaşayabilmelerini  sağlamak  için öngörülmüştür.19  Dolayısıyla  federal  sistemlerdeki  sosyolojik  çeşitlilik, hukuksal veya anayasal yapı ile kurumlarını şekillendirmektedir.  Buna karşın, daha sonraki çalışmalarda yeni kurumsalcılığın etkisiyle sadece anayasal düzenlemelerin değil, federal sistemin aynı zamanda resmi ve gayrı resmi kurum ve kurallarının araştırıldığı teorileri ortaya çıkarmıştır. Federal sistemler bu akımın etkisiyle sadece siyasi alanda analiz edilmekle                                                  16  Livingston, s. 84.  17  Auclair, Céline,  Federalism: Its Principles, Flexibility and Limitations , 2nd International Conference on Decentralization, Forum of Federations, Manila, Philippines, July 25, 2002, İnternet  Kaynak:  http://www.forumfed.org/libdocs/IntConfDecent/128-ICD02-intauclair.pdf, Erişim Tarihi:10-01-2011. 18  Dikshit, s. 12.  19  Gerven, Walter Van,  Federalism in the US and Europe , Vienna Online Journal on International Constitutional Law, www.icl-journal.com, Vol. 1, Number: 1/2007, s. 3.   601Federal Toplumu Anlamak...         AÜHFD, 64 (3) 2015: 595-636 kalmamış,  aynı  zamanda  sosyal,  ekonomik  ve  yargısal  yaklaşımlarla  da incelenmiştir.20 Sosyolojik yaklaşımı destekleyenler, federalizmin insan organizasyonu sorununu  çözmek  için  geliştirilmiş  bir  girişim  olduğunu  belirtir. Federalizmin  temel  sorunu,  etkileşim  içinde  bulunan  karmaşık  yersel çeşitlilik ve benzerliklerin siyasal sorunlarına çözüm bulmaktır. Bu nedenle Dikshit e göre federalizm, aynı zamanda coğrafi bir üründür. Ancak buradaki coğrafi  ifadesi  yersel  federalizm  değil,  sosyolojik  yaklaşımla  beraber, federalizmin  özünün  anayasal  yapı  içerisinde  değil,  toplumun  kendi coğrafyasında olduğuna ilişkindir.21  Bir toplumun kurumsal desenleri, o toplumun federal niteliğini farklı derecelerde yansıtabilir. Kurumlar mevcut siyasal yapıdan daha az veya daha çok federal olabilirler. Dolayısıyla federal toplum için tek başına kurumlara bağımlı değerlendirme yapmak, toplumun kendi doğasını tespit etmek için ciddi bir hata olabilir. Zira kurumsal yapıyı planlayanlar da o kurumların toplumun  federal  yapısını  her  zaman  destekleyip  desteklemeyeceğinden emin olamazlar. Sosyolojik yaklaşım, toplumun sosyal motiflerinin sürekli değişim gösterebileceğini iddia eder. 22 Bu durumda da devletin kurumları, o günkü sosyal koşullarını sağlamak için geliştirilmişse de bugünkü sosyal durum  ve  yapıyı  desteklemeyebilir.  Dolayısıyla  kurumsal  yapı  ya  da kurumlar farklı bireyler için farklı anlama gelebilirler. Aynı türden kurumsal bir yapılar, farklı topluluklar içerisinde bambaşka sonuçlar üretecek şekilde çalışabilirler. Bu nedenledir ki kurumsal yapıların toplumun ihtiyaçlarına uygun olduğuna ilişkin bir güvence her zaman söz konusu olmaz.23  Federal  sistemlerin,  sadece  çeşitliliklerin  coğrafi  olarak  belirlendiği devlet biçimlerinde ortaya çıktığına ilişkin görüş, ilk olarak bu yaklaşım tarafından  reddedilmiştir.  Bu  yönde,  siyasal  sistemin  federal  olarak tanımlanması  için  çeşitliliklerin  sadece  yersel  olarak  birbirlerinden ayrılmaları görüşünü kabul etmemektedirler. Yaklaşımın bu reddine kadar,                                                  20  Wachendorfer-Schmidt, s. 18. Anayasal yaklaşımların siyaset bilimiyle de ele alındığına ilişkin olarak eski-yeni kurumsalcı yaklaşımları açıklayan bir çalışma için bkz. Gönenç, Levent,  Siyaset Bilimi ve Anayasalar , Ankara Üniversitesi Siyasal Bilimler Fakültesi Dergisi, C. 54, Sayı 3, 1999. 21  Dikshit, s. 13.  22  Livingston, s. 87.  23  Livingston, s. 87.  602AÜHFD, 64 (3) 2015: 595-636             Çelik Ulusoy literatürde, çeşitliliklerin yersel olarak gruplanmadığı durumlarda sistemin korporatizmin bir biçimi, fonksiyonel veya çoğulcu (plural) yani katmanlı bir sistem olduğu görüşü ileri sürülmüştür. Ancak coğrafi çeşitlilikler, her zaman,  kurucu  veya  bileşen  birimlerin,  yani  federe  yönetimlerin  sınır çizgilerini takip etmeyebilir.25  Sosyolojik yaklaşıma göre federal sistemlerin gerçek formu, ülkenin politik  gerçekliği  ve  sosyal  çeşitliliğinde  oluşur.26  Hukuksal  yaklaşım, sistemin  gerçek  işleyişini  tanımlayabilmek  ve  kurumsal  ilişkilerin birbirleriyle olan ilişkilerini tespit edebilmek bakımından yeterli olmayabilir. Nitekim anayasalarında federal olduğu belirlenen birçok siyasal sistemin, işleyişi ya da fiili durumu bakımından üniter sistemlerden ayırt edilmesi kolay  değildir.  O  nedenledir  ki,  bazı  federal  sistemler  oldukça  adem-i merkeziyetçi (non-centralize) iken, bazıları ise oldukça merkeziyetçidir.27  Federalizm  temel  gerçeğinin,  gruplandırılmış  bölgesel  çeşitlilikler olduğuna değinen Dikshit, aynı biçimde, federal sistemdeki çeşitliliklerin, devletin  bileşen  birimlerinin  sınır  çizgileri  takip  edecek  biçimde dağılımlarının  her  zaman  gerekli  olmadığını  belirtir.  Ona  göre,  kurucu birimlerin  istek  ve  bireysel  kimliklerinin  tanınmasının  talep  edilmesi  ve çeşitliliklerin  gruptaki  diğer  üyelerle  kendilerini  ayırmak  için  yeterince güçlü,  kolektif-toplu  bir  farklılığa  sahip  olması  gereklidir.  Federal  ilke, çeşitliliklerin bölge ya da kurucu birim sınırlarını aştığı bu tür bir bölgesel yapılanmada  geçerli  olabilir.  Nitekim  İsviçre  örneğinde  olduğu  gibi  bu durum federal ilkenin olumlu bir örneğidir.28 Sosyolojik  yaklaşımın  temel  prensiplerinin  gelişmesinde,  federal sistemlere ilişkin daha eski görüşler önemli bir yer tutar. Federal sistemin sadece siyasi boyutunun değil, sosyal boyutun da ele alındığı bakış açıları bir bakıma sosyolojik yaklaşımın fikirsel temellerini oluşturmuştur.                                                    24  Çok-katmanlılık (plural societies) kavramı için bkz. Erhürman, Tufan,  Çok Katmanlı Toplumlarda İstikrarlı Demokrasi: Birleşik Kıbrıs Örneği , Ankara Üniversitesi Hukuk Fakültesi Dergisi, N: 61 (1), 2012, s. 125 vd. 25  Livingston, s. 84. 26  Auclair, 2002.  27  Auclair, 2002. 28  Dikshit, s. 11-12.   603Federal Toplumu Anlamak...         AÜHFD, 64 (3) 2015: 595-636 Sosyolojik Yaklaşımın Fikri Temelleri Sosyolojik  yaklaşımın  fikri  temelleri  Proudhon un  federal  teorisine dayanır.  Ona  göre  federal  teori,  güçlü  siyasi  boyutun  yanı  sıra,  sosyal boyutun da dâhil olduğu geniş bir perspektiften ele alınmalıdır.29 Federal sistemleri  sosyo-ekonomik  perspektiften  ele  alan  Proudhon,  sosyal  ve ekonomik  çeşitliliğe  federal  sistemin  neden  olmadığını,  tam  tersine  bu çeşitliliklerin,  federal  siyasi  kurumların  oluşumuna  sebep  olduğunu  ileri sürmüştür. Ona göre otorite ve özgürlüğün uzlaştırılmasında, sosyo-politik organizasyonun  önemli  sorunları  için  tek  çözüm  federalizmdir.30 Federalizmi, liberalizm veya sosyolizm gibi sosyal bir doktrin, bir felsefe ve toplumun küresel bir fikri olarak tanımlar.31  Proudhon a  göre  federalleşmiş  bir  toplumun  geleceği  bakımından, temel düzeyde şu ilkelerin bulunması gerekir. Bunlar ilk düzeyde özerklik, ikinci düzeyde rekabetçi işbirliği, üçüncü düzeyde yerellik ve son olarak önceki  düzeyleri  tamamlayan  ve  hatta  onları  aşan  katılım  ilkesidir.  Bu ilkelerin varlığı  federal sosyalizm in varlığına işaret etmektedir ki bu da federalleşmiş  bir  ekonomi  bakımından  merkeziyetçilik  yerine,  adem-i merkeziyetçiliği daha fazla destekleyecektir.32  Ekonomik üretimin organizasyonunda federalizmin önemini vurgulayan Proudhon un görüşleri, özellikle federalizmi ekonomi-politik yaklaşımla ele alan yazarlarca benimsenmiştir. Bu yazarlara göre, temelde federal ve federe yönetimlerin birbirinden farklı endüstriyel çıkarları bulunmakta, bu çıkarlar ise  federalizmin  işleyişini  merkezileştirme  veya  adem-i  merkezileşme yönünde şekillendirmektedir.33  Yine  Tocqueville nin  Amerikan  federal  sistemine  ilişkin çalışmalarından toplumdaki azınlıklara vurgu yapılarak federalizm ve federal sistemle,  demokrasinin  birlikte  yaşamasının  onlar  için  önemine                                                  29  Elazar, 1995, s. 2. Marc, Alexandre,  New and Old Federalism: Faithful to the Origins , Publius: Federalism as Grand Design, Vol. 9, No. 4, (Autumn, 1979), s. 118, 125.  30  Dimitris  N.  Chryssochoou,   Federalism  and Democracy  Reconsidered , Regional  & Federal Studies, 8:2, 1-20, 1998, DOI:10.1080/13597569808421048, s. 3. 31  Falleti, Tulia G. ve Cameron, Maxwell A.  Federalism and the Subnational Separation of Powers , Publius, Spring 2005, s.245. 32  Marc, s. 125. 33  Erk, Jan,  Explaining Federalism: State, Society and Congruence İn Austria, Belgium, Canada, Germany and Switzerland , Routledge, 2008, USA-Canada, s. 4, 96.  604AÜHFD, 64 (3) 2015: 595-636             Çelik Ulusoy değinilmektedir.  Bunun  yanı  sıra  Amerikan  federal  sistemine  ilişkin çalışmasını, sosyolojik ve felsefi bir değerlendirmeyle ele alan Mill e göre, federal bir sistemde kurucu birimlerin güçleri de birbirlerine denk olmalı ve özerklik dereceleri çok fazla olmamalıdır. Aksi halde kurucu birimler federal yönetime oranla daha fazla güçlü olacaklardır. Bu durumda da, güçlü federe yönetimler nedeniyle ortaya çıkabilecek ihlallere federal yönetim müdahale edecek,  bu  da  birliğin  ve  federal  sistemin  tehlikeye  girmesine  neden olacaktır. Bu nedenle Mill, federal sistemlerde ortak kaynaklar ve federe yönetimlerin nispi boyutunun önemli olduğunu vurgular.34  Yazarın  temelde  ifade  ettiği  nokta,  federal  sistemlerde  çeşitlilik  ile birliğin dengede kalmasının gerekliliğidir. Her iki yönetim düzeninin daha az ya  da  daha  fazla  özerkliğe  sahip  olmasının  dengesizlik,  bir  bakıma istikrarsızlık yaratabilecektir. Ancak günümüz sosyolojik yaklaşımı, kurucu birimlerin  güçlü  olduğu  sistemlerin  merkezileşmeyi  engelleyebileceği görüşüne yakındır. Bu bakımdan Mill gibi sisteme ilişkin daha eski fikirlerin geliştirdiği merkezin güçlü olması fikri bu yaklaşımda desteklenmemektedir. Günümüzde de istikrarlı ve başarılı federal sistem örneklerinin çeşitlilik ve birliği dengede tuttuğu kabul edilir. Bu fikirsel temellerde, yer yer İngiliz anayasacılığı ve üniter sisteme duyulan  bağlılıktan  kaynaklanan  sebeplerle,  özellikle  ulusallık  vurgusu üzerinden  merkezi  yönetimin  önemine  işaret  edildiği  görülebilir.35  Bu nedenle, 1939 lu yıllar itibarıyla federal sistemlerin zayıf bir devlet formu olduğu  ve  modasının  geçtiği  iddia  edilmiştir.  Laski,  geleneksel  şekliyle federal sistemin fonksiyonları, hukuksallığı ve katılığıyla dev kapitalizmin evrimleştiği ekonomik ve siyasal yaşamın temposuna ayak uydurmayacağını ileri sürmüştür.36  Federal sistemlere ilişkin bu olumsuz değerlendirmelerin nedeni, söz konusu yüzyılda siyaset tartışmalarında önemli yeri olan sosyalizme karşı kapitalizm şeklinde gelişen ekonomi-politik tartışmaların neden olmasıdır. Norman, iki dünya savaşı arasında ve Büyük Buhran nedeniyle ortaya çıkan                                                  34  Burgess, Michael,  Comparative Federalism: Theory and Practice , Routledge, USACanada, 2006. s. 11. 35  Watts, Ronald L.,  The Historical Development of Comparative Federal Studies , IIGR Working Paper, Queen s University, Kingston, 2007, s. 3-4. 36  Watts, 2007, s.5.    605Federal Toplumu Anlamak...         AÜHFD, 64 (3) 2015: 595-636 bu fikirlerin, hem üniter hem de federal sistemlerde, ulus-devlet anlayışının gelişmesine neden olduğuna da dikkati çekmektedir. Söz konusu dönemde, genelde  merkezileşmiş  teknokratik  bürokrasilerin  ilerici  doğasına,  ancak güçlü bir  ulusal  yönetimin hizmet edeceğine ilişkin bir inancın geliştiği de ortaya  konulmaktadır.  Norman a  göre  bu  gelişmeler,  hem  ulusallık vurgusunu hem de merkezileşmenin önemini ortaya koymuştur.37 Erk,  sosyal  yaklaşımın  fikirsel  temellerine  ait  bu  değerlendirmeleri, toplumun derinlerinde bulunan federal niteliğinin yüzeysel tezahürleri olarak kabul  etmektedir.38  Burgess e  göre  bu  değerlendirmelerdeki  ortak  nokta, federal  sistemin  başarılı  bir  şekilde  işlemesi  için  birtakım  sosyal  ön koşulların tanımlanmasının gerekliliğidir. Ona göre bu sosyal koşullar ise,  birlikte kimlik veya siyasi çıkar duygusunun en elverişli olduğu ırk, dil, din ve siyasal kurumların bulunması dır.39 Onlara göre federalizmin bu ilkeleri sayesinde Amerika da, cumhuriyet rejimi, demokrasi, anayasada yer alan özgürlükler ve yönetim şekli, toplumda uzlaşma sağlanarak oluşturulmuştur. Bütün bu ilkeler, demokratik bir düzende bir arada yaşamak bakımından gereklidir. Hatta giderek daha bağımsız ve karmaşık hale gelen bir dünya düzeni içerisinde önemlidir.  Elazar ise, federal sistemin yapısı nedeniyle, insanların ve devletlerin sorunlarına federal çözüm yolları aramanın şaşırtıcı olmadığını belirtmiştir. Yazar,  federalizm  ve  kökeninin  yönetim  şekli  olarak  ortaya  çıkışını Federalist Yazılar da yer alan Alexander Hamilton ın görüşleriyle açıklar. Ona göre  …iyi bir devleti kurmak zorlama, rastlantısal veya seçim ya da tercihler yoluyla mümkün olabilir... 40  Ancak  federal  sistemin  özünü,  siyasal  bir  pazarlık  olarak  ele  alan siyasal-ideolojik  yaklaşımlar,  federal  yapıyı  ve  yetki  paylaşımını,  siyasi aktörler ve siyasi partilerin şekillendirdiğini belirtmişlerdir. Bu yaklaşıma göre siyasi elitler arasında yapılmış bir pazarlık federal sistemin oluşumunda                                                  37  Norman, Wayne,  Negotiating Nationalism:Nation-building, Federalism, and Secession in the Multinational State , Oxford University Press, Oxford, 2006, s. 82. 38  Erk, 2008, s. 5. 39  Burgess, s. 10-14.  40  Elazar, Daniel J.,  Exploring Federalism , University of Alabama Press, USA, 1987, s. 25. Bu konuda ayrıntılı bir açıklama için bkz. Bu konuda bir çalışma için bkz. Çelik Ulusoy, Demet  Federal Sistemlerde Geriye Bakış: Modern Dönem Öncesi Yaklaşımlar , Ankara Üniversitesi SBF Dergisi, Cilt 69, No. 4, 2014, s. 739-776.  606AÜHFD, 64 (3) 2015: 595-636             Çelik Ulusoy önemlidir.  Bu  nedenle  federal  sistem  bir  arıza  ya  da  kaza  olarak değerlendirilir.41 Burgess buna karşı çıkarak, federal sistemi   tarihin bir kazası değil, insan unsurunun, kasıtlı bilinçli ve amaçlı eylemlerinin bir ürünü  42 şeklinde kabul eder.  Sosyolojik yaklaşımcılar, sistemin, tarihin bir kazası olduğuna ilişkin görüşleri eleştirerek, federal sistemlerin, bir tür gereklilik, bilinçli bir tercih ve toplumsal çeşitliliğin sonucu oluştuğunu savunmaktadırlar. Onlara göre federal sistemler ve federal anayasalar, siyasi organizasyon problemleri gibi bir  takım  uyaranlara  çözüm  olarak  ortaya  çıkmış  bilinçli  bir  araçtır.43 Dolayısıyla  federal  sisteme  ilişkin  siyasi  yaklaşımlarca  ileri  sürülen  ve federal sistemin bir pazarlık olduğuna ilişkin görüşleri de reddedeler.44  Federal sistemin özünün, toplumun kendi içerisinde olduğu görüşünden hareket  eden  sosyolojik  yaklaşım,  federal  yönetimi,   toplumun  federal niteliklerini  açıkça  ifade  eden  ve  koruyan  bir  araç   45  olarak  kabul etmektedir. Dolayısıyla bu görüşe göre federalizm, federal sistem ve onun hukuksal çerçevesi oluşturulmadan önce de vardır. Aksine federal sistem toplumun federal niteliklerini korumak amacıyla üretilmiştir. Bu nedenle yaklaşım  federal  kavramını, vatandaşlar ya da gruplar arasındaki ilişkileri tanımlayan,  tarafların  bütünleşmesi  ve  özerkliklerinin  karşılıklı  olarak korunmasını ifade eden bir kavram biçiminde tanımlar.46  Yaklaşıma göre sistemin özü, federal anayasalar yerine federal toplum kendisindedir. Federal kurumlar ise toplumdaki farklılıklar üzerine gelişir.                                                  41  Volden, Craig,  Origin, Operation, and Significance: The Federalism of William H. Riker , Publius: The Journal of Federalism, Vol: 34:4, 2004, s. 102. 42  Elazar ve Kincaid, federal sistemin tarihsel oluşumunu anlaşma (covenant) kavramına dayandırmaktadır. İdeolojik yaklaşımın fikir babası Riker ise bunu  rasyonel siyasi bir pazarlık  olarak addeder. Burgess ise her iki yaklaşımı benimseyerek,  federasyonlar tarihin bir kazası olmadığına ve insan unsurunun, kasıtlı bilinçli ve amaçlı eylemlerinin bir ürünü, aynı zamanda siyasi elitlerin pazarlıkları, anlaşmaları ve uzlaşmaları gibi bir dizi etkileşimden kaynaklanan bir sonuç  olduğunu ifade etmektedir. Burgess, 2006. s. 78, 156. 43  Livingston, s. 83-84. 44  Bu konuda bir çalışma için bkz. Çelik Ulusoy, 2014, s. 739-776.  45  Banting, Keith G.,  Social Citizenship and Federalism: Is a Federal Welfare State a Contradiction in Terms? , içinde, Greer, Scott L., (Ed.)  Territory, Democracy and Justice Regionalism and Federalism in Western Democracies ,  , Palgrave Macmillan, New York, 2006, s. 44. Thorlakson, 2003, s. 3. Livingston, s. 84. 46  Thorlakson, 2003, s. 3.   607Federal Toplumu Anlamak...         AÜHFD, 64 (3) 2015: 595-636 Federal sistem, bu farklılıkların bir arada yaşamasını sağlayan bir araçtır. Ancak bu araç ve vasıtalar oluşmadan önce, o sistemde federal bir toplum bulunmaktadır. Federal toplum kavramı, litreatürde ve fiili olarak önemli federalizm türlerinin gelişmesine kaynaklık etmiştir. Kavramın sosyolojik yaklaşımın geliştirdiği önemli bir olgu olması bakımından ifade edilmesi gerekir. Sosyolojik Yaklaşımın Temel Kavramı Olarak Federal Toplum  Federal sistemin oluşumunu anlamak için, öncelikle toplumu öğrenmek gerekmektedir.47 Bu nedenle  federalizmin özü, kurumsal ya da anayasal yapı  içerisinde  değil,  toplumun  kendisinde   bulunmaktadır.48  Bu  amaçla geliştirilen önemli kavramlarından biri de  federal toplum dur.49  Federal sistemlere ilişkin teorilerin, resmi kurumlar yerine, toplumsal faktörlere odaklanmaları gerekir.50 Bu yönde sosyolojik yaklaşım, hukuksal ve  anayasal  teorilerin  karşısına   federal  toplum   kavramını  koymuştur. Federalizmin temel doğası, hukuksal ve anayasal terminolojinin gölgeleri içinde aranamaz; bu doğayı kavrayabilmek için, kültürel, politik, sosyal, ekonomik unsurlar gibi federalizmin dış formlarına bakmak gerekir.51  Federal toplum, bölgesel çeşitlilikleri bünyesinde barındırır ve federal sistemin  oluşumu  için  federal  bir  toplumun  varlığı  gereklidir.53  Örneğin İsviçre ve Kanada da federal sistem, farklı etnik toplulukların özerklikleri ile birlikleri  arasında  aracılık  edebilecek  bir  yapı  oluşturmak  için  ortaya çıkmıştır.54 Sosyolojik teoride, din, coğrafya ve ekonomi gibi faktörlerin, bölgelerdeki etno-dilsel farklılıkları pekiştirdiği, fakat toplumda temel olan unsurun etno-dilsel desenler olduğu belirtilmektedir.55                                                   47  Smith, Jennifer,  Federalism , UBC Press, Canada, 2004, s. 22,25.  48  Livingston, s. 84-85.  49  Filippov, Mikhail, Ordeshook, Peter C., Shvetsova, Olga,  Designing Federalism: A Theory of Self-Sustainable Federal Institutions , Cambridge University Press, USA, 2004, s. 9. 50  Erk, 2008, s. 4.  51  Livingston, s. 83-84. 52  Livingston, s. 84 vd. 53  Erk, Jan,  Review: Does Federalism Really Matter? , Comparative Politics, Published by: Ph.D. Program in Political Science of the City University of New York, Vol. 39, No. 1 (Oct, 2006), s. 111. 54  Livingston, s. 59.  55  Stein, Michael B.,  Federal Political Systems and Federal Societies , World Politics, Volume 20, Issue 04, July 1968, s. 723.  608AÜHFD, 64 (3) 2015: 595-636             Çelik Ulusoy Toplumun  geri  kalanından  daha  farklı  yersel  grupların  bulunduğu durumlarda, bu farklılıkları korumak ve kendilerine özgü niteliklerini ifade edebilmeleri için bazı vasıtalara ihtiyaç vardır. Toplum, böyle bir vasıtanın oluşturulması için bazı araçları temin etmeye çalışır. Hiç kuşkusuz bu tür bir durum toplumu ya da anayasayı federal nitelikli yapmaz. Ancak bunun gibi iki, altı veya yirmi farklılık bulunması halinde düzgün bir sonuç üretilebilir.56 Dolayısıyla  toplumdaki  federal  unsurların  yoğunluğu  arttıkça,  kurumsal yapıda federal sistem lehine dönüşüm sağlanır.  Hukuksal yaklaşım, anayasal yetki paylaşımını federal sistemin kurucu unsuru olarak ön plana çıkarırken, sosyolojik yaklaşım sistemi toplumsal çeşitlilik  üzerinden  açıklamaktadır.  Bu  bağlamda,  örneğin  1993  yılından önceki Belçika, sosyolojik yaklaşım çerçevesinde federal bir sistem olarak değerlendirilebilirken, hukuksal anlamda bir federal sistem değildir. Çünkü bu  dönemde,  Belçika da   federal  toplum   bulunmasına  karşın,  federal sistemi kuran güvenceli anayasal yetki paylaşımının bulunduğu federal ortak bir  anayasa  yoktur.  Bu  örnek,  kurumsalcı  ya  da  yeni  kurumsalcı yaklaşımların tek başına yeterli olamayacağını ortaya koyduğu gibi, federal sistem ve federalizmin farklı anlamlara geldiğini de göstermektedir.  Federal toplum, bölgesel ya da yersel temelli çeşitliliğe sahip olabilir. Nitekim  sosyolojik  teorilere  yöneltilen  ilk  eleştiri,   federal  toplum  kavramıyla ilgilidir. Gerçekten de, sosyolojik yaklaşımda federal topum ile ifade  edilen  çeşitliliğin  ne  olduğu  ya  da  neyin  çeşitliliği  oluşturduğu konusunda yeterli açıklık bulunmamaktadır.57 Bu yönde yaklaşım, federal toplumların  bölgesel  çeşitlilik  arz  ettiği  belirtilmişse  de,  söz  konusu çeşitliliğin  neleri  kapsadığı  ve  bir  toplumun  federal  olmasının  ya  da olmamasının ne anlama geldiği konusunda yeterince açıklayıcı olmamıştır.58  Sosyolojik yaklaşımın savunucuları, bu eleştiriyi karşılayabilmek için  federal toplum u,  yersel olarak belirli bir bölgede yaşan toplulukların, dil, din,  etnik  köken,  ya  da  tarihsel  gelenekleri  bakımından  açıkça  ayırt edilebilen  farklılıklarının  bulunması   şeklinde  tanımlamışlardır.59  Bu  tür toplumlarda,   din,  coğrafya  ve  iktisat  gibi  faktörler,  yersel  etno-dilsel                                                  56  Dikshit, s. 18, Livingston, s. 84-85.  57  Erk, 2008, s. 5. 58  Stein,1968, s. 728 vd. Erk, 2008, s. 5.  59  Stein, s. 730 vd. Erk, 2008, s. 4.   609Federal Toplumu Anlamak...         AÜHFD, 64 (3) 2015: 595-636 farklılıkları  güçlendirdiği,  ancak  etno-linguistik  desenlerin  toplumun temelini 60 oluşturmaktadır. Ancak Stein tarafından geliştirilen bu tanım da eleştirilmiş, kavramın hem çok-dilli (multi-lingual) hem de çok-etnili (polyethnic)  toplumlar  için  kullanılması  halinde  daha  yararlı  olacağı  ileri sürülmüştür.61 Stein federal toplumun, özünde hem çok etnili, hem de çok dilli olan toplumlar bakımından kullanılmasının daha yararlı olacağını belirtmiştir. Bu tip toplumları tanımlayan başlıca bölünmeler, etnik ve dilsel farklılıkların bir ürünü olarak bölgesel olarak yerleşmiş toplulukların olmasıdır. Din, coğrafya ve  ekonomi  gibi  diğer  faktörler  sadece  bu  birincil  faktörleri güçlendirmektedir.62 Stein in federal toplum yaklaşımı, siyasal yaklaşımların pazarlık görüşünü de desteklemiştir. Ona göre, etnik ve dilsel farklılıkların mevcut olması halinde, bu ayırt edici toplulukların kendileri, onları temsil eden siyasi liderlerin ve destekleyicileri olan farklılıklar için yeterli özerklik kazanmak adına  pazarlık  yapılabilir. Ancak, pazarlık aracılığıyla sadece, toplumsal güçlerin üzerinde hareket edeceği federal sistemin siyasi yapısı şekillendirilebilir.63 Federal  toplum  kavramı  üzerinde  çalışan  diğer  bir  teorisyen  olan Smiley, bu kavram yerine, federal ulus kavramını kullanmayı tercih etmiştir. Onar göre federal ulusun varlığı için belirli bölgelerle ilgili siyasetin en belirgin  yönleri  olan  birey  farklılıkları,  kimlik  ve  çatışmanın  birine dayanması  gereklidir.  Yani  federal  ulus,  bireyler  ve  kimlikler  arasında farklılıklar  bulunması  ve  bu  farklılıkların  bölge  temelli  uyuşmazlıklar çıkmasına yol açtığı durumlarda söz konusu olabilir.64  Bütün  bunların  dışında,  sosyolojik  yaklaşıma  göre  federal  bir anayasanın gerekliliği için sadece bir toplumun çok çeşitlendirilmiş olması gerekmez.  Oldukça  çeşitlilik  arz  eden  toplumlarda  kurumlar,  neredeyse üniter biçimde oluşturulmuş olabilir ya da tam tersi biçimde daha tekleşmiş olan  toplumlarda  kurumlar  daha  federal  olabilirler.  Belki  de  birleşme yönünde güçlü bir tarihsel mirası olan toplumlar, ekonomik çıkar, dil ve                                                  60  Erk, 2008, s. 5.  61  Kefale, s. 32. 62  Burgess, s. 41. 63  Burgess, s. 41. Stein, s. 730. Erk, 2008, s. 5 vd. 64  Erk, 2008, s. 5 vd.  610AÜHFD, 64 (3) 2015: 595-636             Çelik Ulusoy bunun  gibi  farklılıkların  üstesinden  gelebilecekken,  birleştirme  yönünde daha zayıf bir tarihi mirası bulunan başka bir toplulukta federal kurumların varlığı gerekebilir.65  Yaklaşımın  dikkati  çektiği  bir  diğer  nokta,  federal  sistemin  kurucu unsuru  olan  anayasal  güvenceli  yetki  paylaşımı,  aksine  sosyal  anlamda toplumu ve sınıflarını kesen bir araç olarak kullanılabilir. Bu yönde örneğin hukuksal  teorilerin  ideal  federal  sistem  olarak  tanımladığı  ABD de,  İç Savaş ın  ardından  federalizm  sosyal  toplulukların  korunmasına  değil, özellikle bireysel hakların korunmasına dönüşmüştür.66 Amerika nın yeniden yapılanma dönemi olarak bilinen Yeni Düzen (New Deal) döneminde, İç Savaş ve Büyük Buhran gibi sosyolojik ve ekonomik faktörleri etkileyen dönemleri,  federalizmin  derecesi  ve  türünde  değişiklikler  meydana getirmiştir.67 Ne var ki söz konusu etkilerin, federalizm açısından her zaman olumlu yönde olması beklenmemelidir. Bu yönde Yeni Düzen in,  devlet ve toplum  arasındaki  ilişkilerin  kökten  değişimlere  uğradığı  ve  federal yönetimin,  federe  yönetimler  karşısında  büyüdüğü  merkezileşmenin olağanüstü bir projesi  biçiminde açıklandığının altını çizmek gerekir.68  Federalizmin farklı dereceleri, çeşitlilik motiflerinin değişiklik arz ettiği ve farklılıkların koruma ve artikülasyon talepleri için daha fazla veya daha az güce teşvik edildiği toplumlarda üretilir. Ancak o devlet biçiminin federal                                                  65  Livingston, s. 89.  66  Örneğin Yeniden Yapılanma döneminde devletin müdahalelerine karşı temel hakların korunması bakımından federalizmin sınırlandırılmasının ve kuvvetler ayrılığının haklı talepleri olarak görülmektedir. Ward, Ann ve Ward, Lee (Ed.),  The Ashgate Research Companion to Federalism , Ashgate Publishing Limited, USA-Canada-New England, 2009, s. 416.  67  1933-1964 lü yıllar arasında sosyal programlarında önemli bir büyümenin gerçekleştiği, inişli  çıkışlı  Büyük  Buhran  döneminin  etkileri  federalizm  türünde  farklılığa  neden olmuştur. Amerika nın 1960 lı yıllara kadar olan dönemine Roosevelt yönetiminin de önemli ölçüde etkisi olduğu bu dönem, işbirliği federalizm (cooperative federalism) dönemi  olarak  yansımaktadır.  Amerika da  söz  konusu  işbirliği  federalizminin  Yeni Düzenle başlayan 1930 lu yıllarda başladığı ifade edilmektedir. Bu konuda ayrınıtlı bilgi ileriki federalizm veya federasyon türleri başlığında aktarılacaktır. Skoutaris, Nikos  From Dual to Cooperative Federalism , European Constitutional Law Review, Vol.7, Asser Press and Contributors, 2011, s. 325. 68  Lowndes, Joseph E.  From the New Deal to the New Right : Race and the Southern Origins of Modern Conservatism , Yale University Press, USA, 2008, s. 17. 1930 lu yıllarda yaşanan Büyük Buhran ve yeniden yapılanma döneminde yaşanan siyasi baskılar nedeniyle bu dönem, Yüksek Mahkemenin paketlenmesi (packaging court) olarak ifade edilir.   611Federal Toplumu Anlamak...         AÜHFD, 64 (3) 2015: 595-636 kalitesi,  bu  taleplerin  bir  sonucu  olarak  uzlaşma  çizgilerini  çizen anayasalarla değil, bu talepler sonucu olarak oluşturulmuş bütün araçlarının kalıplarıyla tespit edilebilir.69 Örneğin,  yetki  paylaşımına  ilişkin  merkeziyetçi  tercihleri  bulunan Avusturya gibi federal sistemlerde, federalizm ilkesinden uzaklaşmanın bir nedeni  de  sosyolojiktir. Avusturya da,  eğitim,  basın  ve  siyasal  alanların, özellikle siyasi partiler ve alt örgütlerinin, merkez odaklı eğilimleri, belirgin katmansal  ya  da  çeşitlilik  temsiliyetini  engellemektedir.  Bu  da  sistemin,  federal  benzeri   (quasi  federal)  biçiminde  tanımlanmasının  önemli  bir nedenidir.70 Avusturya nın federal benzeri ve aşırı merkeziyetçi olması, anayasal yetki  paylaşımının  yapısından  ziyade,  homojenize  olmuş  bir  toplumsal yapının  varlığıyla  da  açıklanmaktadır. Avusturya  hukuken  federal  olarak tanımlansa  dahi  eğitim,  basın  vb.  toplumun  ortak  alanlarında  federal yönetimin  ağırlığı  olması,  tek  tip  ve  üniter  benzeri  bir  sistemin  ortaya çıkmasına  neden  olmuştur. Aynı  biçimde,  tüm  siyasal  alanlarda  düşünce çerçevesinin de  bütün bir Avusturya  yönünde kurulmaktadır. Bu yönde toplumunun  sosyal,  kültürel,  toplumsal  anlamda   birleşmiş-tekleşmiş  yapısını özetleyen Erk e göre,  Avusturya da siyasetçiler, bürokratlar, çıkar grupları, profesyonel kurumlar, ticari birlikler ve en önemlisi seçmenler ülkeyi bir bütün ve üniter algılamaktadırlar, söz konusu bireyler ve gruplar, ülke  açısından  siyaseti  ulusal  anlamda  görerek  buna  göre  hareket etmektedirler. 71  Bu,  federalizm  için  esaslı  bir  bağlılığı  sürdürmek  için gerekli  olan  bölgesel  temelli  heterojen  toplumdan  yoksun  olmasından kaynaklanır.  Erk,  toplumsal  homojenliğin  hükümetin  her  düzeyinde merkeziyetçi  bir  siyasi  bakışa  neden  olduğu,  Avusturya  merkeziyetçi eğiliminin,  Anayasa'nın  yapısından  değil  toplumsal  yapısından kaynaklandığını göstermektedir.72                                                  69  Livingston, s. 86. 70  Erk, 2008, s. 20. 71  Erk, 2004, s. 4. Yazar, Avusturya nın federal olmayan bir toplum yapısına sahip bir federal sistem olarak tanımlamaktadır. Bu tip federal sistemlere ayrıca Almanya, Avustralya ve Amerika da eklemektedir. 72  Erk söz konusu çalışmasında, özellikle, Eğitim ve Kitle İletişim unsurlarını ele almıştır. Bunun ise söz konusu unsurların önemli politika alanları olmaları şeklinde açıklamakta ve bunun  nedenini  de  kimlik  siyasetinin,  kültürel  alanlarda  egemen  olduğuyla  ifade etmektedir. Erk, 2004, s. 18-19, 20. 612AÜHFD, 64 (3) 2015: 595-636             Çelik Ulusoy Ancak bu durumun tarihsel gerekçeleri olabileceğini de ifade etmek gerekir. Avusturya'da, birinci cumhuriyet sırasında merkezin değil, federe yönetimlerin yani kanatların güçlü olduğu bir federal sistem tasarlandığı, ancak,  ikinci  cumhuriyet  döneminde  tam  tersi  olarak  merkezin güçlendirildiği, federe yönetimlerin daha zayıf tasarlandığı bir federal sistem kurulmuştur.73 İkinci cumhuriyetle merkeze verilen bu ağırlığın, bugün dâhi aşılmadığı, bu nedenle Avusturya nın,  merkeziyetçi  bir model olarak ifade edilmesinin tarihsel, siyasal ve toplumsal olgulara dayandırıldığı belirtilir.74 Ayrıca,  günümüz  federal  sistemlerinin  merkezileşmesinde  bir  araç olarak kullanılan federal hukukun üstünlüğü anayasal ilkesi de, Avusturya Anayasası nda benimsenmemiştir. Tersine Avusturya da federal hukuk ve federe yönetim hukuklarının eşitliği ilkesine dayanan yapı, yine ilk bakışta federalizmin güçlü olduğu bir yapıyı akla getirmektedir. Ancak Avusturya da federal  hukuka  anayasal  üstünlük  verilmemiş  olsa  da,  bu  sistemin merkeziyetçi ya da federal benzeri olmasını engellememektedir.  Livingston nın, hukuk, anayasalar, siyasal kurumlar ve topluma ilişkin ayırımları, literatürde federalizm ve federal sistem arasındaki ince ayrımın habercisidir.76 Özellikle bir düşünce biçimi olarak federalizmin, bu görüşleri desteklediğini ifade etmek gerekir. Aynı etimolojik kökenden gelen federal ve federalizmin ilişkili olduğu kavramların aynı olduğu belirtilebilir. Ancak devlet biçimi olarak federal sistem, bir düşünce ya da yaşam biçimi olan federalizmden bu yönü bakımından ayrılmaktadır.77 Zira federalizm fikri teoride çeşitlilik içinde birlik ile ilişkili olduğu gibi, federal sistemlerin de özünde oluşturan özerk ve ortak yetkilerle donatılan toplulukların  yaşam biçimi  anlamına gelir.78                                                   73  Hadley, Charles D., Morass, Michael, Nick, Rainer,  Federalism and Party Interaction in West Germany, Switzerland, and Austria , Publius: Federalism and Intergovernmental Relations in West Germany: A Fortieth Year Appraisal, Vol. 19, No. 4, 1989), s. 84. 74  Erk, Jan,  Austria: A Federation without Federalism , Publius: The Journal of Federalism, Vol. 34, Number 1, 2004, s. 1. 75  Bu konuda bir çalışma için bkz. Çelik Ulusoy, Demet,  ABD de Federal Hukukun Üstünlüğü/Preemption  İlkesi:  Federalizmden  Bir  Sapma ,  Koç  Üniversitesi  Hukuk Fakültesi Hukuka Genç Yaklaşımlar Konferans Serisi No. 3 Anayasa Hukuku, Editör: ODER, Bertil Emrah,  Anayasa Hukuku Araştırmalarında Genç Yaklaşımlar Kuramsal ve Uygulamalı Yeni Çalışmalar , 12 Levha Yayınları, 2013, İstanbul, s.61-146. 76  Burgess, s. 30. 77  Bu tartışmalar için bkz. Çelik Ulusoy, Demet,  Federasyon ve Federalizm‟in Kavramsal Ayrımından Doğan Federal Siyasal Sistemler , Legal Hukuk Dergisi, Cilt: 127, S: (11), 2013.  78  Elazar, 1987, s. 5.   613Federal Toplumu Anlamak...         AÜHFD, 64 (3) 2015: 595-636 Sosyolojik  yaklaşımın  başlıca  inceleme  alanı,  sosyal  çeşitlilik  ile federalizm  arasındaki  ilişkilerin  analizine  dayanmaktadır.79  Özerklik  ve ortaklık unsurlarını bir araya getiren federal sistemin, soyut bir düşünce veya yaşam biçimi olan federalizmle anlamsal bağı olması nedeniyle, sosyolojik açıdan da ele alınmasını gerekli kılar.80 Yaklaşımın, ilgili literatüre yaptığı katkı nedeniyle federalizm ile olan bağını kısaca açıklamak gerekir.  SOSYOLOJİK YAKLAŞIM İLE FEDERALİZM İN İLİŞKİSİ Federalizm ya da başka bir ifadeyle federal ilke, çeşitlilikleri ön plana çıkarmakta, federal sistemin düşünsel ve yapısal kodlarında bu olgular yer almaktadır.  Dolayısıyla  federalizm,  çeşitliliklerin  bir  arada  yaşamasına ilişkin olup, federal sistemle de iç içe olan bir kavramdır. Bir devlet biçimi olan  federal  sistemlerde  sosyolojik  boyutun  dikkate  alınmasının  nedeni, federalizmin çeşitlilikleri bir araya getirmeyi savunmasıdır. 81 Ancak soyut bir düşünce biçimi olarak federalizmin kökeni, federal sistemlerden daha eskilere dayanmaktadır.82 Federal sistemden daha önce ortaya çıkan devlet birlikleri ya da topluklarla, lig veya konfederal yapıların doğasında federalizm fikri bulunmaktadır.83 Modern anlamda anayasalarla ortaya  çıkan  federal  sistemlere  kadar  federalizm,  bu  tarihsel  fikir  ve tecrübelerinin üzerinde gelişmiştir.84                                                   79  Bu bağlamda örneğin, federe yönetimler arasındaki sosyo-ekonomik farklılıklar, federal sistemin işleyişini etkilediği kabul edilir. Erk, 2008, s. 4. 80  Smith, s. 23. 81  Erk, 2008, s. 4. 82  Elazar, 1987, s. 5 vd. Smith, s. 22. Çelik Ulusoy, 2014, s. 739-776. 83  Johnstad, Tom,  Co-operatives and Federations , Journal of Co-operative Studies, No 89, May 1997, s. 49. 84  Çelik Ulusoy, 2014, s. 742 vd. Ayrıca bkz. Çelik Ulusoy, 2013. Bu yönde devlet topluluklarından biri olarak kabul edilen konfederasyonlarında, federal ilkeyi barındırdığı belirtilmektedir. Son dönemlerde tekrar canlanan konfederasyonların, özellikle devletler birliği yönünü vurgulamaya dönük en önemli örneği olan Avrupa Birliği (AB) gibi uluslarüstü örgütlenmelerin etkisinden kaynaklandığı ifade edilir. ELAZAR, Amerika nın konfederasyon sistemi olarak yaşadığı başarısız dönemin, bu sistemin yürütülemeyeceğine neden olduğu fakat, Avrupa Birliği nin aslında bir  konfederasyon canlanması  olduğuna işaret etmektedir. ELAZAR, AB nin hukuken olmasa bile, anlaşmalar aracılığıyla oluşmuş entegrasyon olması bakımından pratikte konfederasyon olduğunu savunur. AB nin bir federasyon örneği olduğuna ilişkin görüşler mevcutsa da, AB nin yapısı hakkında, Avrupa Kömür ve Çelik Topluluğu kurucularının, Paris Anlaşmasında federasyon terimi yerine uluslarüstü  terimini  kullandıkları  görülmektedir.  Bu  nedenle,  kurucuların,  federasyon çağrışımında siyasal olarak kaçındıkları kabul edilmektedir. Ward, Ward, s. 368. AB nin 614AÜHFD, 64 (3) 2015: 595-636             Çelik Ulusoy Bu  yönde  Watts da,  kuvvetlerin  belirli  derecelerde  dikey  olarak ayrıldığı  her  siyasal  sistem  ve  devlet  topluluğun  özünde,  federalizm düşüncesi  olduğunu  belirtir.85  Federalizm,  sıklıkla  federal  sistem, tanımlamak ya da federal sistemi ifade etmek üzere kullanıldığından, ikisi arasındaki ayırım oldukça karmaşıklaşır. Bu teorik karmaşanın giderilmesini hedefleyen kimi yazarlar, federal sistemleri, hukuksal (de jure) ve fiili (de facto)  olarak  ikiye  ayırarak  incelemektedirler.  Böylelikle,  federal  sistem teorilerine  girilmeden,  federal  oluşumların  değerlendirilmesi sağlanmaktadır.86 Federal sistemin hukuken tanımlanabildiği siyasal sistemler (de jure)  federal ,  buna  karşın,  federal  sistemin  hukuken  tanımlanamadığı  fakat toplumsal  ve  siyasal  alanlarda  önemli  derecede  âdem-i  merkeziyetçi (decentralize)  mekanizmaların  bulunduğu  sistemler  ise,  de  facto  federal sistem olarak tanımlanmaktadır.87 De jure federal sistemlere Kanada veya Avustralya gibi federal sistemler örnek gösterilebilirken, de facto, yani fiili federal sistemlere ise, çok zayıf bir derecede de olsa, dünyanın en hızlı büyüyen ekonomilerinden biri olan Çin örnek gösterilmektedir.88 Buna göre hukuken federal olarak tanımlanmayan bir sistemde de federal toplumun sosyo-ekonomik unsurları bulunabilir.                                                                                                                    federasyon olduğuna ilişkin görüşler için bkz. Watts, 1996. Watts, Ronald L.,  The Contemporary Relevance of the Federal Idea , Louis-Warsaw Transatlantic Law Journal, 1995, s. 111. Kelemen, Daniel R..,  Federalism and Democratization: The United States and European Union in Comparative Perspective , içinde, Menon, Anand, Schaın, Martin, (Ed.),   Comparative  Federalism:  The  European  Union  and  the  United  States  in Comparative Perspective , Oxford University Press, USA, 2006, s. 238.  85  Watts,  Ronald  L.,   Comparing  Federal  Systems  in  the  1990s ,  Institute  of Intergovernmental Relations Queen's University, Canada, 1996. s. 6. 86  Erk, 2008, s. 9. Smith, Jennifer,  Defınitions, Typologies and Catalogues: Ronald Watts On  Federalism ,  The  Federal  Idea:  A  Conference  in  Honour  of  Ronald  L.  Watts, Conference Paper, Institute of Intergovernmental Relations Queen s University, Kingston, 2007, s. 4.  87  De  jure  federal  sistemlerde  önemli  olan  hukuksal  egemenliktir.  De  facto  federal sistemlerde  ise  egemenliğin  fiili  olarak  bulunduğu  ifade  edilmektedir.  Bu değerlendirmeleri özellikle belirli bir federal sistem içerisinde ortaya çıkabileceği ileri sürülmektedir. Örneğin ABD hukuken federe yönetimlerin egemenliği ya da hakları konusuna bir yanıt bulunamaması, kölelik sorunu gibi önemli bir krizi gündeme getirmiştir. Kölelik krizinin ardından gelen İç Savaş döneminin, federe yönetimler bakımından hem hukuki  egemenliklerinin  hem  de  federe  yönetimlerin  hakları  bakımından  fiili egemenliklerinin (practical sovereignty) bir denemesi olarak görülmektedir. Burgess, s. 19-20.  88  Parikh,  Sunita,  Weingast,  Barry  R.,   A  Comparative  Theory  of  Federalism:  India , Virginia Law Review, Vol. 83, 1997, s.1593.   615Federal Toplumu Anlamak...         AÜHFD, 64 (3) 2015: 595-636 Sosyolojik  yaklaşım,   federal   kavramını,  bir  toplumsal  örgütlenme modelini  ve  siyasi  kültürün  bir  türünü  ifade  etmek  için  kullanmaktadır. Onlara göre, toplumun bütünleşme yönündeki taleplerinin, merkezileşmeme yönündeki taleplerinden daha baskın olduğu durumlarda, kurumların daha üniter  benzeri  olacaktır.  Tam  tersi  biçimde  toplumun  taleplerinin  âdemi merkezileşme yönünde baskın olması halinde de, daha âdem-i merkeziyetçi sistemler  oluşacaktır.  Bu  durumda  federalizm  bir  tür  değil,  bir  derece meselesi haline gelmektedir.89 Farklı bir bakış açısıyla, federal sistemlerin üzerinde geliştiği federalizmi, kurumsal ve ideolojik boyutları bakımından ikiye  ayırarak  açıklayan  King,   bireylerin  alt  birimler  (kurucu  birimler) içerisinde  belirli  derecede  özerkliklerini  koruyarak  ortak  bir  yönetim rejimini paylaştıkları siyasal sistemi 90 federalizm olarak tanımlar.  Federalizmin  bir  derece  meselesi  ya  da  tür  olarak  ifade  edildiğini belirtmiştik. Federalizm türleri içerisinde belirtilen fonksiyonel federalizmi de ifade etmek gerekir. Fonksiyonel federalizm, federe yönetimlerin yetki alanları coğrafi olarak yerleştikleri bölge ve yerlere göre değil, dilsel, dinsel ve  etnik  gibi  nitelik  farklılıklarına  göre  belirlenir.91  Dolayısıyla,  kurucu birimlerin bileşen çizgilerinin bulundukları yerlere göre belirlenmediği yani coğrafi  olmayan  federal sistemler,  fonksiyonel ya  da  işlevsel federalizm olarak  adlandırılmaktadır.  Fonksiyonel  federalizm,  anayasal  yetki paylaşımının  coğrafi  unsurlar  dışında  daha  çok  o  sistem  içinde  bulunan toplumlar, cemaatler veya etnik gruplara göre yapıldığı sistemlerdir.92  Federal  sistem,  belirli  bir  kalıba  konulabilecek  bir  devlet  sistemi olmamakla beraber, kurucu unsurlarının öncelikli kaynağı,  anayasal yetki paylaşım ıdır.  İki  yönetim  düzeninin  federal  sistemin  diğer  unsurlarıyla anayasal yetki paylaşımını benimsemiş olması yeterlidir. Kurucu birimlerin, yersel olmayan bir takım bağlarla birbirilerinden ayrılmış olması, sistemi federal yapmaktan çıkarmamaktadır.                                                   89  Livingston, s. 86. 90  King, Preston,  Federalism and Federation , Baltimore, Johns Hopkins University Press, Biddles Ltd, Great Britain, s. 20-23, Swenden, Wilfried,  Federalism and Regionalism in Western Europe: A Comparative and Thematic Analysis , Palgrave Macmillan, USA, 2006, s. 6.  91  Ayrıntılı açıklama için bkz. Uygun, 2007, s. 207. 92  Bu konuda detaylı açıklamalar için bkz. Gözler, Kemal,  Devletin Genel Teorisi , Ekin Yayınevi, Bursa, Şubat 2007, s.178-180.  616AÜHFD, 64 (3) 2015: 595-636             Çelik Ulusoy Sosyolojik yaklaşım, federal sistemi en geniş tanımı ile ele almaktadır çünkü sadece siyasi ya da devletsel ilişkileri ele almamakta, toplumda var olan her türlü ilişkiyi vurgulamaktadır. Nitekim Thorlakson yaklaşımdaki federal ifadesinin,  bir devlette özerkliklerin ve bütünlüğün, vatandaşlar ya da grupların arasında karşılıklı olarak koruduğu ilişkilerin bir tarzını 93 ifade  etmek  için,  geniş  anlamda  kullanıldığını  belirtmektedir.  Sosyolojik yaklaşımlar, ayrıca, otantik-asıl federal sistemlerin federal siyasi bir kültüre sahip oldukları ve bunun da federal bir toplumu gerektirdiği varsayımına dayanmaktadırlar.94 Bu yaklaşımda olduğu gibi, federalizmin geniş anlamda ele alınmasının bir sonucu da teorinin analitik değerinin sınırlanmasıdır. 95 Bu eleştiriye göre federalizm,  basit  bir  şekilde,  özerkliğin  ve  paylaşılan  ortak  bir  kuralın bileşeni  olarak  görülürse,  İskandinav  ülkelerinin  çoğunun  federal  olarak kabul  edilmesi  gerekmektedir.  Bu  durumda  sosyolojik  yaklaşımın fikirlerinden  hareketle,  İspanya,  İtalya  ve  1993  yılından  önceki  Belçika örneklerinin de federal olarak değerlendirilmek gerekir. Nitekim öğretide sosyolojik  teoriden  etkilenen  birçok  yazar,  mevcut  sistemlerin  çoğunu federal sistem olarak nitelemektedir.96 Kanımızca, bir devlet biçimi olarak federal sistemin sınırlarını belirsiz hale getiren böyle bir yaklaşım, bir devlet biçimin tanımlanması bakımından zorunlu olarak anayasal yaklaşımlardan hareket edilmesini zorunlu kılmaktadır. Özerk kural ile ortak kuralın birleşimi olarak tanımlanan federalizmden etkilenmeyen herhangi bir çağdaş demokrasinin düşünülemeyeceği belirtilir. Ancak, federalizmi, bir devlet biçimi olarak federal sistemlere uyarlamak, onları ifade etmek üzere kullanmak da doğru değildir. Örneğin yukarıda ifade edilen İskandinav ülkeleri, Lijparth tarafından geliştirilen oydaşmacı demokrasinin yerleştiği sistemler olarak gösterilir. Zira bu durumda, yerel                                                  93  Thorlakson, s. 4. 94  Thorlakson, s. 4-5. 95  Bu  geniş  tanımlamanın  doğal  sonucu,  hukuksal  olarak  federal  sistem  şeklinde tanımlanmayan sistemlerinde, federal sistem olarak kabul edilmesidir. Thorlakson, s. 3. 96  Swenden, 2006, s. 5-6. Watts, 1993.  97  Westminster  modeli  demokrasi  yani  çoğunluğun  hâkimiyetine  dayanan  demokrasi modellerine karşıt olarak ileri sürülmüş olan oydaşmacı demokrasi, özellikle nüfusun ayrık etnik, kültürel, sosyolojik özellikler arz ettiği ikili veya daha fazla bölünmüş toplumlarda, çoğunluğun hâkimiyetinin aranmasının anti-demokratik olacağı fikrine dayanır. Bu tür türdeş olmayan heterojen çoğulcu toplumlarda, Oydaşmacı modelin daha uygun olacağını   617Federal Toplumu Anlamak...         AÜHFD, 64 (3) 2015: 595-636 yönetimleri  oldukça  güçlü  olan  İskandinav  ülkeleri  ile  Lijparth ın katmanlararası  özerkliği sağlamak  için yetki  paylaşımı  yapılmasını  ifade ettiği oydaşmacı demokrasileri de federal olarak nitelemek gerekecektir. Ancak  her  oydaşmacı  sistem  federal  olmadığı  gibi  (tarihsel  bir  açıdan Hollanda ve Güney Afrika nın oydaşmacı olması) her federal sistem de oydaşmacı olmayabilir (Örneğin ABD).99 Federalizmin  yeniden  yüzeye  çıkmasının  özellikle  toplumsal  bir boyutunun olduğu ve günümüz haklar öğretisi bakımından önemle üzerinde durulan azınlık haklarının korunması anlamında sosyolojik yaklaşımla tekrar canlandığı  belirtilir.  Federalizmde,  basit  bir  çoğunluk  ya  da  azınlık bulunmamakta, çoğunluklar belirli grup yığınlarından meydana gelmektedir. Bu nedenle, azınlık haklarının doğal sonucu olarak kabul edilen federalizm, yalnızca  yapay  basit  çoğunluklar  yaratmak  yerine  azınlıkların  kendi                                                                                                                    vurgulayan  Lijphart,  bu  demokrasi  türünü   çatışmadan  çok  oydaşmayı  vurgulayan, dışlayıcı değil kapsayıcı olan ve dar bir çoğunluk yerine, yönetici çoğunluğun kapsamını genişletmeye  çalışan  rejim   olduğunu  belirtmiştir.  Lijphart,  Arend,   Çağdaş Demokrasiler: Yirmibir Ülkede Çoğunlukçu ve Oydaşmacı Yönetim Örüntüleri , (Çev. Özbudun, Ergun, Onulduran, Ersin), Yetkin Yayınları, Ankara, 1996, s. 9, 25-26.  98  Lijparth ın  bu  yönetimleri  detaylı  bir  şekilde  ele  aldığı  çalışmasında  söz  konusu yönetimlerin, oydaşmacı (consociational) yönetimler olduklarını, dilsel, etnik veya dini bölünmelerin derin olarak yerleştiği çoğul toplumlarda, çeşitliliklerin hayatta kalabilmeleri için oluşturulmuş etkin bir sistem olarak ifade edilmektedir. Bu ülkelerde, toplumun dil, din ve etnik gibi önemli katmanlarının katmansal özerklikleri biçimlendirildiği ve her katmanın diğer bir katman tarafından müdahale edilmeden özgür ve özerk olabildiği yönetim  biçimleridir.  Kuzey  İrlanda nın  Belfast  Anlaşmasının,  yetki  paylaşımı unsurlarının oydaşmacı yerleşimin önemli bir örneği olduğu ifade edilir. Lijphart, Arend,  Thinking about Democracy: Power Sharing and Majority Rule in Theory and Practice , Routledge, USA-London, 2008, s. 5, 168 vd. Swenden, 2006, s. 7. Türdeş ya da heterojen toplumların, çok katmanlılıkları bakımından kesin bir değerlendirilmeye tabi tutulmayacağı öğretide kabul edilmiştir. Türdeş toplumlar bakımından ihtimal az da olsa çok katmanlılık mümkün olabileceği gibi, heterojen toplumlarda da çok katmanlılık kesin değildir. Bu bağlamda bir ülkede yaşayanların en az yüzde sekseninin, aynı din ve aynı mezhebe mensup olması ve aynı dili konuşmaları ile aynı etnik kökenden gelmesi halinde, türdeş bir toplumdan bahsedilebilir. Lijphart, (Çev. Özbudun, Ergun, Onulduran, Ersin), 1996, s. 41. Bununla birlikte Erhürman, heterojen toplumları şu şekilde ifade etmektedir.  Sayısal olarak çoğunlukta olanların dinine ya da mezhebine mensup olanlar ya da onlarla aynı dili konuşanlar, diğer din ve mezheplere mensup olanlar ya da diğer dilleri konuşanlar karşısında nicelik olarak, türdeş toplumlarda olduğu kadar açık bir üstünlüğe sahip değildirler. Çok kültürlü ve birden çok etnik topluluğu barındıran toplumlar heterojen toplumlardır.  Erhürman, türdeş toplumların çok katmanlı olmasının düşük bir olasılık olarak düşünülmesinin mümkün olduğunu, din ve dil bakımından türdeş olan bazı toplumların belirli bir dönemde çokkatmanlı olabildiklerini ifade etmiştir. Erhürman, 2012, s. 125.  99  Swenden, 2006, s. 6-7.  618AÜHFD, 64 (3) 2015: 595-636             Çelik Ulusoy kendilerini koruma olanağını yaratmakla kalmaz, aynı zamanda onları bir araya gelmeye de zorlar.100  Federal sistemin düşünsel temelleri içerisinde federalizm, birlik için gerekli olan çoğunluk prensibiyle, çeşitlilik için gerekli olan azınlık hakları arasında  bir  mücadeledir.101  Kincaid  bu  duruma,  federal  sistem anayasalarının değiştirilmesi için herhangi bir ulusal çoğunluk kabulünün yeterli  olmadığını  örnek  göstermektedir.  Federal  anayasalar,  bu  tür  salt ulusal  çoğunluklarla  anayasaların  değişmesini  kısıtlar.  Bunun  yerine anayasanın değişmesi için yetkilerin dağıtılması, her iki yönetim düzeninin ortaklaşa  rızasının  gerekli  olması,  süper-çoğunluk  kuralı  veya yönetimlerarası uzlaşma gibi mekanizmalar kurar.102  Federal  sistemlerin  ilk  örneği  olan ABD nin  tarihi  belgeleri  olarak bilinen Federalist Yazılar da,  ...Geniş ve heterojen bir ulus-devlette, basit çoğunluk  kuralının  dizginlenmesi  gerekmektedir  ki  bu  yolla  azınlıkların haklarını ezebilecek veya kimliklerini ortadan kaldırılabilecek çoğunluğun zorbalığına karşı önlem alınmış olacağı 103 belirtilir. Dolayısıyla, siyasal sistemin  hukuken  federal  olarak  tanımlanmasını  sağlayan  anayasal  yetki paylaşımı, federal anayasaların değişmesinde kullanılan federal katılaştırma ilkesi  gibi  unsurlar,  çeşitlilikleri  koruma  altına  almak  amacıyla geliştirilmiştir. Federal  sistemi  sosyolojik  yaklaşımla  ele  alan  teoriler,  hukuksal yaklaşımın sınırlayıcı ve pozitivist doğasını, federal sistemin gerçekliğine çekmeye çalışmaktadırlar. Sosyolojik yaklaşımın bir diğer önemli özelliği, federal  sistemin  federalizm  düşüncesi  çerçevesinde  ortaya  çıkan  modern dönem öncesi deneyimlerinin tartışılmasına ve toplumda var olan çeşitlilik                                                  100  Elazar, 1987, s. 2-5. 101  Kincaid, John ve Tarr, Alan G. (Ed.),  Constitutional Origins, Structure, and Change in Federal Countries , McGill-Queens University Press, Canada-USA, 2005, s. 410.  102  Kincaid,  Tarr,  s.  411.  Avustralya  Anayasası'nın  değiştirilmesine  ilişkin  olarak  bkz. Avustralya  Anayasası  128.  Bölüm.  Aynı  yönde  ABD  Anayasası nın  5.  Maddesine bakılabilir.  103  James Madison ın çoğunluğun tahakkümü olarak nitelendirebileceğimiz tiranlığa karşı ciddi endişeleri bulunmakla beraber, bunları Federalist Yazılar da dile getirmektedir. Temel argümanı hizipçiliği (factionalism) engellemek olan Madison, azınlık hakları ve temsiliyet  konularına  vurgu  yapmaktadır.  Madison ın  söz  konusu  görüşleri  ile  ilgili ayrıntılı bilgi için bkz. Grofman, Bernard, Wittman, Donald,  The Federalist Papers and the New Institutionalism , Agathon Press, First Publish, New York, 1989, s.11-31.  104  Çelik Ulusoy, 2014, s. 739-776.    619Federal Toplumu Anlamak...         AÜHFD, 64 (3) 2015: 595-636 unsurunun sosyolojik yaklaşımı gerekli kıldığına odaklanmasıdır. Siyasal bir örgütlenme  biçimi  olarak  federalizmin,  siyasi  davranış  şekillenmesinde önemli  bir  faktör  olarak  büyüdüğü  de  belirtilir.105  Toplumun  federalizm düşüncesine olan sosyolojik bağlılığı, federal sistemi koruyan aktörleri de etkilemektedir. Bu yönde, federalizm ile devlet ya da yönetim kavramları arasındaki ilişki,  federal olarak düşünebilme  yeteneğini arttırmaktadır.106 Günümüzde  sosyolojik  yaklaşımcıların  değindiği  önemli  bir  kavram  da  federal ruh tur. Buna göre federal olarak yaşama arzusunun sürdürülmesi, federe yönetim özerkliklerinin merkezi yönetimler tarafından esnetilmemesi federal ruhun varlığına işarettir.107  Bu yaklaşımda özellikle çeşitlilik kavramı sıklıkla ifade edilmektedir. Federal sistemin oluşumunda kültürel, ekonomik, hukuksal, dilsel, dinsel gibi  toplumsal  çeşitliliklerin  etkili  olduğunu  iddia  eden  sosyolojik yaklaşımla ilgili önemli bir kavram da çeşitlilik içinde birliktir. Bu nedenle kısaca incelenmesi gerekmektedir. SOSYOLOJİK YAKLAŞIMIN KATKISI: ÇEŞİTLİLİK İÇİNDE BİRLİK (UNITY IN DIVERSITY) Çeşitlilik  içinde  birlik,  sosyal  ve  ekonomik  alanlardaki  toplumsal farklılıkları  ifade  etmesi  nedeniyle,  federal  sistemlerle  ilgili  bir  kavram olarak  da  tasvir  edilir.108  Federal  sistemlerin  ilk  örneklerinde  çeşitlilik olgusu,  yersel  olarak tanımlanmıştır.109 Ancak federal sistemlerin özünü, siyasal  sistem  dışındaki  sosyal  faktörlere  dayandıranlar,  bunu  çeşitlilik içinde birlik kavramıyla açıklamaktadırlar.110 Bu bakış açısından çeşitlilik içinde birlik, federal sistemin bir bakıma varoluş nedenidir.111                                                   105  Federalizmin bir tür toplumsal anlaşma (covenant) aracılığıyla belirlenen temellerinin, 19. yüzyılın ortalarında başlayan pozitivist ve organik siyaset teorilerine geçişle biraz gölgede kaldığı belirtilir. Elazar, 1987, s. 2-5. 106  Clarke, Susan E.,  Thinking Federally  from a Governance Perspective , içinde, Pagano, Michael  A.,  Leonardi,  Robert,   The  Dynamics  of  Federalism  in  National  and Supranational Political Systems , Palgrave Macmillan, USA, 2007, s. 55. 107  Caron, Jean-François, Laforest, Guy  Canada and Multinational Federalism: From the Spirit of 1982 to Stephen Harper's Open Federalism , Nationalism and Ethnic Politics, 15:1, 27-55, 2009. 108  Proudhon un  bu  görüşünü  aktaran  Erk,  bu  görüşlerin  federalizmin  ekonomi-politik yaklaşımlarla ele alınmasına neden olduğunu da dile getirmektedir. Erk, 2008, s. 4.  109  Erk, 2008, s. 4. 110  Livingston, s. 85 vd., Swenden, 2006, s. 5 vd.  111  Livingston, s. 85-90; Swenden, 2006, s. 5-6. 620AÜHFD, 64 (3) 2015: 595-636             Çelik Ulusoy Livingston,  federal  devlet  biçimini  ortaya  çıkaran  unsurun,  yersel toplumsal  çeşitlilik  olduğunu  belirterek,112  bu  yaklaşıma  göre  toplumsal çeşitlilikler,  sistem  içerisinde  tanınmak  için  bir  tür  federal  talep oluşturabilirler. Bu talep, çoğu durumda, birlik ya da bütünleşme için artan karşıt  bir  talebi  de  karşılayabilecek  kadar  belirgin  olmalıdır.  Federal sistemde,  kurucu  birimlerini  özerklik/bağımsızlığı  veya  merkezileşme  ile çeşitliliklerin  bastırılması  yönünde  zorlayan  iki  talep  veya  güç  bulunur. Yaklaşım  bu  iki  gücün  çatışmasıyla,  federal  sistemin  ortaya  çıkacağını belirtir. Dolayısıyla federal devlet biçimi bu iki talep arasındaki uzlaşmayı kurumsallaştırmak için oluşturulur. Bu yönde benimsenen federal anayasa ise bu uzlaşma çizgilerini belirler. Bu iki talebin güçlerine orantılı olarak Anayasa ya daha fazla ya da daha az  federal  olacaktır.113 Dolayısıyla bütünleşme taleplerinin güçlü olması halinde daha merkeziyetçi bir anayasa, tam  tersi  özerklik  taleplerinin  güçlü  olması  halinde  de  daha  âdem-i merkeziyetçi bir anayasa ortaya çıkacaktır.  Livingston, federalizmi yaratan sosyal çeşitliliklerin ekonomik çıkarlar, din,  ırk,  milliyet,  dil,  boyutsal  farklılıklar,  büyük  mesafeler  tarafından ayrılmış olma, tarihsel geçmişte farklılıklar, önceden ayrı koloniler ya da devletler olarak var olma, sosyal ve siyasal kurumların farklılığı gibi birçok türde olabileceğini belirtir. Bu sosyal çeşitlilikler, belirli çıkarları ve büyük toplumun  kesimleri  tarafından,  niteliklerinin  tanınmasını  gerektiren  bir durum  yaratabilirler.  Aynı  zamanda,  toplumun  başka  bağımsız  gruplar halinde parçalanmaması için bu çeşitlilikler çok büyük de olmamalıdırlar. Ona  göre  federalizm,  bütünleşme  için  hiçbir  dayanağı  olamayan çeşitliliklerin  çok  büyük  olduğu  durumlarda  tutarlı  bir  toplum yaratamayacaktır.114 Yaklaşımın  temel  argümanına  göre,  federal  toplum  veya  siyasal  bir topluluk içindeki ekonomik, dini, tarihi, dilsel ve kültürel gibi her türlü farklılıklar, çeşitliliğin ya da çok katmanlılığın oluşmasını sağlayabilir. Bu                                                  112  Uygun, 2007, s. 32. Jeffery, Charlie,  Multi-Level Party Competition in Federal And Regional States , Center for Metropolitan Studies, Seminar: Metropolis and Inequalities, 2010, s. 4. İnternet Kaynak: http://www.centrodametropole.org.br/static/uploads/C_Jeffery.pdf &ei=sjmeUODwOYmDhQeXqYDQBA&usg=AFQjCNFqqHrHZrdb-oYkQu-7VdSzJQ. Erişim Tarihi:02-10-2011.  113  Livingston, s. 85.  114  Livingston, s. 89.   621Federal Toplumu Anlamak...         AÜHFD, 64 (3) 2015: 595-636 farklıkların herhangi biri ya da bir kaçının birleşimi, kendini ifade etme talebinde  bulunan  bir  grup  oluşturur.  Toplumda  var  olan  önemli çeşitliliklerin, bir ulus içerisindeki coğrafi dağılımında ya yersel/bölgesel olarak gruplandırılmış ya da bir mozaiğin farklı renkteki katmanları gibi karışık veya dağınık olabilirler.115  Günümüzde  çeşitlilik  unsurunun,  ulus-devlet  anlayışını  ortadan kaldırdığı, hatta bu anlayışa meydan okuduğu belirtilir. Çok kültürlülük ya da çok katmanlılık olarak da ifade edilen çeşitlilik, geçen yüzyılın ikinci yarısında tüm dünyada etkisini gösteren güçlü bir entelektüel ve siyasal akımdır.  Siyasal  alanda  çeşitliliğin  Kanada,  ABD  ve  Avustralya  gibi geleneksel olarak  göç çeken  ve federe yönetimlerinin yanı sıra, belirli sayılarda  yerli  azınlıkların da içinde bulunduğu ülkelerde ortaya çıkması olağan kabul edilmektedir. Söz konusu ülkelerde, çeşitliliğin birer zenginlik olarak algılandığı ve  çeşitliliğin yönetimi yoluyla, bu çeşitlilikten azami faydanın  sağlanmasının  amaçlandığı   belirtilir.116  Ancak  bu  ülkeler  göç sebebiyle zengin bir etnik, kültürel, dinsel ve dilsel çeşitliliğe sahip olsalar da,  daha  önceden  var  olan  çeşitliliklerin,  sistemin  federal  olarak biçimlenmesinde katkı sağladığını belirtmek gerekir. Federal sistemin ve unsurlarının benimsenmesiyle, toplumda var olan çeşitliliğin korunması da mümkün olabilmiştir.  Kanımızca sosyolojik yaklaşımın en önemli katkısı, toplumsal çeşitlilik unsurunu merkeze almasıyla, hukuksal yaklaşımın federal sistemlerin sadece coğrafi  temelde  olabileceği  yönündeki  görüşlerinin  aşılmasına  yardımcı olmasıdır.117 Federal sistemlerin çeşitlilik olgusu, özellikle topluluk esasına dayanan federal sistemlerde daha belirgindir. Dolayısıyla, coğrafi temele dayanmayan federal sistemlerde, toplumsal anlamda çeşitlilik, coğrafi temele dayanan federal sistemlerdekine oranla daha belirgin bir özelliktir. Bu yönde özellikle  dinsel  çeşitlilik  arz  eden  Hindistan  federal  sistemi  örnek gösterilebilir.118                                                   115  Dikshit, s. 12.  116  Kadir  Canatan,   Avrupa  Toplumlarında  Çokkültürcülük:  Sosyolojik  Bir  Yaklaşım , Uluslararası Sosyal Araştırmalar Dergisi, The Journal of International Social Research, Vol.2/6, 2009, s. 80-81. 117  Uygun, 2007, s. 32. 118  Bu  konuda  şu  eserlere  bakılabilir.  Hardgrave,  Robert  L.,   India:  the  Dilemmas  of Diversity , Journal of Democracy, Vol. 4, N. 4, October 1993, s. 54-68. Tillin, Louise,  United  in  Diversity?  Asymmetry  in  Indian  Federalism ,  Publius:TheJournal  of Federalism, Vol.37, N. 1, s. 45-67.  622AÜHFD, 64 (3) 2015: 595-636             Çelik Ulusoy Ancak  Hindistan  son  derece  merkeziyetçi  bir  federal  sistem  olarak tasvir edildiği gibi federal yönetiminin (merkezi yönetimin) son derece güçlü olması, federalizm ilkesiyle bağdaşmamaktadır. Bu da federal toplumun var olduğu  halde,  oluşturulan  federal  sistemin  toplumsal  katmanları zedelemesine de neden olmaktadır. Öyle ki Hindistan daki çok katmanlılık nedeniyle, federal sistem dışında başka bir devlet sisteminin benimsenmesi mümkün de olmamıştır.119 Dolayısıyla sosyolojik yaklaşımın ifade ettiği gibi toplumsal çeşitlilikler federal sistemin oluşumunda önemlidir ancak sistemin dengeli ve istikrarlı olabilmesi için federalizm düşüncesinin yerleşmesi yani federal olarak düşünebilmek de önem arz eder.  Sosyolojik  teoriler,  federal  sistemlerin  oluşumunu  ve  işleyişini açıklamak konusunda önemli katkılar yapmışlar ve hukuksal ve anayasal teorilerin görmezden geldiği  çeşitlilik  unsurunu ön plana çıkarmışlardır. Bu nedenle bu teoriler, toplumsal çeşitlilik boyutunun göz ardı edilmesine ve federal sistemin kaynağı olan federalizm ilkesinin ortadan kaldırılmasına bir tepki olarak kabul edilmektedirler. Federal sistemlerde önemli bir kavram olarak çeşitlilik içinde birlik, anayasal  bir  sistem  içerisinde  birbirinden  farklı  özellikleri  bulunan toplulukların,  toplumsal  farklılıklarını  koruyarak  yaşamalarıdır.  Çeşitlilik kavramının,  özellikle  azınlık  haklarını  korumaya  odaklanması,  federal sistemlerin  demokrasi  ile  de  bağdaştırılmasına  olanak  sağlar.120  Ayrıca, günümüzde çeşitlilik içinde birliğin demokrasiyle özdeşleştirilmesinde en önemli gerekçe, federal sistemlerin etnik çeşitlilik açısından bir çare olarak kabul edilmesidir.121 Bu yönüyle de federalizm, çeşitlilik içinde birlik ve siyasal  sistemler  arasında  arzu  edilen  bir  yönetim  ilkesi  olarak  kabul görmektedir.122  Literatürde  federal  toplumu  geliştiren  farklı  fikirler  de  sosyolojik yaklaşımın açısından önemli bir yer tutar. Bu yönde Tarlton federal toplumu, simetrik ve asimetrik federalizm şeklinde bir ikili ayırımı oluşturmak üzere kullanmıştır. Yazar Livingston ın görüşlerini takip ederek, siyasi kurumların                                                  119  Singh, Mahendra P., Verney, Douglas V.,  Challenges to India's Centralized Parliamentary Federalism , Publius: Emerging Federal Process in India, Vol. 33, No. 4, (Autumn, 2003), s. 1.  120  Filippov, Ordeshook, Shvetsova, 2004, s. 1-4.  121  Bu konuda ayrıntılı bir çalışma için, Jan Erk ve Wilfried Swenden,  New Directions in Federalism Studies , Routledge, USA-Canada, 2010.  122  Swenden, 2006, s. 5-6.   623Federal Toplumu Anlamak...         AÜHFD, 64 (3) 2015: 595-636 gerçek  sosyal  ya  da  toplumsal  federalizme  karşılık  gelmesi  halinde, asimetrik bir federal sistemin ortaya çıkacağını ileri sürmüştür. Ona göre simetrik federalizm ise federal sınırların sosyal yapıdan bağımsız olarak çizildiği siyasi bir düzen ifade eder.123 Yani, federal kurumlar sosyal yapıya göre şekillenmiştir. Dolayısıyla günümüz federal sistemlerinde çeşitliliklerin korunması  adına  geliştirilmiş  anayasal-yapısal  asimetrik  desenler, çeşitliliklerin  varlıklarını  sürdürmeleri  adına  benimsenmiştir.  Bu  da sosyolojik  yaklaşımın  fikirsel  temellerini  ifade  ettiği  federal  toplum kavramından  ortaya  çıkmıştır.  Bu  nedenle  günümüz  sosyolojik  yaklaşım fikirlerini ifade etmek bakımından asimetrik ve simetrik federalizmin kısaca açıklanması yerinde olacaktır.  SOSYOLOJİK  YAKLAŞIM  KÖKENLİ  ASİMETRİK  VE SİMETRİK FEDERALİZM AYIRIMI  Üniter  devlet  biçimlerinin  tersine,  federal  sistemin  yapısı  gereği, çeşitliliklerin birlik tarafından dışlanmaları söz konusu olmaz. Federal sistem iki  olgunun  bir  arada  bulunmasına  olanak  sağlar. Ancak  burada  federal sistemin işleyişinde, federal yönetimlerin büyümesi gibi bir takım engeller de olabilir. Özellikle dinamik bir süreç olarak federal sistemde katılık unsuru olsa dâhi, bölgesel kimliklerin artikülasyonu için fırsat tanınmaktadır. Bu yönde, bölgesel ve merkezi yönetimler arasında işbirliği yönünde ilişkiler kurulabileceği  gibi  bölgesel  yönetimlerin  kendi  aralarında  rakip olabilecekleri de belirtilir. Bu nedenle Dikshit, federalizmin antitezinin teklik ya  da  birlik  (unitarism)  olmadığını,  aksine  federalizmin  antitezinin partikülarizm ve ayrılıkçılık olduğunu iddia eder.124  Sosyolojik  yaklaşım,  federal  sistemlerin  simetrik  ve  asimetrik yapılanmalarına da ayrıca önem vermektedirler. Özellikle asimetrik federal sistemlerde, bölgesel çeşitliliğin ön planda olduğu düşünülürse, sosyolojik yaklaşımın  bu  alana  ilişkin  değerlendirmeleri  son  derece  doğal  kabul edilmeleridir.  Bu  yönde  Tarlton ın   federal  toplum   kavramından  yola çıkarak oluşturduğu, asimetrik ve simetrik federalizm geliştirilmiştir.  Federal sistemin güvenceli anayasal yetki paylaşımında yetki başlıkları, federe  yönetimler  bakımından  birbirlerine  denk  olacak  şekilde                                                  123  Tarlton, Charles D.,  Symmetry and Asymmetry as Elements of Federalism: A Theoretical Speculation , The Journal of Politics, Vol. 27, No. 4 (Nov, 1965). Burgess, s. 42. Erk, 2008, s. 5 vd. 124  Dikshit, s. 11.  624AÜHFD, 64 (3) 2015: 595-636             Çelik Ulusoy paylaşılmaktadır.  Buna  simetrik  federalizm  denilmekte  ve  federal  sistem anayasasında, federe yönetimler arasında ayırım yapılmaksızın yetkilerin eşit paylaşıldığı örneklerde ortaya çıkmaktadır. Bu yönde, Amerika, Avustralya, Avusturya ve Almanya örnekleri bu tür simetrik federal sistemlerdendir. Günümüz federal sistemlerinden ABD ve Avustralya nın, birbirlerine benzer tek tip ve katı yetki paylaşımlarının simetrik olduğu görülmektedir.125  Anayasal  yaklaşımla  asimetrik  federal  sistemler,  federe  yönetimler arasında paylaşılan yetkileri arasında çeşitliliklerin anayasa ile öngörülmesi halinde söz konusudur. Bu tip asimetrik yetki paylaşımında, bir veya daha fazla  federe  yönetimin,  diğer  yönetimlere  oranla  daha  fazla  yetkileri bulunmaktadır.126  Asimetrik  federal  sistemde  yerleşen  asimetrik  ilişkiler  ise,  siyasal asimetri veya anayasal asimetri şeklinde iki biçimde ayrılmaktadır.127 Siyasal asimetri,  tüm  federal  sistemlerin  ortak  bir  özelliği  olarak,  çeşitli  federe yönetimlerin  kültürel,  ekonomik,  sosyal  ve  politik  koşulların,  kendi aralarında  göreceli  etkisinden  kaynaklanan  nedenlerle  ortaya  çıkar. Buna karşın, tüm federal sistemlerde ortak olmayan bir özellik olarak, anayasal asimetri ise, anayasal anlam da farklı federe yönetimlere farklı yetkilerin atanması halinde ortaya çıkmaktadır.128  Asimetrik federalizm, federal sistemde kurucu birimlerin yani federe yönetimlerin  arasında  aynı  yetkilere  sahip  olmamaları  ve  federe yönetimlerin, federal yönetim organlarında (ortak kuralın yaratılmasında) eşit  temsiliyetlerinin  bulunmadığı  durumlarda  ortaya  çıkmaktadır. Ancak asimetrik  federalizm,  kendi  içerisinde  farklı  anlamları  barındıran  bir                                                  125  Bu iki federal sistemin, anayasal yetki paylaşımı kataloglarından hareketle  sert yetki paylaşımı  örnekleri olduğu belirtilebilir. Çelik Ulusoy, Demet,  Federasyonlar ve Yetki Uyuşmazlıklarının Yargısal Çözümü , Ankara Üniversitesi Sosyal Bilimler Enstitüsü, Kamu Hukuku Anabilimdalı: Anayasa Hukuku, Yayınlanmamış Doktora Tezi, 2013.  126  Bu sistemin tipik bir örneği Belçika olarak gösterilir. Belçika da Anayasa ve Özel Volan ve Flaman Yasası ile aynı yükümlülük ve sorumluluklara tabi tutulmuşlardır. Bu duruma göre hareket edersek iki bölgenin sorumlulukları ve yetkileri simetrik yetkilerdir. Akhtar, Majeed, Watts, Ronald L, Brown, Douglas M., (Eds.),  Distribution of Powers and Responsibilities in Federal Countries , McGill-Queen's University Press, Canada, 2006, s. 5, 15. 127  Yazar, Watts ın ayırımlarını bu şekilde ifade etmiştir. Watts daha önceki çalışmasında bu ayırımları kullanmaktadır. Bir önceki atıfta değindiğimiz, Watts ın çalışması daha yeni tarihli olduğundan, bu çalışmasını kullanmayı uygun gördük. Brand, Dirk J,  Asymmetry in Federal Systems – Constitutional Arrangements in South Africa , European Diversity and Autonomy Papers EDAP 01/2008, İnternet Kaynak: www.eurac.edu/edap, s. 5.  128  Brand, s. 5 vd.    625Federal Toplumu Anlamak...         AÜHFD, 64 (3) 2015: 595-636 kavramdır.  Bu  yönde  bir  anlamı  itibariyle  asimetrik  federalizm;  federe yönetimler arasında kültürel, sosyo-ekonomik ve siyasi parti farklılıklarının yer aldığı bir merkezle oluşmuş federal sistemleri ifade etmektedir. Bu tür asimetriye fiili (de facto) asimetri adı verilir. Diğer bir anlamıyla asimetri ise;  federal  sistem  içerisinde,  belirli  yetki  konularında  bazı  federe yönetimlerin diğer federe yönetimlerden daha fazla yetkiye sahip olması, kısaca daha özerk olmaları halinde ortaya çıkar. Bu tip asimetri ise hukuki (de jure) federalizm denilmektedir.129  Asimetrik federal sistem, federe yönetimlerin her birinin, eşit ve aynı olmamaları durumunda ortaya çıkar.130 Watts, asimetrinin, özerklik ve güç dereceleri  bakımından  federe  yönetimlerin  arasında  farklılaşma  olduğu durumlarda oluştuğunu belirtir. Ona göre asimetrik federal sistemlerin belirli bir türünü belirlemek de mümkün değildir zira her asimetrik federal sistemin asimetri derecesi de birbirinden farklıdır.131 Örneğin Kanada da Quebec ve Hindistan da ise özellikle Jammu ve Keşmir  federe  yönetimlerinin,  belirli  alanlarda  sahip  oldukları  yetkileri, federal sistemin diğer federe yönetimlerine göre farklı olması nedeniyle bu federal sistemlerin asimetrik olduğu kabul edilebilir.  Hindistan da Jammu ve Keşmir ile Punjap, diğer kurucu birimlere göre daha fazla özerkliğe sahiptir. Hatta federal sistemin kurucu unsurlarından bir sapma  olmasına  rağmen,  Hindistan Anayasası nda  her  federe  yönetimin değil  bu  federe  yönetimlerin  kendi  anayasalarının  bulunacağı düzenlenmiştir.132  Bunlar  federal  sistemlerde  hukuki  (de  jure)  asimetri                                                  129  Yazar ayrıca İspanya, Rusya, Hindistan ve Belçika federasyonlarının birer yasal -de jure- asimetrik  federalizm  örneği  olduğunu  belirtmiştir.  Swenden,  Wilfried,   Asymmetric Federalism and Coalition-Making in Belgium , Publius: The Journal of Federalism, N: 32:3, (Summer 2002), s. 67. 130  Brown, Douglas,  Who s Afraid of Asymmetrical Federalism ? – A Summary Discussion  Institute  of  Intergovernmental  Relations,  IIGR,  School  of  Policy  Studies,  Queen s University, Asymmetry Series 2005 (17), s. 2 vd. 131  Hindistan federasyonunda, asimetrik federalizm hem kurumsal, hem de yetki paylaşımı bakımından kendisini göstermektedir. Dikkati çektiği üzere, asimetrik federasyonların tanımlamasında  salt  hukuksal  bir  yaklaşım  görülmemektedir.  Bunun  nedeni,  bir federasyonda var olan asimetri anayasal yani hukuki  de jure  olabileceği gibi, fiili yani  de facto  asimetri şeklinde ortaya çıkabilmektedir. Watts, Ronald L.,  A Comparative Perspective on Asymmetry in Federations , IIGR, Queen s University Asymmetry Series 2005(4), s. 1.  132  İlgili hükümler için bkz. Hindistan Anayasası 152., 370. Maddeler, Birinci Liste 15. Madde, Ek I ve Ek II.  626AÜHFD, 64 (3) 2015: 595-636             Çelik Ulusoy örnekleri olarak belirtilerek, Kanada da Quebec ve Nunavut, Almanya'da Bavyera  ve  Belçika'da  ise  Almanca  konuşanlar  topluluğu  ise  diğer örneklerdir.133  Ancak federal sistemin asimetrik olması, diğer federal sistemlere göre daha adem-i merkeziyetçi olacağı anlamına gelmemektedir. Örneğin Jammu ve  Kashmir  federe  yönetimi  ile  kuzey-doğudaki  egemen  devletler bakımından bazı asimetrik özerklikler Hindistan Anayasası nda olan kabul edilmiş olsa da bu asimetri, Hindistan'ı bir arada tutma yeteneği bakımından merkezi bir öneme sahip değildir. Aynı zamanda asimetrik federalizm fikri etrafında  Kanada  ve  İspanya'da  gelişen  siyaset  felsefesi  ile  kültürel azınlıkların  hakları  için  özel  bir  koruma  gerektirmesi  Hindistan'da  özel olarak gelişmemiştir. Dolayısıyla, Hindistan federal sistemindeki asimetrik federalizm özelliği, tam anlamıyla federalizmin çeşitlilikleri koruma yönü amacına ulaşmasa da, asimetrik federalizm özelliğinin anayasal anlamda var olduğu belirtilebilir.134  Kanada da asimetri, federe yönetimlerin katılma oranları bakımından hem  Senato da,  hem  de  federe  yönetimlerin  anayasal  yetki  paylaşım kataloğuna  ilişkin  yetkileri  bakımından  ortaya  çıkmaktadır.  Kanada Anayasası, federe yönetimlerin bu haliyle Senato da asimetrik temsiliyetini sağlamıştır. Bu da asimetrik federalizmin bir yansıması olarak kabul görür. Ancak bu durum, Kanada federe yönetimlerinin temsil edildiği Senato nun alt meclise oranla daha zayıf olması bakımından eleştirilmektedir.135  Ayrıca, sahip oldukları çeşitlilikler ve asimetri de göz önüne alındığında, Kanada ve Hindistan gibi büyük coğrafyalarda devletin daha fazla yönetilebilir olmasına çalışmak, federalizmin ya da federal ilkenin sonu olabilir. Amerikan anayasa koyucularının da bunu amaçladıklarını fakat ABD Anayasası nın diğer ülkelerdeki federal sistem anayasalarından farklı olarak bir uzlaşma veya anlaşma (covenant) belgesi gibi uygulandığına dikkati çekmektedirler.136                                                  133  Burgess, s. 218, 221. 134  Tillin, 2006, s. 62.  135  Senato nun zayıflığı, federe yönetimlerin nüfus temsilcisi olma rolleri ve federal meclisin içinde hükümetlerin temel olarak Başbakan tarafından atanan senatörler olmaları şeklinde ifade edilmektedir. Simeon, Richard, Papillon, Martin,  The Division of Powers In Canada: An Overview , Institute of Federalism University of Fribourg Files, s. 4. İnternet Kaynak: www.federalism.ch/files/categories/IntensivkursII/Canadag.pdf, Erişim Tarihi: 31-10-2011.  136  Verney, Douglas,  Federalism, Federative Systems, and Federations: The United States, Canada, and India , Publius, Vol. 25, No. 2 (Spring, 1995), s. 81-97.    627Federal Toplumu Anlamak...         AÜHFD, 64 (3) 2015: 595-636 Asimetrik yapılanmaların nedeni, tüm federe yönetim düzenleriyle ilgili olmayıp, sadece birkaç federe yönetim düzeninin özelliği olarak görülmektedir. Asimetrinin ortaya çıkması, sosyo-ekonomik tercihlerden kaynaklanabildiği gibi, kültürel sebeplere de dayanmaktadır. Aslında asimetrik federalizm, yerel ve merkezi otoriteler arasında yani federal ve federe yönetimler arasında çatışma yaşanmasının olası bir sebebi olarak da görülmektedir.137  Asimetrik  ve  simetrik  federal  sistemler,  özellikle  federal  ve  federe yönetimler arasında ortaya çıkan uyuşmazlıklar bakımından ele alınarak, her iki model kendi içerisinde birbirlerinden farklı siyasi, hukuki ve ekonomik sorunları barındırır. Asimetrik federal sistemlerde temel süreç ve ihtiyaçlar göz önüne alındığında, tek bir kurucu birimde izlenen politika ve koşulların tüm sisteme olan farklılığı uyuşmazlıkları ortaya çıkarabilmektedir.138  Federal  bir  sistemde  gözlemlenen  uyum  ya  da  çatışmanın  derecesi, sisteme hâkim olan simetrik ya da asimetrik modellerin fonksiyonu olarak düşünülebilir.  Bununla  birlikte  simetrik  modellerde,  federal  yönetim  yani merkezi  yönetimle  aynı  ilişki  derecelerine  sahip  federe  yönetimler  söz konusudur. Asimetrik modellerde ise, federe yönetimlerin federal yönetimle olan  çatışma  dereceleri  potansiyel  olarak  diğer  federe  yönetimlerde  de görülebilir.139 Bu kavramlardan yola çıkan Wildavsky, sosyal federalizmi tanımlamıştır. Ona  göre  ekonomik,  etnik  ve  dinsel  farklılıkların  siyasi  sınırlarla  uyum gösterdiği toplumlar  sosyal federalizm  biçiminde tanımlanır.140 Buna karşılık olarak  toplumun  oluşumuna  ve  özelliklerine  bakılmaksızın  tasarlanmış  bir federal kurumsal yapı ise  yapısal federalizm  biçiminde tanımlamaktadır.141                                                   137  Federal sistemlerde mali dağılım ve transfer programları, temel meselelerden biri olarak görülmektedir. ABD de olduğu gibi koşullu federal hibe sisteminin kontrolsüz bir şekilde büyümesine ya da Kanada da olduğu gibi yönetimler arası ilişkilerin yarı diplomatik rejimi, kapalı kapılar arkasında gerçekleştirilmiştir. Watts, 1996, s. 42-43. Hueglin, Hueglin, Thomas,  Federalism at the Crossroads: Old Meanings, New Significance , Canadian Journal of Political Science, Vol: 36:2, June 2003, s. 287. 138  Tarlton a göre federal sistemde birliği oluşturan unsurlar; federe yönetimlerin kendi aralarındaki uyuşmazlıkları, ortak hedefler, istek ve beklentiler açısından ele alınması gerektirmektedir. Tarlton, s. 870-871. 139  Örneğin California ve Washington veya Mississippi ve Washington federe yönetimlerinin aralarındaki  çatışma  veya  uyum  düzeylerinin  diğer  tüm  federe  yönetimlerin  federal yönetimle olan ilişkileriyle bir simetride olduğu görülebilir. Tarlton, s. 871.  140  Burgess, s. 42.  141  Erk, 2008, s. 5 vd.  628AÜHFD, 64 (3) 2015: 595-636             Çelik Ulusoy Asimetrik ve simetrik federalizmden hareketle, daha farklı bir ayırım olarak yersel ve çokuluslu federal sistem ayırımları da yapılmaktadır. Ancak Erk e göre toplumsal yapıyı dikkate alan federalizmin bu tür yaklaşımları, belirli  bir  süredir  kurumsalcı  perspektiflerin  hâkim  olduğu  bir  alanda azınlıkta  kalmışlardır.  Bu  durum,  yeni  kurumsalcı  yaklaşımların  alanda etkisinin görülmesiyle değişmiştir.142  SONUÇ Literatürde  siyaset  bilimcilerin,  federal  sistemin  anayasal  yapısına ilişkin  fikirlere,  anayasalcı  yaklaşımların  ise,  devlet  yetkileri  arasındaki ilişkilere, siyaset bilimi çalışmalarına ve kamu yönetimi atıflarına sınırlı olarak yer verdikleri eleştirilmektedir. Bununla birlikte sosyolojik yaklaşım, federal sistemi ve federalizmi değerlendirirken, sadece anayasalar ve hukuki yapıyı incelemekle kalmayıp, bunların ötesine de bakılması gerektiğini ileri sürmüştür.  Yaklaşımın,  federal  sistemin  oluşumu  ve  işleyişinde,  salt kurumsal  ve  anayasal  mekanizmaların  değerlendirilmesinin  yetersiz olduğuna ilişkin görüşleri, bugün hala literatürde önemli bir yere sahiptir.  Sosyolojik yaklaşımın önemli kazanımlarından bir diğeri şüphesiz ki kurumsal yapı ile toplumsal yapıyı birbirinden ayırmasıdır. Bu, görünen yapı ile gerçekliğin farklık arz edebileceğini yani hukuki olan ile fiili olanın ayrılması gerektiğine işaret etmektedir. Federal sistemler açısından bu durum federal  anayasalar  ile  federal  uygulamalar  arasında  ayırım  olmasını sağlamıştır. Onlara göre federal sistem, toplum içerisindeki bireyler ile farklı görüşlere sahip bireyler arasındaki çeşitliliktir. Bu yaklaşıma göre, fiilen federal özellik arz eden sistemler, birer federal toplumdur. Federal toplum ise sistemin hukuken federal olarak oluşmasında birincil rol oynar. Toplumsal çeşitlilikler ya da desenler kurumsal yapıyla özdeş de olmalıdır aksi halde bu sistemde uyuşmazlıkların çıkması muhtemeledir.  Elbette ki hukuki ve fiili siyasal yapıları incelemek, literatüre farklı bir bakış açısı kazandırdığı gibi bu konudaki karmaşayı da arttırmıştır. Zira hukuken federal olmayan sistemlerde federal toplum bulunabilir. Federal toplumdaki  güçlü  farklılıklar,  sistemin  kurumsal  desenini  şekillendirir. Ancak günümüzdeki her federal sistemin bu yönde ortaya çıktığını ifade etmek çok doğru olmayabilir. Bu yönde öncelikle, federal sistemi oluşturanın                                                  142  Erk, 2008, s. 7.   629Federal Toplumu Anlamak...         AÜHFD, 64 (3) 2015: 595-636 federal  toplum  olması,  bu  anlamda  anayasal  kurumların  federal  olup olmamasına önem verilmemesi sonucu ortaya çıkmaktadır. Federal toplumun ya da federalizmin yerleştiği her sistemin federal olarak kabul edilmesi gibi tartışmaya açık bir fikir gündeme gelmektedir.  Federal sisteme ilişkin teorik tartışmalar, bu devlet biçiminin dinamik yapısı  nedeniyle  geliştirilmeye  devam  edecektir.  Bu  bakımdan  federal sistemler,  bazı  dönemlerde  birlik  ve  özerlik  arasında  bir  yarışma,  bazı dönemlerde de bu iki olgu arasında bir uyum olarak karşımıza çıkabilir. Birlik olgusu baskın oldukça merkezileşme ve güçlü bir merkezi yönetim ön plana çıkmakta, özerklik olgusu baskın olduğunda ise, âdem-i merkezileşme ve güçlü federe yönetimler ortaya çıkmaktadır.  Sonuç  itibariyle  sosyolojik  yaklaşımın  önemli  katkısı,  federal sistemlerin tek formunun yersel olmayacağı, toplumsal farklıkları oluşturan desenlerin, o toplumun kurumsal yapısının oluşmasında önemli bir talep oluşturacağı  ve  bunun  da  kurumsal  mekanizmaya  etki  edeceğine  ilişkin fikirleridir. Federal toplum ise içinde barındırdığı güçlü farklılık desenleri ile sistemin  federal  kurumlarla  yönetilmesini  gerektirecek  talepleri oluşturmaktadır. Dolayısıyla federal toplum, federal olarak yaşama arzusunu ve son günlerde önemli bir kavram olarak  federal ruh u korumayı sağlayan önemli bir sosyolojik olgudur.            630AÜHFD, 64 (3) 2015: 595-636             Çelik Ulusoy",
     "Kaynakça": "Akhtar, Majeed, Watts, Ronald L, Brown, Douglas M., (Eds.),  Distribution of Powers and Responsibilities in Federal Countries , McGill-Queen's University Press, Canada, 2006. Auclair, Céline,  Federalism: Its Principles, Flexibility and Limitations , 2nd International Conference on Decentralization, Forum of Federations, Manila,  Philippines,  July  25,  2002,  İnternet  Kaynak: http://www.forumfed.org/libdocs/IntConfDecent02/128-ICD20702-intauclair.pdf, Erişim Tarihi:10-01-2011. Banting, Keith G.,  Social Citizenship and Federalism: Is a Federal Welfare State  a  Contradiction  in  Terms? ,  içinde,  Greer,  Scott  L.,  (Ed.)  Territory,  Democracy  and  Justice  Regionalism  and  Federalism  in Western Democracies ,  , Palgrave Macmillan, New York, 2006. Brand,  Dirk  J.,   Asymmetry  in  Federal  Systems  –  Constitutional Arrangements  in  South Africa ,  European  Diversity  and  Autonomy Papers EDAP 01/2008, İnternet Kaynak: www.eurac.edu/edap.  Brown,  Douglas,   Who s  Afraid  of  Asymmetrical  Federalism  ?  –  A Summary Discussion  Institute of Intergovernmental Relations, IIGR, School of Policy Studies, Queen s University, Asymmetry Series 2005 (17). Burgess,  Michael,   Comparative  Federalism:  Theory  and  Practice , Routledge, USA-Canada, 2006. Canatan,  Kadir,   Avrupa  Toplumlarında  Çokkültürcülük:  Sosyolojik  Bir Yaklaşım , Uluslararası Sosyal Araştırmalar Dergisi, The Journal of International Social Research, Vol.2/6, 2009. Caron, Jean-François, Laforest, Guy  Canada and Multinational Federalism: From  the  Spirit  of  1982  to  Stephen  Harper's  Open  Federalism , Nationalism and Ethnic Politics, 15:1, 27-55, 2009. Clarke, Susan E.,  Thinking Federally  from a Governance Perspective , içinde,  Pagano,  Michael  A.,  Leonardi,  Robert,   The  Dynamics  of Federalism in National and Supranational Political Systems , Palgrave Macmillan, USA, 2007.   631Federal Toplumu Anlamak...         AÜHFD, 64 (3) 2015: 595-636 Çelik Ulusoy, Demet  Federal Sistemlerde Geriye Bakış: Modern Dönem Öncesi Yaklaşımlar , Ankara Üniversitesi SBF Dergisi, Cilt 69, No. 4, 2014.  Çelik Ulusoy, Demet,  Federasyon ve Federalizm‟in Kavramsal Ayrımından Doğan Federal Siyasal Sistemler , Legal Hukuk Dergisi, Cilt: 127, S: (11), 2013.  Çelik  Ulusoy,  Demet,   ABD de  Federal  Hukukun  Üstünlüğü/Preemption İlkesi: Federalizmden Bir Sapma , Koç Üniversitesi Hukuk Fakültesi Hukuka Genç Yaklaşımlar Konferans Serisi No. 3 Anayasa Hukuku, Editör: Oder, Bertil Emrah,  Anayasa Hukuku Araştırmalarında Genç Yaklaşımlar  Kuramsal  ve  Uygulamalı  Yeni  Çalışmalar ,  12  Levha Yayınları, İstanbul, 2013. Çelik Ulusoy, Demet,  Federasyonlar ve Yetki Uyuşmazlıklarının Yargısal Çözümü ,  Ankara  Üniversitesi  Sosyal  Bilimler  Enstitüsü,  Kamu Hukuku Anabilim Dalı: Anayasa Hukuku, Yayınlanmamış Doktora Tezi, 2013.  Dikshit, Ramesh Dutta,  The Political Geography of Federalism: An Inquiry into Origins and Stability , The Macmillan Company of India Limited, New Delhi, First published 1975,.  Dimitris  N.  Chryssochoou,   Federalism  and  Democracy  Reconsidered , Regional  &  Federal  Studies,  8:2,  1-20,  1998,  DOI:10.1080/ 13597569808421048. Elazar, Daniel J.,  Exploring Federalism , University of Alabama Press, USA, 1987. Elazar, Daniel J.,  Federalism: An Overview , içinde, Villiers, De Bertus, (Ed.),   Federalism:  Theory  and  Application ,  Human  Sciences Research Council Publishers, Pretoria, 1995.  Ergül,  Ozan,   Yeni  Kurumsalcı Yaklaşımla Türk Anayasa  Mahkemesi  ve Demokrasi , Adalet Yayınevi, Ankara, 2007. Erhürman, Tufan,  Çok Katmanlı Toplumlarda İstikrarlı Demokrasi: Birleşik Kıbrıs Örneği , Ankara Üniversitesi Hukuk Fakültesi Dergisi, N: 61 (1), 2012, s. 125 vd. 632AÜHFD, 64 (3) 2015: 595-636             Çelik Ulusoy Erk, Jan ve Swenden,Wilfried,  New  Directions in Federalism Studies , Routledge, USA-Canada, 2010.  Erk, Jan,  Austria: A Federation without Federalism , Publius: The Journal of Federalism, Vol. 34, Number 1, 2004. Erk, Jan,  Explaining Federalism: State, Society and Congruence İn Austria, Belgium,  Canada,  Germany  and  Switzerland ,  Routledge,  USACanada, 2008.  Erk, Jan,  Review: Does Federalism Really Matter? , Comparative Politics, Published by: Ph.D. Program in Political Science of the City University of New York, Vol. 39, No. 1 (Oct, 2006). Falleti, Tulia G. ve Cameron, Maxwell A.  Federalism and the Subnational Separation of Powers , Publius, Spring 2005. Filippov,  Mikhail,   Riker  and  Federalism ,  Constitutional  Political Economy, 16, 93–111, 2005.  Filippov,  Mikhail,  Ordeshook,  Peter  C.,  Shvetsova,  Olga,   Designing Federalism:  A  Theory  of  Self-Sustainable  Federal  Institutions , Cambridge University Press, USA, 2004. Gerven, Walter Van,  Federalism in the US and Europe , Vienna Online Journal on International Constitutional Law, www.icl-journal.com, Vol. 1, Number: 1/2007, s. 3. Gönenç,  Levent,   Siyaset  Bilimi  ve  Anayasalar ,  Ankara  Üniversitesi Siyasal Bilimler Fakültesi Dergisi, C. 54, Sayı 3, 1999. Gözler, Kemal,  Devletin Genel Teorisi , Ekin Yayınevi, Bursa, Şubat 2007.  Greer, Scott L. (Ed.),  Territory, Democracy and Justice Regionalism and Federalism in Western Democracies , Palgrave Macmillan, New York, 2006.  Grofman, Bernard, Wittman, Donald,  The Federalist Papers and the New Institutionalism , Agathon Press, First Publish, New York, 1989.  Hadley, Charles D., Morass, Michael, Nick, Rainer,  Federalism and Party Interaction  in  West  Germany,  Switzerland,  and  Austria ,  Publius:   633Federal Toplumu Anlamak...         AÜHFD, 64 (3) 2015: 595-636 Federalism  and  Intergovernmental  Relations  in  West  Germany:  A Fortieth Year Appraisal, Vol. 19, No. 4, 1989. Hueglin,  Thomas,   Federalism  at  the  Crossroads:  Old  Meanings,  New Significance , Canadian Journal of Political Science, Vol: 36:2, June 2003. Jeffery, Charlie,  Multi-Level Party Competition in Federal And Regional States ,  Center  for  Metropolitan  Studies,  Seminar:  Metropolis  and Inequalities,  2010.  İnternet  Kaynak: http://www.centrodametropole.org.br/static/uploads/C_Jeffery.pdf&ei=sjmeUODwOYmDhQeXqYDQBA&usg=AFQjCNF8qqH0rH6ZrdboYkQu-7VdS8zJQ. Erişim Tarihi:02-10-2011.  Johnstad, Tom,  Co-operatives and Federations , Journal of Co-operative Studies, No 89, May 1997. Kefale, Asnake,  Federalism and Ethnic Conflict in Ethiopia: A Comparative Study  of  the  Somali  and  Benishangul-Gumuz  Region   Leiden University  Department  of  Political  Science  of  the  Leiden,  Doctoral Thesis, 2009. Kelemen, Daniel R.,  Federalism and Democratization: The United States and  European  Union  in  Comparative  Perspective ,  içinde,  Menon, Anand, Schaın, Martin, (Ed.),  Comparative Federalism: The European Union  and  the  United  States  in  Comparative  Perspective ,  Oxford University Press, USA, 2006.  Kincaid, John ve Tarr, Alan G. (Ed.),  Constitutional Origins, Structure, and Change  in  Federal  Countries ,  McGill-Queens  University  Press, Canada-USA, 2005.  King,  Preston,   Federalism  and  Federation ,  Baltimore,  Johns  Hopkins University Press, Biddles Ltd, Great Britain.  Lijphart, Arend,  Çağdaş Demokrasiler: Yirmibir Ülkede Çoğunlukçu ve Oydaşmacı Yönetim Örüntüleri , (Çev. Özbudun, Ergun, Onulduran, Ersin), Yetkin Yayınları, Ankara, 1996. Lijphart, Arend,  Thinking about Democracy: Power Sharing and Majority Rule in Theory and Practice , Routledge, USA-London, 2008.  634AÜHFD, 64 (3) 2015: 595-636             Çelik Ulusoy Livingston, William S.  A Note on the Nature of Federalism , Political Science Quarterly, Vol. 67: 1, 1952. Lowndes, Joseph E.  From the New Deal to the New Right : Race and the Southern  Origins  of  Modern  Conservatism , Yale  University  Press, USA, 2008. Marc,  Alexandre,   New  and  Old  Federalism:  Faithful  to  the  Origins , Publius: Federalism as Grand Design, Vol. 9, No. 4, (Autumn, 1979).  Norman,  Wayne,   Negotiating  Nationalism:Nation-building,  Federalism, and Secession in the Multinational State , Oxford University Press, Oxford, 2006. Parikh, Sunita, Weingast, Barry R.,  A Comparative Theory of Federalism: India , Virginia Law Review, Vol. 83, 1997. Riker,  William,   Federalism:  Origin,  Operations,  Significance ,  Boston: Little, Brown and Co, 1964, s. 50-51. Simeon, Richard, Papillon, Martin,  The Division of Powers In Canada: An Overview , Institute of Federalism University of Fribourg Files, s. 4. İnternet  Kaynak: www.federalism.ch/files/categories/IntensivkursII/Canadag2.pdf, Erişim Tarihi: 31-10-2011.  Singh, Mahendra P., Verney, Douglas V.,  Challenges to India's Centralized Parliamentary  Federalism ,  Publius:  Emerging  Federal  Process  in India, Vol. 33, No. 4, (Autumn, 2003).  Skoutaris,  Nikos   From  Dual  to  Cooperative  Federalism ,  European Constitutional Law Review, Vol.7, Asser Press and Contributors, 2011. Smith, Jennifer,  Defınitions, Typologies and Catalogues: Ronald Watts On Federalism , The Federal Idea: A Conference in Honour of Ronald L. Watts,  Conference  Paper,  Institute  of  Intergovernmental  Relations Queen s University,"
}