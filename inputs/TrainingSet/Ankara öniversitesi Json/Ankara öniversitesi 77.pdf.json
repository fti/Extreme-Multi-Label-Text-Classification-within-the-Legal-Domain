{
     "Tip": "Makale",
     "Dergi İsmi": "Ankara Üni. Hukuk Fak. Dergisi",
     "Üniversite İsmi": "",
     "Gün": " 24",
     "Ay": "06",
     "Yıl": "2020",
     "Cilt": "69",
     "Sayı": "02",
     "Başlık": "ROMA HUKUKU VE TÜRK HUKUKUNDA TAŞINMAZ LEHİNE İRTİFAK HAKLARININ ÖZELLİKLERİ",
     "Title": "The Characteristic of Predial Servitudes in Roman Law and nTurkish Law",
     "Yazar İsmi": [
          "Bahar ÖCAL APAYDIN"
     ],
     "Danışman İsmi": "",
     "Anahtar Kelimeler": [
          "Taşınmaz lehine irtifak hakları",
          "yarar ölçütü",
          "nemini res sua servit",
          "servitus in faciendo consistere nequit",
          "servitutes dividi non possunt"
     ],
     "Keywords": [
          "Predial servitudes",
          "utilitas",
          "nemini res sua servit",
          "servitus in faciendo consistere nequit",
          "servitutes dividi non possunt"
     ],
     "Özet": "İsviçre ve Türk hukuk düzenlerinde taşınmaz lehine irtifak hakları, bir taşınmaz  üzerinde  kullanma  yahut  yararlanma  sağlayan  sınırlı  ayni haklardandır. Taşınmaz lehine irtifak hakları Roma hukukunda eski çağlarda tarım toplumunun ihtiyaçlarını karşılamak üzere ortaya çıkmış ve zamanla toplumun değişen ihtiyaçları doğrultusunda çeşitlenmiştir. Taşınmaz lehine irtifak haklarının özellikleri bakımından belirleyici olan ilke ve ölçütler ise Romalı hukukçular tarafından geliştirilmiştir. Bu ilke ve ölçütler şu şekilde sıralanabilir: Taşınmaz lehine irtifak hakkı bakımından benimsenen objektif yarar  ölçütü;  malikin  kendisine  ait  taşınmaz  üzerinde  irtifak  hakkı kuramaması; irtifak hakkının içeriğinin bir yapma ediminden oluşmaması ve taşınmaz lehine irtifak hakkının bölünememesi. İsviçre Medeni Kanunu nun ve  Türk  Medeni  Kanunu nun  taşınmaz  lehine  irtifak  haklarına  ilişkin hükümlerinin  bazıları,  bu  ilke  ve  koşulların  esas  alındığı  bir  anlayışla düzenlenmiştir. Örneğin, taşınmaz lehine irtifak hakkının içeriğinin bir yapma ediminden oluşamayacağı ilkesi her iki hukuk düzeninde de benimsenmiş ve bu  doğrultuda  gerek  İsviçre  Medeni  Kanunu nda  gerekse  Türk  Medeni Kanunu nda hüküm sevk edilmiştir. Ne var ki, söz konusu kanunlaştırmalarda farklı bir anlayışı yansıtan hükümlerle karşılaşmak da mümkündür. Örneğin, İsviçre ve Türk hukuk düzenlerinde malik kendi taşınmazı üzerinde bir başka taşınmazı lehine irtifak hakkı tesis edebilir. Bu çalışmanın amacı, taşınmaz                                                       Makalenin Geliş Tarihi: 10.01.2020, Makalenin Kabul Tarihi: 24.06.2020     Dr. Öğretim Üyesi, Eskişehir Osmangazi Üniversitesi İktisadi ve İdari Bilimler Fakültesi, bahar.ocalapaydin@ogu.edu.tr, ORCID: 0000-0001-9106-8286   -Bu makale, Roma Hukukundan Günümüze Taşınmaz Lehine İrtifak Hakları isimli doktora tez çalışmasından türetilmiştir.   Bahar ÖCAL APAYDIN                                         Ankara Üni. Hukuk Fak. Dergisi, 69 (2) 2020: 617-663       lehine irtifak haklarının özelliklerini İsviçre hukukunu da dikkate almak suretiyle, Roma hukuku ile Türk hukukunu karşılaştırarak incelemektir.",
     "Abstract": "Predial servitudes are limited rights in rem which provide usus on a land in Swiss and Turkish legal order. Predial servitudes had emerged in Roman law in order to meet the needs of agricultural society in ancient times and had been diversified in line with the changing needs of society. The principles and criteria  which  are  decisive  in  terms  of  the  predial  servitudes  had  been developed by Roman jurists. These principles and criteria can be listed as follows: utilitas fundi; nemini res sua servit; servitus in faciendo consistere nequit and servitutes dividi non possunt. Some of the provisions of the Swiss Civil Code and the Turkish Civil Code on predial servitudes are regulated with a perspective on which these principles and criteria are based. For example, the principle of servitus in faciendo consistere nequit adopted in both legal systems and in this respect, the Swiss Civil Code and the Turkish Civil Code contains provisions regarding this principle. However, it is also possible to come  across  provisions  that  reflect  a  different  perspective  in  these codifications. For example, in Swiss and Turkish legal systems, the owner may establish an easement on her/his land in favor of her/his another land. The aim of this study is to examine the characteristics of predial servitudes by comparing Roman law with Turkish law and also taking into account Swiss law.",
     "Metin": "Mülkiyet hakkı, bir eşya üzerinde en geniş yetkileri içeren ayni haktır. Bu kapsamda malik, o eşyayı kullanma, o eşyadan yararlanma ve o eşya üzerinde tasarrufta bulunma yetkilerine sahip olmaktadır. Ne var ki, bazı hallerde bir eşya, özellikle bir taşınmaz üzerindeki mülkiyet hakkından fayda elde etmek için bir başka taşınmazdan yararlanmak gerekebilir. Örneğin, ana yola  çıkabilmek  için  komşu  taşınmazdan  geçmek  bir  zorunluluk olabilmektedir ya da binaların konumları nedeniyle bir binanın yükseltilmesi diğer binanın ışık ve manzarasını kapatabilmektedir. Bu gibi durumlarda, 618Ankara Üni. Hukuk Fak. Dergisi, 69 (2) 2020: 617-663    Roma Hukuku ve Türk Hukukunda Taşınmaz…     birinci  örnekte  olduğu  gibi,  kişinin  ana  yola  çıkabilmek  için  komşu taşınmazdan  her  geçişinde  taşınmaz  malikinden  izin  alması ve  buna  bir süreklilik kazandırılması söz konusu olmaktadır. İkinci örnekte ise binayı yükselten kişinin binayı yükseltmemesi ve bu suretle diğer bina malikinin ışığını  kesmemesi  ya  da  manzarasına  engel  olmaması  için  çeşitli düzenlemelere  ihtiyaç  duyulmaktadır.  Diğer  bir  deyişle  bu  hallerde,  bir taşınmaz  üzerindeki  mülkiyet  hakkından  elde  edilen  fayda,  başka  bir taşınmazdan  yararlanmayı  gerektirmektedir.  Romalılar  da  bahsi  geçen ihtiyaçları karşılamak amacıyla, çeşitli yollara başvurmuşlardır ve bu sayede bugün  taşınmaz  lehine  irtifak  hakları  olarak  adlandırdığımız  hukuki kurumunun temellerini atmışlardır. Roma da taşınmaz lehine irtifak haklarının ortaya çıkışı oldukça eski olmakla birlikte, taşınmaz lehine irtifak hakları kurumunun genel teorisi, Romalı  Hukukçular  tarafından  geliştirilmiş  ve  modern  kanunlaştırmalara yansımıştır. Romalı hukukçuların taşınmaz lehine irtifak haklarının özellikleri ile ilgili yapmış oldukları çalışmaların yansımalarına, belirli bir gelişim çizgisi izlemek  suretiyle  İsviçre  ve  Türk  hukuk  düzenlerinde  rastlanmaktadır. Taşınmaz lehine irtifak haklarının özellikleri bakımından kimi zaman Romalı hukukçuların geliştirdiği ilkelerle benzerlikler görülmekteyken, kimi zaman çok farklı bir düzenleme ile karşılaşılmaktadır.  Bu  çalışmanın  amacı,  öncelikle  taşınmaz  lehine  irtifak  haklarının özellikleri ile ilgili olarak Romalı hukukçuların yapmış oldukları tespitleri ve geliştirmiş  oldukları  ilkeleri  ortaya  koymak  ve  ardından  İsviçre  Medeni Kanunu ve Türk Medeni Kanunu sistematiği bakımından Roma hukukunda taşınmaz lehine irtifak haklarının özellikleri ile benzer ve farklı olan hususları inceleme konusu yapmaktır.  I-   TAŞINMAZ LEHİNE İRTİFAK HAKKI KAVRAMI A.  ROMA  HUKUKUNDA  TAŞINMAZ  LEHİNE  İRTİFAK HAKLAR I  Romalılar, taşınmaz lehine irtifak haklarını tanımlama ve sınıflandırma ihtiyacı duymamışlardır. Bunun nedeni, Roma Hukukunda genel bir taşınmaz lehine irtifak hakkı kavramı olmamasında aranmaktadır. Zira Roma da belirli                                                       1   Grosso, G. (1969), Le servitù prediali nel diritto romano, Torino, Giappichelli Editore, s. 11; Öcal Apaydın B. (2014), Roma Hukukundan Günümüze Taşınmaz Lehine İrtifak Hakları, Yetkin Yayınları,s. 61 . 2   Capogrossi Colognesi, L. (2004), L Invenzione dei diritti reali in diritto romano, Diritto romano e terzo millennio, Radici e prospettive dell esperienza giuridica contemporanea, Napoli, Jovene Editore, s. 259. 619Bahar ÖCAL APAYDIN                                         Ankara Üni. Hukuk Fak. Dergisi, 69 (2) 2020: 617-663       ihtiyaçları karşılamak amacıyla bugün genel olarak irtifak hakları şeklinde ifade ettiğimiz haklar, zaman içinde teker teker kabul edilmiş ve ortaya çıkan irtifak  hakkı,  içeriği  dikkate  alınarak,  iter,  actus,  aquae  ductus  gibi adlandırılmıştır. Zamanla irtifak haklarının sayısının artması ile hepsine genel bir isim verilmesi ihtiyacı doğmuştur; ancak yine de Romalı hukukçular irtifak haklarını içeriklerini dikkate alarak tek tek ele almış ve genel bir kavram yaratma çabası içine girmemişlerdir 3. Taşınmaz  lehine  irtifak  hakları  için  klasik  hukuk  döneminde  iura prediorum ya da servitutes kavramları kullanılmaktadır. İrtifak haklarının iura prediorum şeklinde ifade edilmesi, servitutes şeklinde ifade edilmesinden daha eski olmakla birlikte hukuki bir kavram olarak ortaya çıkmamıştır, daha çok hakkın bir taşınmazın lehine söz konusu olduğunu belirtme amacıyla kullanılmaktadır. Diğer bir deyişle iura prediorum ifadesi, lehine irtifak hakkı kurulan taşınmazı yani aktif tarafı yansıtmaktadır. Servitutes kavramı ise üzerinde irtifak hakkı kurulan taşınmazın yani yüklü taşınmazın, lehine irtifak hakkı kurulan yani yararlanan taşınmaza fayda sağlaması düşüncesinin ürünüdür. Bu düşünce, Cumhuriyet Döneminin sonlarına doğru ortaya çıkmış ve taşınmaz lehine irtifak hakları ile bir taşınmazın bir başka taşınmaza tabi olduğu anlayışını doğurmuştur. Dolayısıyla servitutes ifadesi, irtifak hakkı ile yüklü taşınmazı yani pasif tarafı yansıtmaktır. Gaius un  Instituones inde  ve  Digesta daki  kimi  metinlerde  iura praediorum  ifadesinin  kimi  metinlerde  ise  servitutes  ifadesinin  tercih edildiği görülür.                                                        3   Bu durum Romalıların hukuki sorunları somut olarak ele almasından kaynaklanır. O nedenle soyut kavramlar oluşturmaktan kaçınmışlardır. Bkz. Biondi, B. (1954),  Le servitù prediali nel diritto romano, Milano, Giuffrè Editore, s. 87 vd.; Grosso, 1969, s.77. 4   Burdese, A. (1970), Servitù (Diritto Romano), Novissimo Digesto Italiano, Torino, UTET, s. 119; Öcal Apaydın, s. 61. 5   Karlowa, O: Römische Rechtsgeschichte II, Leipzig 1901, s. 405 (Naklen Biondi, 1954, s. 88). 6   Öcal Apaydın, s. 61. 7   Solazzi, S. (1947), Requisiti e modi di costituzione delle servitù prediali, Napoli, Jovene Editore, s. 1; Grosso, G. (1944), I problemi dei diritti reali nell impostazione romana, Torino, Giappichelli Editore., s. 27; Burdese, A. (2007), Le servitù prediali, Linee teoriche e questioni pratiche, Padova, CEDAM, s. 2; Öcal Apaydın, s. 61. 8   Öcal Apaydın, s. 61. 9   Gai.2.31; Gai.2.14; Gai.2.29; D.8.6.3; D.20.1.11.3. 10  Gai.2. 14a; Gai.2. 17. 620Ankara Üni. Hukuk Fak. Dergisi, 69 (2) 2020: 617-663    Roma Hukuku ve Türk Hukukunda Taşınmaz…     D.1.8.1.1(Gaius 2 inst.) ……….eodem  numero  sunt  et  iura  praediorum  urbanorum  et rusticorum, quae etiam servitutes vocantur. …. Şehir taşınmazları lehine irtifak hakları (iura praediorum urbanorum) ve köy taşınmazları lehine irtifak hakları (iura praediorum rusticorum) da <res incorporales> tir ki; aynı zamanda servitutes diye anılırlar. Yukarıda alıntı yapmış olduğumuz metinde  Gaius, iura praediorum şeklinde  anılan  irtifak  hakları  için  servitutes  ifadesinin  de  kullanıldığını belirterek, konuya bir açıklık getirmektedir. Belirtmek gerekir ki, Romalılar her ne kadar taşınmaz lehine irtifak hakkını ifade etmek için ius kelimesinin çoğulu olan iura kelimesini kullansalar da taşınmaz lehine irtifak hakları bakımından ius, tam olarak bugün anladığımız anlamda hak kavramına karşılık gelmemektedir. Bu ifade, daha ziyade taşınmaz üzerindeki hâkimiyeti ve/veya yetkiyi işaret etmektedir. Klasik sonrası hukuk döneminde, irtifak haklarının klasik dönemdeki anlam ve içeriği yavaş yavaş kaybolmaya başlamıştır. De servitutibus yani İrtifaklara Dair başlığı açıkça Codex Theodosianus da yer almamakla beraber  Lex  Romana  Visigothorum da  da  böyle  bir  başlığa rastlanmamaktadır. Ancak Codex Theodosianus 2.23 ve 2.24. bölümüne                                                       11  Öcal Apaydın, s. 68. 12  Corbino, A. (1990), Servitù (Diritto Romano), Enciclopedia del Diritto, C.42, Milano, Giuffrè Editore, s. 257; C Caravale, M. (1970),  Servitù (Diritto Intermedio), Novissimo Digesto Ita-liano, Torino, UTET, s. 125; Levy, E. (1951), West Roman Vulgar Law, Philadelphia, The American Philosophical Society, s. 55-59; Öcal Apaydın, s. 62. 13  313  yılından  438  yılına  yani  II  Theodosius e  kadar  Roma da  hüküm  sürmüş  olan imparatorlarca çıkartılan emirnamelerin derlemesidir (Pharr, s. XVII). 439 yılında Doğu Roma da yürürlüğe girmiş ve Batı Roma hükümdarı III Valentinianus un isteği ile batıya gönderilmiş ve senatonun onayına sunulmuştur. Doğuda 529 yılında Codex Iustinianus un ilkinin ilanına kadar yürürlükte kalmıştır. Batıda ise imparatorluk yıkılana kadar yürürlükte kalmış; ancak daha sonra Roma topraklarında yaşayan kavimlerin kanunlarında yapılan alıntılarla yaşamaya devam etmiştir Talamanca, M. (1989), Lineamenti di Storia del Diritto Romano, 2. Bası, Milano, Giuffrè Editore, s. 613 vd.). 14  506 yılında Visigotların hüküm sürdüğü İspanya da ve Galya bölgesinin bir kısmında Kral Alarico II tarafından çıkarılmış olan derleme, aynı zamanda Breviarium Alaricianum olarak da anılır. Codex Theodosianus un önemli bir bölümü ile Theodosianus sonrası Novellae, Gai Epitome,  Pauli  Sententiae,  Codex  Gregorianus,  Codex  Hermogenianus  ve  Responsa Papiniani den bölümler içermektedir (Talamanca, 1989, s. 624). 15  Levy, s. 55. 621Bahar ÖCAL APAYDIN                                         Ankara Üni. Hukuk Fak. Dergisi, 69 (2) 2020: 617-663       karşılık gelen Codex Iustinianus un 3.34. bölümünün başlığı De servitutibus et de aqua yani İrtifaklara ve Suya Dair şeklindedir. Iustinianus un  Institutiones inin  2.3  bölümünün  başlığı  da  De Servitutibus  yani  İrtifaklara  Dair  şeklindedir  ve  metinde  servitutes praediorum  ifadesinin  kullanıldığı  açıkça  görülmektedir.  Iustinainus döneminin kaynaklarında artık servitutes terimi yalnızca taşınmaz lehine irtifak haklarını ifade etmek için kullanılmamış ve fakat daha genel bir anlama kavuşmuştur.  Bu  dönemde  irtifak  hakları,  servitutes  praediorum  yani taşınmaz lehine irtifaklar ve servitutes personarum yani kişi lehine irtifak hakları şeklinde tasnif edilmiştir. I. Ins. 2.3.3 Ideo  autem  hae  servitutes  praediorum  appellantur,  quoniam  sine praediis constitui non possunt. nemo enim potest servitutem adquirere urbani vel rustici praedii, nisi qui habet praedium, nec quisquam debere, nisi qui habet praediam. Bu  irtifaklara  taşınmaz  lehine  irtifak  hakları-servitutes  praediorum- denir, zira praedia yani taşınmaz yoksa <irtifak hakkı> kurulamaz. Nitekim bir taşınmaza malik olmayan kimse, köy veya şehir taşınmazları üzerinde irtifak hakkı kuramaz. Theophilus un  Paraprasis  Institutionum  isimli  eserinin  üçüncü bölümünün  başlığı,  De  servitutibus  yani  Taşınmaz  Lehine  İrtifaklar Hakkında şeklindedir ve 2.3.2 de yer alan metinde taşınmaz lehine irtifak haklarının şehir taşınmazı ya da köy taşınmazı lehine irtifaklar şeklinde adlandırıldığından bahsedilir. Zira bina ya da arazi olmadan irtifak hakkı söz                                                       16  Ancak bu bölümde Diocletianus dan Iustinianus a kadar olan dönemdeki imparatorların emirnamelerine değinilmemiştir. Söz konusu dönemde geçerli olan emirnameler daha çok umama ait yollardan geçme (via, iter, actus) ve suyolu (aquaeductus) ile ilgilidir (Levy, s. 55). Çünkü Dioletianus dan Iustinianus dönemine kadar, özel hukuk anlamında, taşınmaz lehine irtifak hakları ile ilgili emirnamelere rastlanmamaktadır (Corbino, 1990, s. 257). 17  Öcal Apaydın, s. 63. 18  Cantarella, E. (2010), Diritto Romano, Istituzioni e Storia, Milano, Mon-dadori Università Editore, s. 421. 19  Çeviride Umur, 1968, s. 93 den yararlanılmıştır. 20  Iustinianus un  Institutiones inin  Yunanca  çevirisi  ve  açıklaması.  Eser  doğrudan Theophilus un derslerinin derlemesidir (Falcone, G. (2001),  Note historique sur la définition législative de la servi-tude (art. 637 Code Napoléon- art. 1027 Codice civile italiano), Revue historique de droit français et étranger 79, s. 13-30, s. 21). Bu eserin M.S. 533/534 yıllarında yazıldığı tahmin edilmektedir Lokin, J.H.A/Meijering, R./Stolte, B.H./Van der Wal, N. (Çev.: Murison, A.F.) (2010), Theophili Antecessoris Paraphrasis Institutionum, Groningen, Chimaira, s. ix). 622Ankara Üni. Hukuk Fak. Dergisi, 69 (2) 2020: 617-663    Roma Hukuku ve Türk Hukukunda Taşınmaz…     konusu olmaz. Hiç kimse arazisi ya da binası olmadıkça söz konusu irtifak haklarının sahibi olamaz. Burada Iustinianus Institutiones inden yukarıda alıntı yapılan metin, tekrar edilmektedir. Ayrıca Theophilus, eserin 2.3.1 de yer alan metninde şehir taşınmazları lehine irtifak haklarının niteliğinden söz etmektedir. Buna göre komşunun yüküne katlanma şeklinde bir hak söz konusudur.  Paraph.  inst. deki  taşınmaz  lehine  irtifak  haklarına  ilişkin metinler birlikte incelendiğinde, taşınmaz lehine irtifak hakkının bir yük olarak değerlendirildiği görülmektedir. B.   TÜRK  HUKUKUNDA  TAŞINMAZ  LEHİNE  İRTİFAK HAKKI KAVRAMI İsviçre hukuku ve Türk hukukunda taşınmaz lehine irtifak hakkı, bir taşınmaz üzerinde kullanma veya yararlanma sağlayan sınırlı bir ayni hak olarak düzenlenmiştir. Türk Medeni Kanunu m.779/f.1 (İsv.MK m.730) hükmünde taşınmaz lehine irtifak hakkı, yüklü taşınmaz malikinin mülkiyet hakkı  üzerindeki  etkisi  göz  önüne  alınarak  ifade  edilmiştir.  Buna  göre taşınmaz lehine irtifak hakkı, yüklü taşınmaz malikini, mülkiyet hakkının sağladığı bazı yetkileri kullanmaktan kaçınmaya veya yararlanan taşınmaz malikinin yüklü taşınmazı belirli şekilde kullanmasına katlanmaya mecbur kılar. Taşınmaz lehine irtifak hakkı, yararlanan taşınmaz malikine ise yüklü taşınmazdan yararlanma ya da yüklü taşınmazı kullanma yetkisi vermektedir.   İşte yararlanan taşınmaz malikine tanınan bu yetkiler, taşınmaz lehine irtifak hakkının içeriğini oluşturur. Diğer bir deyişle, taşınmaz lehine irtifak hakkının içeriğini, taşınmazdan yararlanma ya da taşınmazı kullanma oluşturmaktadır.  Türk Medeni Kanunu nun dördüncü kitabının başlığını ayni haklar oluşturmaktadır.  Dördüncü  kitabın  birinci  kısmında  mülkiyet,  ikinci kısmında ise sınırlı ayni haklar ele alınmıştır. İsviçre Medeni Kanunu nun Fransızca metninde diğer ayni haklar ifadesi yer almaktayken Almanca ve İtalyanca metninde sınırlı ayni haklar ifadesinin kullanıldığı görülmektedir. Buradaki  sınırlı  ifadesi,  hakkın  sınırlı  olması  anlamında  değil  hakkın                                                       21  Lokin/Meijering/Stolte/Van der Wal, s. 231; Öcal Apaydın, s. 63. 22  Lokin/Meijering-/Stolte/Van der Wal, s. 231. 23  Falcone ye göre burada I.Ins. 2.3.1 de servitus oneris ferendi yi tarif eden ut vicinus onera vicini sustineat yani komşu binanın komşu binaya yaslanması şeklindeki ifade yanlış yorumlanmış ve diğer irtifak hakları bakımından genelleştirilmiştir. Bu yanlış tanımlama tarihsel gelişim sürecinde kavramların yanlış anlaşılmasına neden olmuş ve bu durum modern kanunlaştırmaları da etkilemiştir (Falcone, s. 25). 24  Piotet, P. (1978), Les droits réels limités en general, Les servitudes et Les charges foncières, Fribourg, Editions Universitaires Fribourg Suisse, s. 29; Steinauer, P. H. (2012) Les droits réels, C. II, Bern, Editions Staempfli&Cie SA Bern, N. 2195; Göksu, T. (2016), Sachenrecht Art. 641-977 ZGB, CHK - Handkommentar zum Schweizer Privatrecht, [CHK-ZGB], Art. 730, 1; Kähr, M. (2016), ZGB Kommentar Schweizerisches Zivilgesetzbuch OFK - Orell Füssli Kommentar, 2016 [OFK-ZGB], Art. 730, N. 8.  623Bahar ÖCAL APAYDIN                                         Ankara Üni. Hukuk Fak. Dergisi, 69 (2) 2020: 617-663       içeriğini oluşturan eşya üzerindeki hâkimiyetin sınırlı olması anlamındadır. Bu sınırlı hâkimiyet eşyadan yararlanma ya da eşyayı kullanma şeklinde ise taşınmaz lehine irtifak hakkı söz konusudur. İsv.MK m. 730 ve TMK m. 779 hükmünde açıkça yüklü taşınmaz malikinin mülkiyet hakkı kapsamındaki bazı yetkileri kullanmaktan kaçınması ya da yararlanan taşınmaz malikinin yüklü  taşınmazı  belirli  şekilde  kullanmasına  katlanmasından bahsedilmektedir.  Dolayısıyla  taşınmaz  lehine  irtifak  hakkı  sahibine taşınmazdan kısmi bir yararlanma sağlar. Bu sayede taşınmaz lehine irtifak hakkı, sahibine kural olarak eşyadan tam bir yararlanma ya da kullanma sağlayan intifa hakkından ayrılır.      Taşınmaz  lehine  irtifak  hakkı,  yararlanan  taşınmazın  mülkiyetine ayrılmaz  bir  biçimde  bağlıdır.  Dolayısıyla  yararlanan  taşınmazın mülkiyetinin nakli ile birlikte yeni bir malike geçmesi mümkün olur. O nedenle  taşınmaz  lehine  irtifak  hakkının,  yararlanan  taşınmazın mülkiyetinden ayrı olarak kazanılamaz.    II.  TAŞINMAZ  LEHİNE  İRTİFAK  HAKLARININ ÖZELLİKLERİ A.  TAŞINMAZ  LEHİNE  İRTİFAK  HAKKI  BAKIMINDAN YARAR ÖLÇÜTÜ 1.   Roma Hukukunda Benimsenen Ölçüt: Objektif Yarar (Utilitas fundi) Roma hukukunda taşınmaz lehine irtifak hakkında, yüklü taşınmazdan bir yarar sağlanmaktadır. Bunun ölçütü ise lehine irtifak hakkı kurulan taşınmazın yararıdır. Dolayısıyla burada taşınmaza bağlı bir yarar yani utilitas fundi vardır. Yararlanan taşınmazın maliki kim olursa olsun, yüklü                                                       25  Steinauer, N. 2134. 26  Wieland, C. (Çev. Bovay, H.) (1913), Les droits réels dans le Code Civil Suisse, C.I, Paris  M. Girard&E. Brière Libraires-Editeurs, s. 478-479; Steinauer, N.2208.  27  Steinauer, N.2208; Esener, T./Güven, K. (2017) Eşya Hukuku, Ankara Yetkin Yayınları, s.390; Akipek, J./Akıntürk, T. (2009), Eşya Hukuku, İstanbul, Beta Basım Yayım A.Ş, s.621-622. 28  Steinauer, N. 2198-2199; Kähr, OFK-ZGB, Art. 730, N.13; Köprülü, B./Kaneti, S. (19821983), Sınırlı Ayni Haklar, 2. Bası, İstanbul, Fakülteler Matbaası, s. 51; Oğuzman K./Seliçi Ö./Oktay Özdemir, S. (2017), Eşya Hukuku, İstanbul, Filiz Kitabevi, N. 2770; Sirmen, L. (2017), Eşya Hukuku, Ankara, Yetkin Yayınları, s. 517. 29  Kähr, OFK-ZGB, Art. 730, N.13; Akipek/Akıntürk, s. 651. 30  Öcal Apaydın, s. 113. 31  Öcal Apaydın, s. 113. 32  Perozzi, S. (2002), Istituzioni di Diritto Romano, C. I, Aynı bası 1928, Roma, Cigno G.G. Edizioni, s. 760; Guarino, A. (2002), Ragguaglio di Diritto Privato Romano, Napoli, Jovene 624Ankara Üni. Hukuk Fak. Dergisi, 69 (2) 2020: 617-663    Roma Hukuku ve Türk Hukukunda Taşınmaz…     bir  taşınmaz  aracılığı  ile  kendi  taşınmazından  daha  çok  fayda  elde etmektedir. Roma Hukukunda taşınmaz lehine irtifak hakları tek tek ele alındığından utilitas, her irtifak hakkı kapsamında belirlenmiş bir yarara karşılık gelir. Ancak her zaman taşınmazın yararı söz konusudur. Diğer bir anlatımla  taşınmaz  lehine  irtifak  hakkı  bakımından  yararlanan  taşınmaz malikinin yararı yani sübjektif yarar dikkate alınmaz ve fakat örneğin; taşınmazdaki tarımsal faaliyetleri ya da binanın işlevini artırmaya yani taşınmazın  ekonomik  değerini  artırmaya  yönelik  yarar  gibi  taşınmazın yararından yani objektif yarardan bahsedilir. Böylece yararlanan taşınmaz aracılığıyla malik, irtifak hakkının içeriğindeki faaliyetleri yerine getirerek ya da yüklü taşınmaz malikinin birtakım faaliyetleri yapmasından kaçınması sayesinde, fayda elde etmektedir.                                                       Editore, 2002, s. 230; Grosso, 1969, s. 97 vd.; Corbino, 1990,      s. 248; Biondi, 1954, s. 174 vd.; Burdese, 1970, s.121; Solazzi, 1947, s.21; Pugliese, G./Vacca, L./Sitzia F. (2007), Istituzioni di Diritto Romano,         3. Bası, Torino, Giappichelli Editore, s. 479; Salkowski, C. (Çev. Whitfields, E. E.) (2008), Institutes and History of Roman Private Law: With Catena of Texts,  New Jersey, Lawbook Exchange, Ltd., s. 450; Marrone, M. (2006), Istituzioni di Diritto Romano, 3. Bası, Palermo, Palumbo &C. Editore, s. 352; Di Marzo, S. (Çev.: Umur, Ziya) (1954), Roma Hukuku, İstanbul, İstanbul Üniversitesi Yayınları, s. 272; Robaye, R. (2005), Le droit romain, 3. Bası, Brüksel, Bruylant s. 173; Erdoğmuş, B. (2006), Roma Eşya Hukuku, İstanbul, Der Yayınları, s. 108. Talamanca, 1990, s. 457; Sanfilippo, C. (2002),  Istituzioni di Diritto Romano, 10. Bası, Rubettino Editore, s. 230; Schulz, F. (1969), Classical Roman Law, 4. Bası, Oxford, Clarendon Press, s. 394; Buckland, W.W. (1963), A Text-Book of Roman Law From Augustus to Justinian, Cambridge, Cambridge University Press, s. 262. Erişgin, utilitas ın Klasik Dönem Hukukçularının imparator adına hukuki sorunlara cevap verme yetkileri kapsamında somut olayları çözme faaliyetlerini yürütürken, belirledikleri bir açık değer olduğunu belirtir. Pozitif hukukta yer almayan bu değer, pozitif norm öncesi düzen öğesi olarak nitelendirilir (Erişgin, Ö. (2008), Klasik Dönem Hukukçularında Bir Açık Değer Ola-rak Utilitas Publica, Prof. Dr. Bilge Öztan a Armağan, Ankara, Tur-han Kitabevi, s. 375-376). Capogrossi Colognesi ye göre utilitas, hukukçuların çalışmalarıyla ve Praetor un müdahalesiyle şekillenmiştir. Ancak utilitas, taşınmaz lehine irtifak hakkının yapısını belirleyen temel unsuru teşkil eder (Capogrossi Colognesi, 2004, s. 260). 33  Solazzi,1947, s. 21; Betti, E. (1947), Istituzioni di Diritto Romano, C. I, 2. Bası, Milano CEDAM, s. 446; Öcal Apaydın, s. 113. 34  Solazzi,1947, s. 23; Biondi, 1954, s. 174; Grosso, 1969, s. 98; Öcal Apaydın, s. 114. 35  Grosso, 1969, s. 98; ; Öcal Apaydın, s. 114. 36  Arangio-Ruiz, V. (2002), Istituzioni di Diritto Romano, Napoli, Jovene Editore, s. 234-235; ; Öcal Apaydın, s. 114. 37  Burdese, 1970, s. 121. 38  Corbino, 1990, s. 248. 39  Girard, P. F. (2003), Droit Romain, 8. Bası, Paris, Edition Dalloz, s. 386; Guarino, A. (2006), Istituzioni di Diritto Romano, Napoli, Jovene Editore,s. 230; Pichonnaz, P. (2008), Les fondements romains du droit privé, Genève, Zurich, Bâle, Schulthess, s. 308; ; Öcal Apaydın, s. 114. 40  Grosso, 1969, 101; Öcal Apaydın, s. 114. 625Bahar ÖCAL APAYDIN                                         Ankara Üni. Hukuk Fak. Dergisi, 69 (2) 2020: 617-663       D.8.1.8 pr. (Paulus 15 ad plaut.) Ut pomum decerpere liceat et ut spatiari et ut cenare in alieno possimus, servitus imponi non potest. Başkasının  taşınmazında  meyve  toplayabilmek,  gezinebilmek  ya  da yemek yiyebilmek için taşınmazın, irtifak hakkı ile yüklü olması mümkün değildir. Alıntı yapılan bu metinde genel bir değerlendirme yapılmıştır. Buna göre başkasının taşınmazında meyve toplamak, gezinmek, yemek yemek amacıyla irtifak hakkı kurulamaz. Çünkü bu eylemler bir kişinin menfaati içindir. Burada taşınmazının yararından bahsedilemez. Aşağıdaki  metinde  servitus  altius  non  tolllendi  (bina  yükseltmeme irtifakı) kapsamında yarar ele alınmıştır. D.8.5.5 (Paulus 21 ad ed.) Et ideo si inter meas et titii aedes tuae aedes intercedant, possum titii aedibus  servitutem  imponere,  ne  liceat  ei  altius  tollere,  licet  tuis  non imponatur: quia donec tu non extollis, est utilitas servitutis. Dolayısıyla eğer benim binam ve Titius un binası arasında senin binan bulunuyorsa, senin binanın yerinde olmasa dahi, Titius un binası üzerinde binanın yükseltilmeyeceğine dair irtifak hakkı kurabilirim, çünkü sen binanı yükseltmediğin müddetçe, irtifak hakkına ilişkin yarar vardır. Metinde  açıkça  utilitas  servitutis  ibaresi  geçmektedir.  Burada birbirinin ardı sıra bulunan üç bina söz konusudur. İrtifak hakkı aradaki bina üzerinde değil de üçüncü bina üzerinde kurulmaktadır. Paulus, aradaki bina yükseltilmedikçe üçüncü bina üzerinde kurulan irtifak hakkı nedeniyle yarar koşulunun sağlandığını ifade etmektedir. Aquae  ductus  (su  yolu  irtifakı)  kapsamında  yarar  koşuluna  çeşitli metinlerde değinilmiştir. D.43.20.1.11 (Ulpianus 70 ad ed.) Illud quaeritur, utrum ea tantum aqua his interdictis contineatur, quae ad agrum irrigandum pertinet, an vero omnis, etiam ea, quae ad usum quoque et commodum nostrum. et hoc iure utimur, ut haec quoque contineatur.                                                       41  Solazzi,1947, s. 23; Öcal Apaydın, s. 114. 42  Grosso, bu ibarenin orijinal olduğu kanaatindedir (Grosso, 1969, s. 101). Solazzi de yazarla hemfikirdir (Solazzi,1947, s. 23). 626Ankara Üni. Hukuk Fak. Dergisi, 69 (2) 2020: 617-663    Roma Hukuku ve Türk Hukukunda Taşınmaz…     propter quod  etiam  si in urbana praedia  quis aquam ducere velit,  hoc interdictum locum habere potest. Yalnızca söz konusu suyun interdictum kapsamına, arazilerin sulanması ya da yalnızca bizim kullanmamız ve bizim için elverişli olması amacına bağlı olarak, alınıp alınmadığı sorulmuştur. Bizim takip ettiğimiz hukuka göre her ikisini de içermektedir. Bu yüzden eğer bir kimse şehir taşınmazından su geçirmek isterse bu interdictum uygulanabilir. Yukarıdaki metinde su yolu irtifakının arazinin sulanması ya da yararlanan  taşınmazdaki  kimselerin  kullanması  için  kurulması  arasında  fark gözetilmemiş, her ikisi de yarar kapsamında değerlendirilmiştir. D.43.20.3pr. (Pomponius 34 ad sab.) Hoc iure utimur, ut etiam non ad irrigandum, sed pecoris causa vel amoenitatis aqua duci possit. Kullandığımız bu hakkı her zaman sulama için değil aynı zamanda sürü için ya da güzelleştirme için de kullanabiliriz. Alıntı yapılan bu metinde  aquae ductus yani su yolu irtifakının su geçirmeye yönelik olduğu; ancak suyun somut olarak ulaştığı yerin öneminin olmadığı vurgulanmaktadır. Suyun taşınması yararlanan taşınmazın yararına olmalıdır. Ancak su taşıma, sulama amaçlı olabilir, sürülerin su ihtiyacını karşılamak için olabilir ya da yararlanan taşınmazı güzelleştirmek amaçlı olabilir. Metinde bu amaçlar arasında fark gözetilmemiştir. Servitus  calcis  coquendae  e  cretae  eximendae  yani  başkasının taşınmazında kireç söndürme ve başkasının taşınmazından alçı alma hakkı ile ilgili olarak yararlanan taşınmazın ihtiyacı dikkate alınmalıdır. D.8.3.6 pr. (Paulus 15 ad plaut.) Veluti si figlinas haberet, in quibus ea vasa fierent, quibus fructus eius fundi exportarentur (sicut in quibusdam fit, ut amphoris vinum evehatur aut ut dolina fiant), vel tegulae vel ad villam aedificandam. sed si, ut vasa venirent, figlinae exercerentur, usus fructus erit. Bir kimsenin alçı işleme imalathanesi (fabrikası) vardı ve vazo üretip, bu şekilde  taşınmazın  semerelerini  alıp  götürüyordu  (benzer  şekilde  bazı taşınmazlarda şu şekilde meydana gelir: Şarap küplerle başka yere taşınır ya da  saklamak  için  şişelenir)  ya  da  kiremit  yapıyordu  ve  köyde  bir  villa                                                       43  Biondi, 1954, s. 176; ; Öcal Apaydın, s. 116. 627Bahar ÖCAL APAYDIN                                         Ankara Üni. Hukuk Fak. Dergisi, 69 (2) 2020: 617-663       inşasında kullanılıyordu. Ancak ticari amaçla vazoları satmak için bir alçı işleme imalathanesi (fabrikası) varsa <o durumda kurulmuş olan hak> intifa hakkı olacaktır. Metinde irtifak hakkından bahsedebilmek için yararlanan taşınmazın yararı açıkça vurgulanmıştır. Buna göre alçı alma hakkı, örneğin; bir villanın yapımı için söz konusu olabilir. Ancak bir ticari faaliyet için, örneğin; vazo yapıp satmak için, bahsi geçen irtifak hakkı kurulamaz. O takdirde intifa hakkından söz edilebilir. D.8.1.19 (Labeo 4 post. a iav. epit.) Ei fundo, quem quis vendat, servitutem imponi, et si non utilis sit, posse existimo: veluti si aquam alicui dedere ducere non expediret, nihilo minus constitui ea servitus possit: quaedam enim debere habere possumus, quamvis ea nobis utilia non sunt. Bana göre ona yararı olmasa bile birisinin sattığı taşınmaz irtifak hakkı ile yüklü olabilir. Örneğin, bir kimse için su yolu irtifakının (aquae ductus) olması amacına  uygun  olmasa bile söz  konusu  irtifak  hakkını kurabilir: nitekim yararı olmasa da birtakım şeylere sahip olabiliriz. Alıntı yaptığımız metinde Labeo, bir kimsenin yararı olmasa bile irtifak hakkı kurabileceğini savunmaktadır. Zira taşınmaz lehine irtifak hakkı bir kimsenin yararı için değil; bir taşınmazın yararı için söz konusu olmaktadır. 2- Türk Hukukunda Benimsenen Ölçüt: Sübjektif Yarar  Usus  Modernus  geleneğinde  taşınmaz  lehine  irtifak  haklarının  daha esnek bir şekilde ele alınmakta ve buna göre taşınmaz malikinin kişisel ihtiyaçlarına yönelik irtifak hakkı kurulabilmektedir. Bu doğrultuda Roma Hukukundaki ölçütlere uymayan, başkasının taşınmazında balık tutma ve avlanma  hakkı  gibi  daha  çok  örf  ve  adet  yoluyla  uygulanan  türlerden                                                       44  Metnin  orijinalliği  konusu  Roma  Hukuku  doktirininde  oldukça  tartımalıdır.  Perozzi, metinde geçen quadem … sunt ibaresinin interpolatio olduğunu savunmaktadır (Perozzi, 2002,  s.  760,  dipnot  4).  Solazzi  ise  bunun  bir  glossema  (açıklama)  olduğunu  ileri sürmektedir  (Solazzi,1947,  s.  24).  Ayrıca  Mommsen  ve  Lenel  de  metindeki  bazı sözcüklerin silinmesi, bazılarının da başka sözcüklerle değiştirilmesi gerektiğini ileri sürmüşlerdir (ayrıntılı bilgi için bkz. Solazzi,1947, s. 24). 45  Metin Roma Hukuku doktrininde tartışmalara neden olmuştur. Biondi ye göre deductio ile kurulan irtifak hakkı için yarar koşulu aranmamaktadır (Biondi, 1954, s. 149). Solazzi ye göre  ise  metnin  interpolatio ya  uğradığı  Basilicum la  karşılaştırınca  açıkça  ortaya çıkmaktadır. O nedenle Labeo nun bu konudaki gerçek görüşünü bilmek oldukça zordur (Solazzi,1947, s. 25). 46  Bkz. Öcal Apaydın, s. 218-219. 628Ankara Üni. Hukuk Fak. Dergisi, 69 (2) 2020: 617-663    Roma Hukuku ve Türk Hukukunda Taşınmaz…     bahsedilmektedir.  Her  ne  kadar  bu  anlayış  Alman  Medeni  kanuna yansımamış  olsa  da  İsviçre  Medeni  Kanunu  ve  Türk  Medeni  Kanunu sistematiğinde taşınmaz lehine irtifak hakkının kurulması bakımından utilitas fundi yani yararlanan taşınmazın yüklü taşınmazdan bir yararının olması kuralı terk edilmiştir. Bu şekilde taşınmaz lehine irtifak hakkının uygulama alanını genişletmek amaçlanmıştır. İçeriği elverdiği ölçüde taşınmaz lehine irtifak hakkı ile taşınmaz malikinin bir ihtiyacının ya da isteğinin karşılanması da mümkündür. Burada sübjektif yarar söz konusudur. Bu sayede yarar ölçütü bakımından, taşınmaz lehine irtifak hakkı ve kişi lehine irtifak hakkı arasındaki fark azalmıştır. Taşınmaz lehine irtifak hakkı, taşınmaz malikinin kendi yararı için de kurulabilir. Diğer bir deyişle, İsviçre ve  Türk  hukuk  düzenlerinde  taşınmaz  lehine  irtifak  hakkının  içeriği, taraflardan birinin yahut yalnızca yararlanan taşınmaz malikinin ihtiyacına göre  belirlenebilmektedir.  Taşınmaz  lehine  irtifak  hakkının  içeriğinin yararlanan  taşınmazın  hâlihazırdaki  ihtiyacı  yahut  ileride  ortaya  çıkması muhtemel ihtiyacı dikkate alınarak da belirlenmesi mümkündür. Ne var ki, yararın  makul  olması  gerektiği  öğretide  ifade  edilmiştir.  Buna  karşılık hukuki  açıdan  korunmaya  değer  bir  yararın,  irtifak  hakkının  kurulması bakımından yeterli olduğu da ileri sürülmüştür. Diğer yandan taşınmaz lehine irtifak hakkının kurulması bakımından, irtifak hakkı sahibinin haklı menfaatinin dikkate alınması gerektiği ifade edilmiştir. Dolayısıyla taşınmaz                                                       47  Comporti, M. (1990), Servitù (Diritto Intermedio), Enciclopedia del Diritto, C.42, Milano, Giuffrè Editore, s. 271. 48  Ancak BGB § 1019 da yararlanan taşınmazın yararı (utilitas fundi) düzenlenmektedir. Bu düzenleme, günümüzde taşınmaz lehine irtifak hakkının taşınmaz malikinin ailevi ve mesleki  ihtiyaçları  dikkate  alınarak,  yarar  koşulunun  belirlenmesi  gerektiği  şeklinde eleştirilmiştir (Yiannopoulos, A. N. (1968), Predial Servitudes; General Principles: Louisiana and Comparative Law, Louisiana Law Review C. 29, Sa. 1, s. 1-45, s. 25, dipnot 130). Kaldı ki estetik açıdan bakarak hareket edilmesi, manzaranın bozulmaması için belirli yüksekliği aşan duvarın yapılmayacak olması, daha sakin bir yerde oturma isteğiyle yüklü taşınmazda belirli faaliyetlerin yapılmasının yasaklanmasının da objektif bir yarar sağladığı bu nedenle bu hallerde de taşınmaz lehine irtifakların kurulabileceği ileri sürülmüştür (Kazele, Beckonline Grosskommentar, § 1019 N. 40 vd.). 49  Piotet, s. 31. 50  Rossel, V./Mentha, F.H. (1922), Manuel du Droit Civil Suisse, C.II, Lo-zan, Librairie Payot&Cie, s. 112; Piotet, s. 31; Gürsoy, K. /Eren F./Cansel, E. (1984), Türk Eşya Hukuku, 2. Bası, Ankara, Ankara Üniversitesi Basımevi, s. 753-754. 51  Steinauer, N. 2214. 52  Steinauer, N. 2210a. 53  Steinauer, N. 2210a. 54  Piotet, s. 36; Steinauer, N. 2214. 55  Wieland, s. 478; BGE 78 II 21 E 11. 56  Liver, ZK-ZGB, Art. 730, N. 87-88; Kähr, OFK-ZGB, Art. 730, N.22. 629Bahar ÖCAL APAYDIN                                         Ankara Üni. Hukuk Fak. Dergisi, 69 (2) 2020: 617-663       lehine irtifak hakkının içeriği, taşınmaz lehine irtifak hakkı ile taşınmaz malikinin bir ihtiyacının ya da isteğinin karşılanması amacına yönelik olması mümkündür. Burada sübjektif bir değerlendirme söz konusudur. Taşınmaz lehine irtifak hakkının kurulma anında yararlanan taşınmaz malikinin kişisel ihtiyacını  karşılamaya  yönelik  bir  yararının  bulunması,  irtifak  hakkının kurulması için yeterli kabul edilmektedir. Ne var ki, farazi veya hayali bir menfaat için irtifak hakkının kurulması mümkün değildir. Örneğin, maddi olarak suyu olmayan bir taşınmaz üzerinde kaynak irtifakı kurulması mümkün değildir.  Ayrıca  gelecekteki  bir  yarar  için  taşınmaz  lehine  irtifak kurabileceği kabul edilmektedir. Örneğin yararlanacak taşınmaz üzerinde bir fabrika kurulacak olması ve şimdiden fabrika için faydalı olacak bir taşınmaz lehine irtifak kurulması mümkündür.  İsviçre Hukukunda yargı kararları ve doktrin tarafından, makul yarar konusunda  iki  önemli  ölçüt  getirilmiştir.  Birinci  ölçüte  göre  yararlanan taşınmaz  malikinin  irtifak  hakkı  kurmaktaki  yararı,  bir  kereye  mahsus olmamalı ve fakat devamlılığı olmalıdır. İkinci ölçüte göre ise kanundan kaynaklanan  bir  kısıtlama  olduğu  takdirde,  yararlanan  taşınmazın  makul yararı olduğu gerekçesi ile taşınmaz lehine irtifak hakkı kurulamaz. Örneğin, komşuluk hukukundan kaynaklanan belirli bir mesafede yapılaşma için yasal düzenleme varsa, artık bu konuda taşınmaz lehine irtifak hakkı kurulmasına ihtiyaç yoktur. Ancak yasal değişiklikler göz önüne alınarak, bu konu değerlendirilmelidir. İsviçre  ve  Türk  hukuk  öğretisinde  irtifak  hakkı  sahibinin  keyfi  bir menfaatinin olması halinde irtifak hakkının kurulması kabul edilse dahi bu                                                       57   Rossel, V./Mentha, F.H., Manuel du Droit Civil Suisse, C.II, Lozan, Librairie Payot&Cie, 1922, s. 112; Piotet, s. 31; Gürsoy/Eren/Cansel, s. 753-754.  58  Köprülü/Kaneti, s. 53; ATF 108/1982 II 39=JdT 1985 I 190. 59  Kähr, OFK-ZGB, Art. 730, N.22; Tek, G. S. (2017), Yararı Kalmayan ya da Azalan İrtifak Haklarının Sona Ermesi (MK m. 785), İstanbul, Oniki Levha Yayıncılık, s. 166. 60  Kähr, OFK-ZGB, Art. 730, N.22; Tek, s. 166. 61  BGH, NJW 1984, s. 2158; Kazele, Beckonline Grosskommentar, § 1019 N. 58. 62  Piotet, s. 36. Gürsoy/Eren/Cansel e göre bu sonuç ayni hakkın özündeki mutlak yetkiden yani herkese karşı ileri sürülebilmesinden kaynaklanmaktadır. Bir kereye mahsus olmak üzere yararlanma için irtifak hakkı kurulmasını mutlak olarak yasaklayan bir yasa hükmü yoktur. Dolayısıyla taşınmazdan bir kereye mahsus yararlanma amacıyla da irtifak hakkı kurulabilir. Bu durumda irtifak hakkı bir kez kullanıldıktan sonra yüklü taşınmaz maliki, yararlanan taşınmaz malikinin yararı kalmadığı gerekçesiyle irtifak hakkının terkinini talep edebilir (Gürsoy/Eren/Cansel, s. 762). 63  Steinauer, N. 2214. 64  ATF 106/1980 II 315=JdT 1981 I 306; 99/1973 II 28/33=JdT 1973 I 581/582. 65  Piotet, s. 36. 630Ankara Üni. Hukuk Fak. Dergisi, 69 (2) 2020: 617-663    Roma Hukuku ve Türk Hukukunda Taşınmaz…     durumla uygulamada pek karşılaşılma ihtimali olmadığı ifade edilmektedir. Dolayısıyla yararlanan taşınmaz malikinin korunmaya değer bir menfaati bulunduğu takdirde, irtifak hakkının kullanım tarzı ile bağdaşan her türlü yararlanma, taşınmaz lehine irtifak hakkının içeriğini teşkil edebilir. Bu kapsamda irtifak hakkından bir yararın kalmaması halinde yüklü taşınmaz maliki, mahkemeden irtifak hakkının terkinini talep edebilecektir (İsv.MK m. 736). Belirtmek  gerekir  ki,  gerek  İsviçre  gerekse  Türk  Medeni  Kanunu sistematiğinde sübjektif yarar ölçütü benimsenmiş olmasına karşın taşınmaz lehine  irtifak  hakkının  içeriğinin  tescilden  yahut  tescilin  dayanağı  olan kazanma  sebebinden  anlaşılmaması  halinde  yararlanan  taşınmaza  hizmet etmek amacıyla (utilitas fundi) taşınmaz lehine irtifak hakkının kurulduğu kabul edilmektedir (TMK m. 781/f.1) 68.  B.  MALİKİN  KENDİ  TAŞINMAZI  ÜZERİNDE  İRTİFAK HAKKI KURUP KURAMAMASI MESELESİ  1.   Roma Hukukundaki İlke: Malikin Kendi Taşınması Üzerinde İrtifak Hakkı Kuramaması (Nemini res sua servit)  Bu ilke, bir irtifak hakkının aynı malike ait iki taşınmaz üzerinde söz konusu olamayacağını ifade etmektedir. Diğer bir deyişle, bir kimse hem irtifak hakkının sahibi hem de yüklü taşınmazın maliki olamaz. Taşınmaz lehine irtifak hakkı ancak iki farklı malike ait taşınmazlar üzerinde söz konusu olabilir.  İki  taşınmazın  da  maliki  olan  kimse  bir  taşınmazı  için  diğer taşınmazından  geçmek,  su  almak  gibi  amaçlarla  yararlanabilir  ve  bu yararlanma irtifak hakkı görüntüsü arz edebilir. Ancak yine de bu yararlanma                                                       66  Tek, s. 168. 67  Gürsoy/Eren/Cansel, s. 760-761. 68  Liver,  P.  (1980),  Die  Grunddienstbarkeiten  Kommentar  zum  Schweizerischen Zivilgesetzbuch, Das Sachenrecht, Die Dienstbarkeiten und Grundlasten (Art. 730-792) ZK - Zürcher Kommentar Band/Nr. IV/2a/1, Schulthess Polygraphischer Verlag AG [ZK-ZGB], Art. 738, N. 52; Oğuzman/Seliçi/Oktay-Özdemir, N. 2843; Tek, Gülen Sinem, Yararı Kalmayan ya da Azalan İrtifak Haklarının Sona Ermesi (MK m. 785), İstanbul, Oniki Levha Yayıncılık, 2017, s. 195. 69  Pugliese/Vacca/Sitzia, s. 479; Burdese, 1970, s. 121; Guarino, 2002, s. 230; Salkowski,   s. 447; Guarino, 2006, s. 230; Sanfilippo, s. 229; Koschaker, P./Ayiter, K. (1993), Modern Özel Hukuka Giriş Olarak Roma Özel Hukukunun Ana Hatları, İzmir, Dokuz Eylül Üniversitesi Hukuk Fakültesi Yayınları, s. 167; Buckland,     s. 260. Bu ilke ususfructus yani intifa hakkı için de söz konusu olmaktadır. D.7.6.5 Ayrıntılı bilgi için bkz. Küçükgüngör, E. (1998), Roma Hukukunda İntifa Hakkı, Ankara Üniversitesi Hukuk Fakültesi Yayınları, Ankara, s. 132; Öcal Apaydın, s. 91. 70  Perozzi, 2002, s. 759; Marrone, s. 352; Pichonnaz, 2008, s. 309; Öcal Apaydın, s. 91. 631Bahar ÖCAL APAYDIN                                         Ankara Üni. Hukuk Fak. Dergisi, 69 (2) 2020: 617-663       irtifak hakkı kapsamında değil; mülkiyet hakkı kapsamında değerlendirilir: iure dominii, non iure servitutis. Ayrıca bu ilkenin bir başka yorumu, bir taşınmaz  üzerinde  kendi  yararına  irtifak  hakkı  kurulamayacağı  yani  bir taşınmazın kendi kendisine tabi olamayacağı şeklindedir. D.8.2.26 (Paulus 15 ad sab.) In re communi nemo dominorum iure servitutis neque facere quicquam invito altero potest eque prohibere, quo minus alter faciat (nulli enim res sua servit): itaque propter immensas contentiones plerumque res ad divisionem pervenit. sed per communi dividundo actionem consequitur socius, quo minus opus fiat aut ut id opus quod fecit tollat, si modo toti societati prodest opus tolli. Maliklerden  hiçbirisi,  irtifak  hakkına  dayanarak,  ne  müşterek  eşya üzerinde diğerinin istemediği bir şeyi yapabilir ne de diğerinin bir eylemini yasaklayabilir (nitekim hiç kimse kendi eşyası üzerinde irtifak hakkı sahibi olamaz). Öyle ki; en büyük uyuşmalıklar, çoğunlukla eşyanın paylaşılması ile sonlanır.  Ancak  actio  communi  dividundo  ile  müşterek  malik  eserin yapılmamasını  ya  da  -eserin  ortadan  kaldırılması  müşterek  maliklerin tümünün yararına ise- yapılmış eserin ortadan kaldırılmasını ileri sürer. Yukarıda alıntı yapılan metindeki temel düşünce, bir taşınmazın kendi lehine irtifak hakkı ile yüklü olamayacağıdır. Metinde, öncelikle maliklerden birinin müşterek mülkiyete konu taşınmaz üzerinde olumlu ya da olumsuz bir irtifak hakkı kuramayacağı hususu belirtilmektedir. Çünkü müşterek taşınmaz paylaşılmadan önce bir bütün halinde irtifak hakkı ile yüklüdür. Dolayısıyla Paulus, bir taşınmaz kendi lehine irtifak hakkı ile yüklü olamayacağından, taşınmazın  bir  parçası  üzerinde  diğer  parçası  lehine  irtifak  hakkının kurulmasının mümkün olmadığını vurgulamaktadır. D.8.3.33.1 (Africanus 9 quaest.) Per plurium praedia aquam ducis quoquo modo imposita servitute: nisi pactum vel stipulatio etiam de hoc subsecuta est, neque eorum cuivis neque alii  vicino  poteris  haustum  ex  rivo  cedere:  pacto  enim  vel  stipulatione intervenientibus et hoc concedi solet, quamvis nullum praedium ipsum sibi servire neque servitutis fructus constitui potest.                                                       71  Biondi, 1954, s. 105. 72  Solazzi ye göre Klasik Hukukçular, nemini res sua servit ilkesi ile bir taşınmazın kendi kendisine hizmet edemeyeceğini kastetmektedir (Solazzi,1947, s. 15). Aynı doğrultuda Honig, R. (Çev.: Talip, Ş.) (1938), Roma Hukuku, 2. Bası, İstanbul, İstanbul Üniversitesi Hukuk Fakültesi Yayınları, s. 341. 73  Öcal Apaydın, s. 92. 632Ankara Üni. Hukuk Fak. Dergisi, 69 (2) 2020: 617-663    Roma Hukuku ve Türk Hukukunda Taşınmaz…     İrtifak hakkına dayanarak, nasıl kurulduğu önemli olmaksızın, farklı maliklere ait taşınmazlar üzerinden su geçiriyorsun. Ardından buna ilişkin bir pactio ve stipulatio yapmadıkça ne söz konusu taşınmaz maliklerinden biri ne de başka bir komşu lehine su geçirme hakkını kurabilirsin. Nitekim söz konusu  hak  çoğunlukla  pactio ya  stipulatio  eklenerek,  kurulmaktadır. Bununla birlikte hiçbir taşınmaz kendi lehine bir irtifak hakkına tabi olmaz, benzer şekilde intifa hakkına da konu olamaz. Yukarıdaki metinde de bir taşınmazın kendi lehine irtifak hakkı ile yüklü olamayacağı vurgusu yapılmaktadır. D.8.3.31 (Iulianus 2 ex minic.) Tria praedia continua trium dominorum adiecta erant: imi praedii dominus ex summo fundo imo fundo servitutem aquae quaesierat et per medium fundum domino concedente in suum agrum ducebat: postea idem summum fundum emit: deinde imum fundum, in quem aquam induxerat, vendidit. quaesitum est, num imus fundus id ius aquae amisisset, quia, cum utraque praedia eiusdem domini facta essent, ipsa sibi servire non potuissent. negavit  amisisse  servitutem,  quia  praedium,  per  quod  aqua  ducebatur, alterius fuisset et quemadmodum servitus summo fundo, ut in imum fundum aqua veniret, imponi aliter non potuisset, quam ut per medium quoque fundum duceretur, sic eadem servitus eiusdem fundi amitti aliter non posset, nisi eodem tempore etiam per medium fundum aqua duci desisset aut omnium tria simul praedia unius domini facta essent. Üç  malike  ait  üç  taşınmaz,  biri  diğerinin  arkasında  olacak  şekilde konumlanmıştır. Aşağıdaki taşınmaz maliki yukarıdaki taşınmaz üzerinde kendi taşınmazı yararına su yolu irtifakına sahiptir ve ortadaki taşınmaz malikinin rızası ile söz konusu taşınmaz üzerinden kendi taşınmazına su geçirmektedir. Sonra kendisi yukarıdaki taşınmazı satın almış ve ardından lehine  su  geçirmekte  olduğu  aşağıdaki  taşınmazı  satmıştır.  Aşağıdaki taşınmazın su yolu irtifakını kaybedip kaybetmediği sorusu gündeme gelir; çünkü  her  iki  taşınmaz  da  aynı  malikin  olmuştur,  <aynı  malike  ait> taşınmazlar kendi kendilerine hizmet edemez. <Hukukçulardan birisi> irtifak hakkının sona erdiğini reddetti. Çünkü üzerinden su geçirilen taşınmaz bir başkasına aitti. Nasıl ki; ortadaki taşınmazdan geçirmeksizin suyun geldiği yukarıdaki  taşınmaz  aşağıdaki  taşınmaza  irtifak  hakkı  ile  yüklü  olamaz, dolayısıyla  ortadaki  taşınmazdan  su  geçirildiği  müddetçe  ya  da  her  üç taşınmazın maliki aynı kişi olmadıkça irtifak hakkı sona ermez.                                                       74  Aynı doğrultuda: D.39.3.17.3; D.8.4.10. 633Bahar ÖCAL APAYDIN                                         Ankara Üni. Hukuk Fak. Dergisi, 69 (2) 2020: 617-663       Alıntı yapılan bu metinde ise bir taşınmaz üzerinde diğer taşınmaz lehine irtifak  hakkı  ile  yüklüyken,  taşınmazların  malikinin  aynı  kişi  olması durumunda, irtifak hakkının sona erip ermeyeceği hususu ele alınmıştır. İlk görüşe göre aynı kişinin hem yararlanan taşınmazın hem de yüklü taşınmazın maliki olması, irtifak hakkını sona erdiren bir neden yani confusio olarak görülmektedir. Ancak somut olayda üçüncü bir taşınmaz bulunmaktadır ve yararlanan taşınmaz ile yüklü taşınmazın arasında yer aldığı için üzerinden su geçirilmektedir. Metinde bir başka hukukçunun daha görüşü aktarılmıştır. Buna göre ortadaki taşınmazın üzerinden su geçirilmeye devam ediliyorsa ya da o taşınmazın da maliki aynı kişi değilse irtifak hakkı devam eder. Metinde ortadaki taşınmaz malikinin rızasının alındığı belirtilmektedir. Ancak taraflar arasındaki  ilişkinin  niteliği  anlaşılamamaktadır.  Dolayısıyla  ilk  görüşten hareketle yararlanan ve yüklü taşınmazın maliki belirli bir süreliğine aynı kişi olduğundan, irtifak hakkı sona ermektedir. İncelediğimiz  metinlerde  iki  farklı  durum  karşımıza  çıkmaktadır. Birincisi bir taşınmazın kendi lehine irtifak hakkı ile yüklü olamayacağıdır. D.8.2.26 da  Paulus,  paylı  mülkiyete  konu  bir  taşınmazda  ortaklık giderilmeden  önce,  paydaşlardan  birinin  taşınmaz  üzerinde  irtifak  hakkı kurmasının  mümkün  olamayacağını  belirtmiştir.  Çünkü  henüz  taşınmaz parsellere ayrılmadan, bir parsel üzerinde başka bir parsel lehine irtifak hakkı kurulamaz. O durumda tüm taşınmazın kendi lehine irtifak hakkı ile yüklü olması  söz  konusu  olacaktır  ki;  hukukçu  bunun  mümkün  olmadığını belirtmiştir: nulli enim res sua servit. İkinci durum ise yararlanan ve yüklü taşınmazın malikinin aynı kişi olması halinde irtifak hakkının sona ermesidir. D.8.3.33.1 de Africanus, iki farklı kişiye ait iki taşınmazın birinin diğeri lehine irtifak hakkı ile yüklü olması durumunda sonradan iki taşınmazın da aynı malike ait olmasının irtifak hakkını sona erdiren bir durum olduğunu ileri sürmüştür. Yalnız her iki metinde de dikkati çeken husus, her ne kadar taşınmaz lehine irtifak hakkı taşınmaz lehine kurulsa da kullanılan ifadelerin malikleri esas almasıdır. Metinlerde bir kimsenin kendi lehine irtifak hakkı sahibi olamayacağı belirtilmektedir. Diğer bir deyişle, taşınmaz lehine irtifak hakkı  farklı  maliklere  ait  taşınmazlar  üzerinde  söz  konusu  olmaktadır; dolayısıyla her iki taşınmaz aynı malike ait olamaz. Çünkü Romalılara göre bir taşınmazın kendi kendine hizmet etmesi söz konusu olamaz. Benzer şekilde aynı kimsenin hem yararlanan hem de yüklü taşınmazın maliki olması                                                       75  Bu görüş Solazzi tarafından aquae ductus yani suyolu irtifakının bütün olarak algılandığı ve birden fazla taşınmazdan geçse dahi tek bir irtifak hakkının söz konusu olduğu şeklinde açıklanmıştır (Solazzi, S. (1952), Sul principio 'nemini res sua servit', SDHI 18, 223-226, s. 225 vd.) 76  Öcal Apaydın, s. 93. 77  Confusio yoluyla irtifak hakkının sona ermesi ile ilgili bkz. Öcal Apaydın, s-178. 634Ankara Üni. Hukuk Fak. Dergisi, 69 (2) 2020: 617-663    Roma Hukuku ve Türk Hukukunda Taşınmaz…     mümkün değildir. Mülkiyet hakkı daha geniştir ve tüm yetkileri kapsar. Bir kimse yararlanan taşınmazın malikiyken yüklü taşınmazın da maliki olmuşsa o  takdirde  zaten  mülkiyet  hakkına  dayanarak,  yüklü  taşınmazdan yararlanacaktır. Daha geniş bir hakka sahipken, daha sınırlı bir hakkın kullanması Romalılara göre mümkün değildir. 2.  Türk  Hukukunda  Malikin  Kendi  Taşınmazı  Üzerinde İrtifak Hakkı Kurabilmesi Malikin kendi taşınmazı üzerinde irtifak hakkı sahibi olabilmesi Cermen Hukukunda  kabul  edilmiştir.  Buna  göre  derebeyin  taşınmaz  üzerinde tasarruf ayrıcalığı vardı. Bu ayrıcalık, kimi zaman kendisine ait ve farklı vasallara toprağı işleme yetkisi verdiği taşınmazlardan biri üzerinde diğeri lehine irtifak hakkı kurmasına izin veriyordu. Bu durum, irtifak hakları bakımından Roma Hukuku karşısında Cermen Hukukunun garipliği olarak değerlendirilmesine  karşın  sicil  sisteminin  bir  sonucu  olarak  ortaya çıkmaktaydı.  Cermen  Hukukunda  taşınmaz  lehine  irtifak  hakları  genel olarak mahkeme kararı ile kazanılmaktaydı; ancak şehirlerde tutulan bir sicile de kaydedilmekteydi. İsviçre ve Türk Medeni Kanunu sistematiğinde malikin kendi taşınmazı üzerinde irtifak hakkı kuramayacağına ilişkin nemini res sua servit ilkesi terk edilmiştir. Bu hukuk düzenlerinde bir kimsenin hem yararlanan taşınmazın maliki hem de yüklü taşınmazın maliki olması iki şekilde olabilir: Birincisi yararlanan taşınmaz malikinin, sonradan yüklü taşınmazın da mülkiyetini elde                                                       78  Erdoğmuş, 2006, s. 106; Öcal Apaydın, s. 94. 79  Betti, s. 440; Burdese, A. (1993),  Manuale di Diritto Privato Romano, Torino, UTET, s. 358; Öcal Apaydın, s. 94. 80  Gürsoy/Eren/Cansel, s. 694. Cermen Hukukunda mülkiyet, diğer ayni haklardan öz ve nitelik yönünden değil ve fakat kapsamının daha geniş olması yani nicelik yönünden ayrılır. Mülkiyetin  kapsamı  da  değişmez  biçimde  belirlenmemiş  olduğundan  malikin  kendi mülkiyet  hakkını  sınırlandırmasına,  mülkiyet  hakkına  ilişkin  bazı  yetkileri  ayırarak mülkiyetin yanında onlara bağımsız hak niteliği vermesine ve mülkiyet hakkının yanı sıra bu hakları elinde tutmasına bir engel yoktur. Böylece malik kendi eşyası üzerinde sınırlı ayni hak sahibi olabilecektir (Köprülü/Kaneti, s. 15). Alman Medeni Kanununda da aynen benimsenmiştir (BGB § 889). 81  Hübner, Rudolf (Çev.: Philbrick, F. S.) (2000), A History of Germanic Private Law,  New Jersey,  The  Lawbook  Exchange  Ltd.,  s.  350;  Watkin,  T.  G.  (1999),  An  Historical Introduction to Modern Civil Law, Dartmouth, Ashgate Publishing, s. 259; Öcal Apaydın, s. 263. 82  Hübner, s. 350; Watkin, s. 259; Öcal Apaydın, s. 263. 83  Hübner, s. 352. Burada hak, resmi bir makamın, çoğunlukla mahkemenin, önünde ya da katılımıyla yapılan bir işlem sonucu doğmaktadır. Defter ya da sicile kayıt işlemi ispat kolaylığı sağlamaktadır (Akipek/Akıntürk, s.226). 84  Rossel/Mentha, s. 117; Esener/Güven, s. 390. 635Bahar ÖCAL APAYDIN                                         Ankara Üni. Hukuk Fak. Dergisi, 69 (2) 2020: 617-663       etmesi; ikincisi ise malikin, kendisine ait iki taşınmazdan biri üzerinde diğeri lehine irtifak hakkı kurmasıdır. Birinci durum İsv.MK m. 735 ve TMK m. 784 hükümlerinde ele alınmıştır. Buna göre yararlanan taşınmaz maliki yüklü taşınmazın  da  maliki  olursa  bu  hakkı  terkin  ettirebilir;  ancak  terkin ettirmedikçe  taşınmaz  lehine  irtifak  hakkı  ayni  hak  olarak  varlığını sürdürmektedir. İsv.MK m. 733 ve TMK m. 782 hükümlerinde ise ikinci durum düzenlenmiştir. Buna göre, bir taşınmaz maliki kendisine ait bir başka taşınmaz üzerinde irtifak hakkı kurabilmektedir. Dolayısıyla İsviçre ve Türk Medeni Kanununa göre bir kimsenin hem yararlanan taşınmazın maliki hem de yüklü taşınmazın maliki olması (confusio), irtifak hakkını doğrudan sona erdiren bir neden olarak görülmemiştir.  Bir kimsenin hem yararlanan hem de yüklü taşınmazın maliki olması, irtifak  hakkı  nedeniyle  taşınmazdan  yararlanma  bakımından  bir  etki yaratmamaktadır.  Zira  malik,  taşınmazlar  üzerinde  mülkiyet  hakkının sağladığı kullanma ve tasarruf yetkisine zaten sahiptir. Buna karşılık malikin kendisine ait bir taşınmazı lehine bir başka taşınmazı üzerinde irtifak hakkı kurması halinde,  yüklü  taşınmazın  mülkiyetinin  üçüncü  kişilere geçmesi üzerine, taşınmazın irtifak hakkı ile yüklü olarak elde edilmesi söz konusu olacaktır.  Bir  de  ayni  hakların  kurulması  ancak  tescil  ile  mümkün olduğundan ve ayni hakların sıraları ve tarihleri tescile göre belirlendiğinden (TMK m. 1021 ve 1022; İsv.MK m. 971 ve 972) taşınmaz üzerindeki diğer ayni  haklar  bakımından  irtifak  hakkının  kurulduğu  zaman  önem taşımaktadır. Dolayısıyla bu iki durum, malikin kendi taşınmazı üzerinde irtifak hakkı kurması ya da yararlanan taşınmazın malikinin yüklü taşınmazın da  maliki  olması  halinde,  irtifak  hakkı  bakımından  bir  avantaj sağlamaktadır. C.  TAŞINMAZ  LEHİNE  İRTİFAK  HAKKININ  İÇERİĞİNİN BİR YAPMA EDİMİNDEN OLUŞMAMASI  1.  Roma  Hukukunda  Benimsenen  İlke:  Servitus  in  faciendo consistere nequit Taşınmaz  lehine  irtifak  hakkının  içeriğini,  yüklü  taşınmaz  üzerinde yararlanan  taşınmaz  malikinin  birtakım  faaliyetlerine  yüklü  taşınmaz malikinin katlanması yani pati ya da yüklü taşınmaz malikinin kendi                                                       85  Öcal Apaydın, s. 263. 86  Öcal Apaydın, s. 263-264. 87  Öcal Apaydın, s. 264. 88  Sirmen, s. 506; Öcal Apaydın, s. 264. 89  Öcal Apaydın, s. 264. 90  Piotet, s. 21; Sirmen, s. 506. 91  Steinauer, N. 2236; Köprülü/Kaneti, s. 18; Akipek/Akıntürk, s. 624-625; Öcal Apaydın, s. 264. 92  Katlanmak anlamına gelen patior fiilinin isim halidir. 636Ankara Üni. Hukuk Fak. Dergisi, 69 (2) 2020: 617-663    Roma Hukuku ve Türk Hukukunda Taşınmaz…     taşınmazında  birtakım  faaliyetleri  yapmaktan  kaçınması  yani  non  facere oluşturmaktadır. Ancak irtifak hakkı nedeniyle yüklü taşınmaz maliki, bir yapma edimi yani facere altına sokulamaz. D.8.1.15.1 (Pomponius 33 ad sab.) Servitutium non ea natura est, ut aliquid faciat quis, veluti viridia tollat aut amoeniorem prospectum praestet, aut in hoc ut in suo pingat, sed ut aliquid patiatur aut non faciat. İrtifak hakkının içeriği, bir kimsenin- örneğin; bitkilerin kesilmesi veya göze hoş gelecek bir hale getirilmesi ya da benzer şekilde binanın boyanması gibi- bir şey yapması olamaz; ancak bir şeye katlanması ya da bir şeyi yapmaktan kaçınması olabilir. Pomponius, bu metinde irtifak hakkı nedeniyle yüklü taşınmaz malikinin bir başkasının eylemine katlanması ya da kendisinin bir eylemi yapmaktan kaçınmasının söz konusu olabileceğini; ancak bir faaliyette bulunmak gibi olumlu  bir  davranışı  yerine  getirme  yükümlüğü  altına  sokulamayacağını belirtmiştir. Hukukçu bu konuda bitkileri kesmek ya da bitkilerin daha iyi görünmesini sağlamak ya da bir binayı boyamak gibi örnekler vererek, irtifak hakkının  yüklü  taşınmaz  malikine  bir  yapma  borcu  yani  facere yükleyemeyeceğini ifade etmiştir. D.33.1.12 (Paulus 13 resp.) Gaius seius praedia diversis pagis maeviae et seiae legavit et ita cavit:  praestari  autem  volo  ex  praediis  potitianis  praediis  lutatianis  annua harundinis milia trecena et salicis mundae annua librarum singula milia : quaero, an id legatum defuncta legataria exstinctum sit. paulus respondit servitutem iure constitutam non videri neque in personam neque in rem: sed                                                       93  Perozzi, 2002, s. 759; Burdese, 1970, s. 121; Salkowski, s.446; Guarino, 2002, s. 232; Marrone, s. 353; Öcal Apaydın, s. 94-95. 94  Arangio-Ruiz, 2002, s. 236; Pugliese/Vacca/Sitzia, s. 480; Guarino, 2002, s. 232; Sanfilippo, s. 229; Talamanca, 1990, s. 458; Erdoğmuş, 2006, s. 105; Pichonnaz, 2008,    s. 309; Honig, s. 341. Koschaker/Ayiter, s. 168; Schulz, s. 384; Buckland, s. 259; Öcal Apaydın, s. 95. Bonfante, bu ilkenin Iustinianus Döneminde ortaya çıktığını ileri sürmektedir (Bonfante, P. (1972), Corso di Diritto Romano, C. III: Diritti Reali, Milano, Giuffrè Editore, s. 30). Biondi ise özellikle D.8.5.6.2 den hareketle daha Cumhuriyet Döneminde bu ilkenin var olduğunu ileri sürerek, Bonfante nin görüşünü eleştirmektedir (Biondi, 1954, s. 119 vd.). Grosso ya göre bu ilke, ayni hakların bir eşya üzerinde doğrudan hâkimiyet sağlayan ve üçüncü kişilere karşı ileri sürülebilen haklar olması nedeniyle, ayni hakları şahsi haklardan ayırmaktadır ve tüm ayni haklar için geçerlidir (Grosso, 1969,  s. 81 vd). 95  Öcal Apaydın, s. 95. 637Bahar ÖCAL APAYDIN                                         Ankara Üni. Hukuk Fak. Dergisi, 69 (2) 2020: 617-663       fideicommissi petitionem competisse ei, cui praedia lutatiana legata sunt, et ideo, cum annua legata fuerint, mortua legataria finitum legatum videri. Gaius Seius, Maevia ve Seia ya taşınmazın çeşitli yerlerini vasiyetname ile şu şekilde bırakmaktadır: Potitianus arazisinden Lutatianus arazisine her sene üç yüz bin kamış ve bin terazi söğüt sağlanmasını istiyorum. Ayrıca vasiyetname  lehtarlarının  ölümü  halinde  vasiyetnamenin  sona  ereceğini belirttim. Paulus, ne taşınmaz lehine ne de kişi lehine kurulmuş hukuka uygun bir irtifak hakkının söz konusu olduğu ve fakat bu durumda vasiyetname ile Lutatianus  arazisinin  bırakıldığı  kişi  tarafından  fideicommissum a dayanılarak, dava açılabileceği şeklinde cevap verdi. Ayrıca vasiyetnamede bırakılan yükümlülük yıllık olduğundan vasiyetname lehtarlarının ölümü ile son bulmaktadır. Metinde bazı taşınmazların vasiyetname yoluyla miras bırakılması söz konusudur. Buna göre Potitianus taşınmazı Lutatianus taşınmazına yıllık üç yüz bin kamış ve bin terazi söğüt vermekle yükümlü olmak üzere, her iki taşınmaz farklı kişilere miras bırakılmaktadır. Miras bırakanın ölmesi halinde bu hukuki ilişki nasıl nitelendirilecektir? Paulus, burada irtifak hakkının söz konusu  olmayacağına  karar  vermiştir.  Hukukçuya  göre,  taşınmaz  lehine irtifak hakkında da taşınmazlar arasında bir bağ meydana gelse dahi metinde bahsi geçen olayda bir yapma edimi söz konusu olduğundan irtifak hakkından bahsedilemez. Nitekim vasiyetname bir kimsenin taşınmazdan yararlanması şeklinde de yorumlanamaz. O nedenle ususfructus yani intifa hakkı da söz konusu olmaz. Vasiyetnamede bir taşınmazın bir başka taşınmaz yararına yıllık bir borcun yerine getirilmesi koşulu ile iki taşınmaz farklı kimselere miras bırakılmıştır. Hukukçu, bu durumda fideicommissum a başvurularak, sorunun çözümleneceğini belirtmiştir. Taşınmaz lehine irtifak hakkının içeriğinin bir yapma ediminden ilkesi bakımından servitus oneris ferendi yani kendi inşaatını komşu inşaata yaslama hakkı veren irtifak hakkının durumu, gerek Romalı Hukukçular arasında gerekse  çağdaş  Roma  Hukuku  öğretisinde  tartışmalıdır.  Tartışma,  kendi inşaatını komşu inşaata yaslama hakkı veren bu irtifak hakkı kapsamında                                                       96  İlk İmparatorluk Döneminde ortaya çıkmış bir kurumdur. Bu işlemle mirasbırakan, kanuni mirasçıdan veya mirasçı atanan ya da kendisine belirli bir mal bırakılan kişiden ölümünden sonra bir arzusunu yerine getirmesini istemektedir. Burada mirasbırakanın bir ricası söz konusu olduğundan önceleri, fideicommissum işlemi nedeniyle bir dava öngörülmemişti. Ancak Augustus tarafından Sistem Dışı Yargılama Usulünde uygulanmak üzere bir dava (persecutio fideicommissoria) tanınmıştır (Küçükgüngör, E. (2007), Roma Hukukunda Vasiyet (Testamentum), Ankara, Yetkin Yayınları, s. 230). 97  Öcal Apaydın, s. 96. 638Ankara Üni. Hukuk Fak. Dergisi, 69 (2) 2020: 617-663    Roma Hukuku ve Türk Hukukunda Taşınmaz…     yüklü taşınmaz malikinin inşaatın yaslandığı duvarı iyi durumda tutmakla yükümlü olması şeklindeki yapma ediminin, servitus in faciendo consistere nequit ilkesi karşısında söz konusu irtifak hakkı bakımından etkisi üzerinde yoğunlaşmaktadır.  D.8.5.6.2 (Ulpianus 17 ad ed.) Etiam de servitute, quae oneris ferendi causa imposita erit, actio nobis competit, ut et onera ferat et aedificia reficiat ad eum modum, qui servitute imposita comprehensus est. et gallus putat non posse ita servitutem imponi, ut quis facere aliquid cogeretur, sed ne me facere prohiberet: nam in omnibus servitutibus refectio ad eum pertinet, qui sibi servitutem adserit, non ad eum, cuius res servit. sed evaluit servi sententia, in proposita specie ut possit quis defendere ius sibi esse cogere adversarium reficere parietem ad onera sua sustinenda. Labeo autem hanc servitutem non hominem debere, sed rem, denique licere domino rem derelinquere scribit. İnşaata  yaslanma  hakkı  veren  irtifak  hakkına  ilişkin  de  inşaatın yaslanması  ve  davalının,  irtifak  hakkı  kapsamında,  duvarı  onarma yükümlülüğü (refectio parietis) için dava açma hakkımız vardır. Gallus a göre birisini  bir  şey  yapmaya  zorlayan;  ancak  benim  bir  şey  yapmamı yasaklamayan  böyle  bir  irtifak  hakkı  kurulamaz.  Nitekim  tüm  irtifak haklarında irtifak hakkının konusu olan taşınmazın maliki değil; irtifak hakkı sahibi olduğunu ileri süren onarımları yapmakla yükümlüdür. Ancak söz konusu olayda, Servius un görüşü üstün geldi. Buna göre bir kimse, karşı tarafı duvarı onarmaya zorlama hakkı olduğunu ileri sürebilir, çünkü yük bu şekilde kendi binasına dayanabilir. Labeo ayrıca irtifak hakkı ile yüklü olanın kişi değil fakat eşya olduğunu ve malikin eşyayı terk etme hakkı olduğunu yazmıştır. Metinden  anlaşıldığı  üzere  servitus  oneris  ferendi,  Cumhuriyet Döneminin hukukçuları arasında da tartışmaya neden olmuştur. Tartışmanın çıkış noktası, bu irtifak hakkı kapsamında yüklü taşınmaz malikine bir yapma ediminin yüklenmiş olmasıdır. Aquilius Gallus, yüklü taşınmaz malikine bir yapma edimi yüklenemeyeceğinden hareketle böyle bir irtifak hakkının mümkün olmadığını belirtmiştir. Buna karşılık, Servius Sulpicius un servitus oneris  ferendi  kapsamında  yüklü  taşınmaz  malikinin  duvarı  onarmaya zorlanabileceğine ilişkin görüşü, bu tartışmada galip gelmiştir.                                                        98  Öcal Apaydın, s. 97. 99  Q.Mucius Scaevola nın yetiştirdiği M.Ö. 1. yy. da yaşamış hukukçu (Gruppo Editoriale (2006), Dizionario Giuridico Romano, 4. Bası, Napoli, Edizione Simone, s. 61). 639Bahar ÖCAL APAYDIN                                         Ankara Üni. Hukuk Fak. Dergisi, 69 (2) 2020: 617-663       D.8.2.33 (Paulus 5 epit. alf. dig.) Eum debere columnam restituere, quae onus vicinarum aedium ferebat, cuius essent aedes quae servirent, non eum, qui imponere vellet. nam cum in lege aedium ita scriptum esset:   paries oneri ferundo uti nunc est, ita sit , satis aperte significari in perpetuum parietem esse debere: non enim hoc his verbis dici, ut in perpetuum idem paries aeternus esset, quod ne fieri quidem posset, sed uti eiusdem modi paries in perpetuum esset qui onus sustineret: quemadmodum si quis alicui cavisset, ut servitutem praeberet, qui onus suum sustineret, si ea res quae servit et tuum onus ferret, perisset, alia in locum eius dari debeat. İnşaatı yaslayan değil; bu irtifak hakkı ile yüklü olan taşınmazın maliki kolonu onarmak zorundadır. Nitekim irtifak hakkının kurulması sırasında şöyle yazılmıştı: inşaatın yaslandığı duvar şu anda nasılsa öyle olmalı, yani oldukça açık bir biçimde duvarın her zaman mevcut olacağı belirtilmekteydi. Gerçekten de bu sözcüklerle, her zaman aynı duvarın mevcut olacağı kast edilmemektedir ki; bu mümkün değildir. Ancak duvarın, her zaman inşaatı yaslayabilecek durumda olması anlatılmak istenmektedir. Benzer şekilde bir kimse stipulatio ile inşaat yaslamak üzere irtifak hakkı kurmuş ve inşaatın yaslandığı şey yıkılmışsa yerine başkasını koymak zorundadır. Alıntı yaptığımız bu metinde Paulus, yararlanan taşınmaz malikinin değil; yüklü taşınmaz malikinin servitus oneris ferendi nedeniyle duvarı ya da kolonu onarma yükümlülüğü altında olduğunu belirtmektedir. Bu yükümlülük irtifak  hakkı  kurulurken  ortaya  çıkmaktadır.  Buna  göre,  irtifak  hakkı kurulduğunda inşaat duvara nasıl yaslanmışsa hep öyle olmalıdır. Diğer bir deyişle,  irtifak  hakkı  devam  ettikçe,  inşaat  duvara  yaslanmaya  devam edecektir. Bu amaçla yüklü taşınmaz maliki, duvarı inşaatın yaslanmasını sağlayacak durumda tutmakla yükümlüdür. Dolayısıyla onarmak ya da onarma masraflarını karşılamak durumundadır. D.8.5.6.2  ve  D.8.2.33 deki  metinlerden  yüklü  taşınmaz  malikinin, inşaatın yaslandığı duvarı iyi durumda tutma yükümlülüğü altında olmasına rağmen, Romalı hukukçular arasında servitus oneris ferendi nin irtifak hakkı olduğuna dair görüşün kabul edildiği anlaşılmaktadır. Bu durumda söz konusu irtifak hakkı bakımından inşaatın yaslandığı duvarın yüklü taşınmaz malikince onarılması yükümlülüğünün, irtifak hakkının içeriğinin bir yapma                                                       100  Öcal Apaydın, s. 98. 101  Öcal Apaydın, s. 98. 102  Öcal Apaydın, s. 98. 103  Öcal Apaydın, s. 98. 640Ankara Üni. Hukuk Fak. Dergisi, 69 (2) 2020: 617-663    Roma Hukuku ve Türk Hukukunda Taşınmaz…     ediminden oluşamayacağına ilişkin ilkeye bir istisna teşkil edip etmediği sorusu gündeme gelmektedir. Beseler e göre refectio parietis (duvarın onarımı) ibaresinin geçtiği tüm metinler  interpolatio ya  uğramıştır.Yazarın  bu  görüşü,  D.  8.5.6.2 de Cumhuriyet Döneminin hukukçuları Gallus ve Servius un görüşlerine yer verilmesinin o dönemde dahi bu sorunun tartışıldığını gösterdiği, dolayısıyla refectio parietis in interpolatio olamayacağı şeklinde eleştirilmiştir. Scialoia ise irtifak hakkının asıl kapsamının ve yan yükümlülüklerin belirlenmesi gerektiğini ileri sürmektedir. Yazara göre, servitus oneris ferendi yani kendi inşaatını komşunun inşaatına yaslama hakkının içeriğini, bir yapma borcu oluşturmaz; aksine bir katlanma (pati) yükümlülüğü oluşturur. Buna göre yüklü taşınmaz maliki, yararlanan inşaatın kendi inşaatına yaslanmasına katlanmak zorundadır. Duvarın onarılması yükümlülüğü ise servitus oneris ferendi nin  asıl  içeriğini  oluşturmaz;  ancak  ona  bağlı  bir  yan yükümlülüktür. Bu yükümlülük, başlarda ihtiyari iken zamanla zorunlu hale gelmiştir. Dolayısıyla servitus oneris ferendi bakımından, irtifak hakkının yüklü  taşınmaz  malikine  bir  yapma  borcu  yükleyemeyeceği  kuralı  ihlal edilmiş olmaz. Arangio-Ruiz ise bu yükümlülüğün hem yan yükümlülük olması  hem  de  onarılacak  duvarın  yüklü  taşınmaz  malikinin  hâkimiyet alanında bulunması sebebiyle, söz konusu irtifak hakkının servitus in faciendo consistere nequit ilkesinin istisnasını oluşturduğu görüşündedir. Corbino da  duvarı  onarma  yükümlülüğünün,  yüklü  taşınmaz  malikinin  mülkiyet hakkından kaynaklandığı görüşündedir. Dolayısıyla bu yükümlülük, servitus oneris ferendi nin irtifak hakkı olması bakımından karakterini değiştirmez. Burada  yüklü  taşınmaz  malikinin  facere  yani  yapma  yükümlülüğünün kaynağı irtifak hakkı değil; mülkiyet hakkıdır. Segrè ise D.8.5.6.2 de bahsi geçen servitus oneris ferendi ye ilişkin vindicatio yani irtifak hakkını koruyan dava formula sında refectio parietis e                                                       104  Beseler Von, G.: Postliminium und Cornelia, in Miscellanea, ZSS 45, 1925, s. 231 vd. (Naklen  Biondi,  1954,  s.  117).  Bonfante  de  bu  metinlerin  interpolatio ya  uğradığı görüşündedir. Ancak yazar Digesta yı derleyenlerin neden sadece servitus oneris ferendi ile ilgili olarak böyle bir ekleme yaptıklarını neden servitus tigni immitendi ile ilgili benzer bir interpolatio ya  rastlanmadığını  anlamanın  mümkün  olmadığını  belirtmiştir  (Bonfante, 1972, s. 31 vd.). 105  Biondi, 1954, s. 117. 106  Aynı doğrultuda Küçükgüngör, 1998a, s. 16; Pichonnaz, 2008, s. 309-310. 107  Scialoia, V.: Sulla Servitus Oneris Ferendi, AG 27, 1881 s. 145 vd. (Naklen Biondi, 1954, s. 117). Aynı görüşte Biondi, 1954, s. 117 vd.; Talamanca, 1990, 459. 108  Arangio-Ruiz, 2002, s. 236. 109  Corbino, A. (1999), Servitus oneris ferendi e refectio parietis, in Mélanges en L honneur de C.A. Cannata 1. Genève, Helbing et Lichtenhahn, s. 34. 641Bahar ÖCAL APAYDIN                                         Ankara Üni. Hukuk Fak. Dergisi, 69 (2) 2020: 617-663       rastlanmadığından,  bu  metnin  Digesta yı  derleyenler  tarafından değiştirildiğini ileri sürmektedir. Yazara göre Gallus ve Servius arasında fikir ayrılığına neden olan olaydaki mesele, irtifak hakkının korunmasına ilişkin davanın  formula sında  restitutio  hükmünün  bulunup  bulunmadığına ilişkindir. Benzer şekilde D.8.2.33 de de bahsi geçen olayda paries yani inşaatın  yaslandığı  duvar,  irtifak  hakkının  konusunu  oluşturmaktadır. Dolayısıyla bu duvarın ortadan kalkması servitus oneris ferendi nin sona ermesine  neden  olmaz;  ancak  irtifak  hakkının  devamlılığını  engeller. Grosso, Segrè ile aynı görüşte olmakla beraber yazara göre Klasik Dönemde servitus  oneris  ferendi  kapsamında  inşaatın  yaslandığı  duvarın  belirli koşullarda  muhafaza  edilmemesi,  başkasının  ayni  hakkının  ihlal  edildiği anlamına gelmekteydi ve bu nedenle irtifak hakkını koruyan formula ile talep edilmekteydi. Dolayısıyla servitus in faciendo consistere nequit ilkesinin esnekliğinin sınırını oluşturmaktaydı. Kanaatimizce servitus oneris ferendi kapsamında inşaatın yaslandığı duvarın onarım yükümlülüğünü yüklü taşınmaz malikinin taşımasının sebebi, inşaatın yaslandığı duvarın yüklü taşınmaz malikinin  hâkimiyet alanında olmasından  kaynaklanmaktadır.  Aşağıda  alıntı  yaptığımız  metin  ve D.8.2.33  birlikte  değerlendirildiğinde  duvarı  inşaat  yaslamaya  uygun  bir şekilde  tutma  yükümlülüğünü  irtifak  hakkı  kurulurken,  yüklü  taşınmaz malikinin üstlendiği anlaşılmaktadır. Yüklü taşınmaz malikinin irtifak hakkı kurulurken, söz konusu yükümlülüğün altına sokulması da bu yükümlülüğün bir yan yükümlülük olduğunu göstermektedir. Bu yan yükümlülük, eşyaya bağlı  borç  kavramının  ilk  oluşumudur.  Dolayısıyla  yüklü  taşınmaz malikinin kendi hakimiyet alanında bulunan duvarın onarımı yükümlülüğü nedeniyle  servitus  oneris  ferendi,  servitus  in  faciendo  consistere  nequit ilkesine  bir  istisna  teşkil  etmez.  Yüklü  taşınmaz  malikinin  hakimiyet alanındaki  duvarın  her  zaman  yaslanmaya uygun tutulması, buna  ilişkin bakım  ve  onarım  masraflarının  yüklü  taşınmazdan  talep  edilebilmesini sağlayan dava Romalılar tarafından bir ayni dava olarak öngörülmüştür. Aşağıdaki metinden de anlaşıldığı üzere bunun dayanağı irtifak hakkını kuran işlemdir:                                                       110  Segré, G. (1933), La clausola restitutoria nelle azioni de servitutibus, e le formule delle azioni relative alla servitus oneris ferendi, BIDR 41, s. 17-7, s. 52 vd. 111  Grosso, 1969, s. 86. 112  Öcal Apaydın, s. 100. 113  Öcal Apaydın, s. 100. 114  Öcal Apaydın, s. 100. 115  Öcal Apaydın, s. 100. 116  Öcal Apaydın, s. 100. 642Ankara Üni. Hukuk Fak. Dergisi, 69 (2) 2020: 617-663    Roma Hukuku ve Türk Hukukunda Taşınmaz…     D.8.5.6.5 (Ulpianus 17 ad ed.) Modus autem refectionis in hac actione ad eum modum pertinet, qui in servitute imposita continetur: forte ut reficiat lapide quadrato vel lapide structili vel quovis alio opere, quod in servitute dictum est. Bu  dava  kapsamında  talep  edilen  onarımın  şekli,  irtifak  hakkının kurulmasıyla belirlenen şekille ilgilidir. Örneğin; irtifak hakkı kurulurken belirtilen kare taş, kırma taş ya da diğer herhangi bir yapı ile onarımı yaparsın. 2.   Türk Hukukunda Taşınmaz Lehine İrtifak Hakkının İçeriğinin Yapma Ediminden Oluşmaması   İsviçre ve Türk Hukuk düzenlerinde taşınmaz lehine irtifak haklarının, yüklü taşınmaz malikinin irtifak hakkı sahibinin taşınmaz üzerindeki birtakım faaliyetlerine katlanması (servitutes quae in patiendo consistunt) veya yüklü taşınmaz malikinin kendi mülkiyet hakkından kaynaklanan birtakım yetkileri kullanmaktan kaçınması (servitutes quae in non faciendo consistunt) şeklinde olabileceği kabul edilmektedir. Dolayısıyla yüklü taşınmaz maliki kendi taşınmazından  su  alınmasına  katlanmak  durumundadır,  ne  var  ki  yüklü taşınmaz malikinin kendisinin suyu taşıması söz konusu olmaz.  İsviçre Medeni Kanunu m. 730/f.2 ve TMK m. 779/f.2 hükümlerine göre irtifak hakkı bir yapma borcundan oluşamaz; ancak yapma borçları irtifak hakkının  yerine  getirilmesini  kolaylaştırmak  ya  da  teminat  altına  almak amacıyla  bir  yan  yükümlülük  teşkil  edebilir.  Yoksa  yüklü  taşınmaz malikine irtifak hakkından daha ağır bir yük getiremez. Diğer bir deyişle yüklü taşınmaz maliki, irtifak hakkının yerine getirilmesi için zorunlu olan hallerde  bir  yapma  borcu  altına  sokulabilir.  11  Aralık  2009  tarih  FF 2007/4845 sayılı yasa ile ve 1 Ocak 2012 de yürürlüğe girmek üzere İsv.MK m.730/f.2 hükmüne yeni bir cümle eklenmiştir. Buna göre söz konusu yan yükümlülük, yalnızca Tapu Kütüğüne tescil edilmişse, yüklü ve yararlanan taşınmaz  maliklerini  bağlar.  Bu  düzenlemeden  kasıt,  söz  konusu yükümlülüğün ancak tapuya tescil edilmesi halinde eşyaya bağlı borç olma özelliği göstereceğidir. Taşınmaz lehine irtifak hakkından feragat edilirse,                                                       117  Wieland, s. 479. Alman hukukunda da aynı ilke benimsenmiştir (bkz. Baetge, Dietmar, Wettbewerbsbeschränkende  Dienstbarkeiten  in  Europa.  Ein  rechtsvergleichender Überblick, RabelsZ (59) 1995, RabelsZ (59) 1995, s. 665). 118 Bu halde koşulları varsa taşınmaz yükü söz konusu olabilir (bkz. ATF 131/2005 I 321/326; ATF 93/1967 II 290; Piotet, s. 40; Steinauer, N. 2218; Sirmen, s. 514).  119  Wieland, s. 481. 120  ATF 106/1980 II 315=JdT 1981 I 306/310. 121  Söz konusu yapma yükümlülüğü, taşınmaz yükü olarak da kurulabilir (Piotet, s. 40; Steinauer, N. 2218). 122  Steinauer, N. 2220. 643Bahar ÖCAL APAYDIN                                         Ankara Üni. Hukuk Fak. Dergisi, 69 (2) 2020: 617-663       irtifak hakkına bağlı bu borç da sona erecektir. Bu durumda söz konusu yan yükümlülüğün eşyaya bağlı borç olma özelliğini yitireceği; ancak taraflar arasında aynı içerikte normal bir borca dönüşebileceği kabul edilmektedir. Türk  Medeni  Kanunu  m.  779  hükmünde  de  aynı  yaklaşım benimsenmiştir. Söz konusu madde hükmünce yapma borçları, başlı başına irtifak hakkının konusu olamaz; ancak ona yan edim olarak bağlanabilir. Kanunda bahsi geçen bu yan edim borcu irtifak hakkına  bağlı bir borç olmasının yanı sıra eşyaya bağlı bir borç niteliğindedir. Örneğin, irtifak hakkı kurulurken yüklü taşınmaz malikine bir yapma borcu yüklenmişse, yüklü taşınmaz el değiştirdikçe bu borç yeni malike geçecektir. Ancak irtifak hakkı sona erdiği takdirde, bu yan borç da sona erecektir. Benzer şekilde yan edim borcunun, irtifak hakkından bağımsız olarak el değiştirmesi de mümkün değildir. İsviçre Medeni Kanunu m. 741 ve TMK m. 790 hükümlerinde ise özel olarak bu durum düzenlenmiştir. Buna göre irtifak hakkının kullanımı için bir yapıya ihtiyaç varsa irtifak hakkı sahibi, bu yapının bakımını üstlenmektedir. Ancak yüklü taşınmaz maliki de söz konusu yapıdan düzenli bir şekilde yararlanıyorsa,  bakım  giderlerine  yararı  oranında  katlanacaktır.  Örneğin, taşınmaz lehine irtifak hakkını kuran sözleşmeye geçit hakkının kullanıldığı yolun bakımına ya da kaynak irtifakında suyun tutulması için gerekli boru ya da tankların bakım giderlerine yüklü taşınmaz malikinin de katlanması şeklinde hüküm konulması mümkündür. D.  TAŞINMAZ  LEHİNE  İRTİFAK  HAKLARININ  PAYLARA BÖLÜNEMEMESİ 1. Roma Hukukunda Benimsenen İlke: Servitutes dividi non possunt  Taşınmaz  lehine  irtifak  haklarının  paylara  bölünemeyeceği  kabul edilmektedir.  İrtifak  haklarının  bölünemeyeceği  ifadesi  ile  neyin  kast edildiği modern Roma hukuku öğretisinde tartışmalıdır.                                                         123  Piotet, s. 40. 124  ATF 50 II 234 ss=JdT 1924 I 549; ATF 85 I 261 ss=JdT 1960 I 76 ss. 125  Bu yükümlülüğün amacı irtifak hakkının kullanılmasını kolaylaştırmak olmalı, irtifaka bağlı ve ikinci derecede olma özelliğini aşmamalıdır (Ayiter, N. (1983), Eşya Hukuku, 2. Bası, Ankara Savaş Yayınları, s. 159; Oğuzman/Seliçi/Oktay-Özdemir, N. 2774). 126  Oğuzman/Seliçi/Oktay-Özdemir, N. 2773. 127  Steinauer, N. 2219. 128  ATF 93/1967 II 290=JdT 1968 I 565. 129  Piotet, s. 40. 130  Longo, A. (1890), La Teoria dell indivisibilità delle servitù prediali in dirit-to romano, Palermo, Edizione del Boccone del Povero, s. 3; Solazzi,1947, s. 64 vd.; Grosso, 1969, s. 151 vd.; Biondi, 1954, 160 vd,; Burdese, 1993, s. 360; Guarino, 2006, s. 231; Sanfilippo, s. 644Ankara Üni. Hukuk Fak. Dergisi, 69 (2) 2020: 617-663    Roma Hukuku ve Türk Hukukunda Taşınmaz…     Bir görüşe göre, taşınmaz lehine irtifak hakları paylara bölünemez. Çünkü irtifak hakkının taşınmazın yalnızca bir parçası üzerinde doğması ve varlığını sürdürmesi mümkün değildir. Bir kölenin bir kısmının özgür bir kısmının köle olması nasıl mümkün değilse, bir taşınmazın da bir kısmının irtifak hakkı ile yüklü bir kısmının irtifak hakkından bağımsız olması mümkün değildir. Bir  diğer  görüş  savunanlar  ise  irtifak  hakkının  kullanımın  paylara bölünmesinin  mümkün  olmadığı;  o  nedenle  irtifak  haklarının bölünemeyeceğini ileri sürmektedirler. Klasik  dönemde  semerelerin  (fructus)  paylara  bölünebileceği;  ancak kullanmanın (usus) bölünemeyeceği kabul ediliyordu. D.7.8.19 (Paulus 3 ad vitell.) Usus pars legari non potest: nam frui quidem pro parte possumus, uti pro parte non possumus. Kullanma (usus) paylara ayrılarak, miras bırakılamaz. Nitekim paylara ayırarak semerelerden yararlanabiliriz; ancak paylara ayırarak kullanamayız. Kanaatimizce irtifak haklarının paylara bölünemeyeceği ifadesi ile, gerek irtifak hakkının kendisinin paylara bölünemeyeceği gerekse taşınmaz payı üzerinde irtifak hakkının mümkün olamayacağı kast edilmektedir. İrtifak hakkının taşınmaz payı üzerinde mümkün olmaması, taşınmazın bütününün irtifak hakkı ile yüklü olmasından kaynaklanır ve o nedenle taşınmazın tümü üzerinde irtifak hakkı söz konusu olmaktadır. Taşınmaz payı üzerinde irtifak hakkının söz konusu olamamasına karşın, taşınmazın sınırları belli bir şekilde  parsellere  ayrılması  halinde,  her  parsel  ayrı  bir  taşınmaz  olarak                                                       230; Di Marzo, s. 273; Robaye, s. 174; Girard, 2003, s. 386-387; Erdoğmuş, 2006, s. 108109; Oğuzoğlu, C. (1959), Roma Hukuku, Ankara, Ankara Üniversitesi Hukuk Fakültesi Yayınları, s. 180; Buckland, s. 262. 131  Biondi, 1954, s. 161. 132  Biondi, 1954, s. 161. 133  Segré, G. (1931), Corso di Diritto Romano, La comproprietà e la comunio-ne degli altri diritti reali, Torino, Giappichelli Editore, s.26-27; Solazzi,1947, s. 65; Grosso, 1969, s. 152. Capogrossi Colognesi, L. (1972), Una Servitus, Studi in Onore di Giuseppe Grosso, C.V, Torino  Giappichelli  Editore,  s.  208.  Capogrossi  Colognesi,  D.8.6.2  ve  D.8.6.17 de görüşlerine yer verilen hukukçular, Sabinianus ve Labeo nun irtifak hakkının paylı olarak kullanılmasının mümkün olmadığı kuralından hareket etmektedir (Capogrossi Colognesi, 1972, s. 208. 134  Grosso, 1969, s. 152. 135  D.8.1.11. 136  Öcal Apaydın, s. 102.  645Bahar ÖCAL APAYDIN                                         Ankara Üni. Hukuk Fak. Dergisi, 69 (2) 2020: 617-663       nitelendirileceğinden  bir  parselin  irtifak  hakkı  ile  yüklü  olması mümkündür. İrtifak hakkının paylara bölünmesinin mümkün olmaması ise irtifak hakkının kullanımının bölünememesi, diğer bir deyişle yüklü taşınmaz üzerinde  yerine  getirilen  eylemlerin  paylara  bölünememesi  anlamına gelmektedir. Örneğin, aquae ductus yani su geçirme irtifakının bölünemez olması, geçirilen su miktarı ile ilgili değildir. Bu irtifak hakkının kullanılması suyun bir taşınmazdan bir başka taşınmaza taşınması şeklinde olmaktadır, diğer bir deyişle su yüklü taşınmaz üzerinden geçirilmektedir. Taşınan suyun birden fazla kişi tarafından kullanılması mümkündür. Su geçirme irtifakının kullanılması bakımından yerine getirilen eylemlerin bölünememesi ile kast edilen, suyun taşınması işleminin bir bütün halinde yerine getirilmesidir. Benzer şekilde yüklü taşınmazdan geçme hakkı birden fazla kimse tarafından kullanılıyorsa bile, bu kimselerden her biri tek başına geçme hakkını bir bütün olarak kullanmaktadır. Kendi aralarında geçme eyleminin paylara bölünerek, kullanılması söz konusu olamaz. Pomp.Reg. Et servitutes dividi non possunt: nam earum usus ita connexus est, ut qui eum partiatur, naturam eius corrumpat143. Ayrıca irtifak hakları <paylara> bölünemez: çünkü onların kullanımı öylesine ayrılmazdır ki; bir kimse onu <paylara> bölerse esası bozulur. Yukarıda  alıntı  yaptığımız  metinde  taşınmaz  lehine  irtifak  hakkının paylara bölünemeyeceği ifadesi, irtifak hakkının kullanımı ile açıklanmıştır. Buna göre, eğer irtifak hakkının kullanımı paylara bölünürse irtifak hakkının özüne zarar verilmiş olacaktır. Yüklü  taşınmazın  paylara  ayrılması  durumu  aşağıdaki  metinde  ele alınmıştır:                                                       137  D.8.4.6.1. 138  D.8.5.4.3. 139  D.8.1.17. 140  Öcal Apaydın, s. 102. 141  Öcal Apaydın, s. 102. 142  Öcal Apaydın, s. 102. 143  Riccobono, S./Baviera, G.- Ferrini, C.- Furlani, G. (1940), FIRA, Floransa, S. a. G. Barbèra, s. 449. 144  Metnin Latince aslında onun anlamına gelen eum kelimesi tekil ve eril olduğundan kanımızca tekil ve eril olan usus yani kullanım kelimesini işaret etmektedir. 145  Öcal Apaydın, s. 102. 646Ankara Üni. Hukuk Fak. Dergisi, 69 (2) 2020: 617-663    Roma Hukuku ve Türk Hukukunda Taşınmaz…     D.8.6.6.1a (Celsus 5 dig.) Sed si is fundus qui servierit ita divisus est, plusculum dubitationis ea res habet: nam si certus ac finitus viae locus est, tunc, si per longitudinem eius fundus divisus est, eadem omnia servanda erunt, quae si initio constituendae eius servitutis similiter hic duo fundi fuissent: si vero per latitudinem viae fundus divisus est (nec multum refert, aequaliter id factus est an inaequaliter), tunc manet idem ius servitutis, quod fundo indiviso fuerat, nec aut usu detineri aut non utendo deperire nisi tota via poterit: nec si forte inciderit, ut semita, quae  per  alterum  dumtaxat  fundum  erit,  uteretur,  idcirco  alter  fundus liberabitur, quoniam unum atque eo modo individuum viae ius est. Diğer yandan yüklü taşınmaz paylara ayrılırsa, sorun biraz belirsizlik arz eder.  Gerçekten  eğer  via nın  (geçit  irtifakı)  yeri  kesin  bir  biçimde belirlenmişse ve iki parsel arasındaki sınır söz konusu yer boyunca ise o takdirde, irtifak hakkı kurulduğu zaman iki ayrı taşınmazın olduğu kabul edilir. Ancak eğer taşınmaz, geçit irtifakının kullanıldığı yeri enine kesecek biçimde bölünmüşse (bölünen parçaların eşit olup olmadığı önemli değildir) o zaman irtifak hakkı sanki taşınmaz bölünmemiş gibi devam eder, tüm geçit irtifakı için olmadıkça ne kullanma ile korunur ne de kullanılmamakla sona erer. Ayrıca taşınmazın bir bölümünde geçit irtifakı kullanılırsa bu, taşınmazın diğer kısmının irtifak hakkından kurtulduğu anlamına gelmez. Çünkü geçit irtifakı, bir bütündür ve bölünemez. Alıntı yaptığımız bu metinde çeşitli ihtimaller değerlendirilmiştir. Birinci halde  geçit  irtifakının  taşınmazın  neresinde  kullanılacağı  kesin  biçimde belirlenmişse  ve  geçilen  yer  sınırları  belirli  iki  parsel  arasında  sınır oluşturacak şekilde iki parsele ayrılırsa, iki ayrı taşınmaz söz konusu olacaktır. Ne var ki, metinde bu taşınmazlardan hangisinin irtifak hakkı ile yüklü olduğu aydınlatılmamıştır. İkinci halde geçidin yeri belirli ise ve taşınmaz geçidi de enine kesecek biçimde parsellere ayrılırsa, bu iki parsel de irtifak hakkı ile yüklü olmaya devam edecektir. Son olarak metinde genel bir değerlendirme yapılmaktadır.  Buna  göre,  geçit  irtifakı  taşınmazın  belirli  bir  kısmında kullanılsa dahi taşınmazın tümü irtifak hakkı ile yüklüdür. Zira hakkın kendisi bölünemez. Yararlanan taşınmazın paylara ayrılması durumunda ise her pay lehine irtifak hakkı söz konusu olacaktır: D.8.3.23.3 (Paulus 15 ad sab.)                                                       146  Öcal Apaydın, s. 104. 647Bahar ÖCAL APAYDIN                                         Ankara Üni. Hukuk Fak. Dergisi, 69 (2) 2020: 617-663       Quaecumque servitus fundo debetur, omnibus eius partibus debetur: et ideo quamvis particulatim venierit, omnes partes servitus sequitur et ita, ut singuli recte agant ius sibi esse eundi. si tamen fundus, cui servitus debetur, certis regionibus inter plures dominos divisus est, quamvis omnibus partibus servitus debeatur, tamen opus est, ut hi, qui non proximas partes servienti fundo habebunt, transitum per reliquas partes fundi divisi iure habeant aut, si proximi patiantur, transeant. Bir taşınmaz lehine herhangi bir irtifak hakkı kurulmuş olsun, her parçası için irtifak hakkı söz konusu olur. Dolayısıyla <söz konusu yararlanan> taşınmaz paylara ayrılmak suretiyle satılırsa, irtifak hakkı her bir payı takip eder.  Bu  suretle  her  biri  doğru olarak  taşınmazdan  geçmek  (iter)  hakkı olduğunu iddia ederek dava açabilir. Ayrıca yararlanan taşınmaz sınırları belli olarak paylara bölündüyse, taşınmazın her bir parseli lehine irtifak hakkı söz konusudur. Yüklü taşınmaza yakın olmayan parsel sahiplerinin, bölünmüş olan taşınmazın diğer kısımlarından geçme hakkı olup olmadığı ya da <yüklü taşınmaza>  yakın  olan  parsel  sahiplerinin  rızası  ile  geçip  geçemeyeceği konusu hala önemlidir. Yukarıdaki metinde ise konu iki farklı şekilde ele alınmıştır. Öncelikle, bir taşınmaz lehine irtifak hakkı kurulmuşsa, irtifak hakkı taşınmazın tamamı için söz konusu olmaktadır. Eğer yararlanan taşınmaz paylara bölünürse, irtifak hakkı her pay lehine devam edecektir. İkinci olarak eğer yararlanan taşınmaz sınırları belli olacak şekilde parsellere ayrılmışsa, her bir parsel için irtifak hakkı devam edecektir. Belirtmek gerekir ki Paulus, bir yandan da ayrılmış parselleri ayrı birer taşınmaz olarak kabul etmektedir. Bu doğrultuda yüklü taşınmaza uzak olan parsel sahiplerinin yüklü taşınmaza ulaşmak için diğer  parsellerden  de  geçmesi  gerekmektedir.  Bunun  mümkün  olup olmadığının çözümlenmesi gereken bir mesele olduğuna değinen hukukçu, bu meseleye ilişkin açık bir cevap vermemiştir. İrtifak  haklarının  paylara  bölünememesinin  sonuçları  metinlerde karşımıza şu şekilde çıkmaktadır: i.) İrtifak hakkının taşınmaz payı üzerinde (pro parte) kurulması mümkün değildir. D.8.4.6.1 (Ulpianus 28 ad sab.) Si quis partem aedium tradet vel partem fundi, non potest servitutem imponere, quia per partes servitus imponi non potest, sed nec adquiri. plane                                                       147  Öcal Apaydın, s. 105. 148  Bonfante, 1972, s. 39; Solazzi,1947, s. 65; Grosso, 1969, s. 151 vd.; Burdese, 1993, s. 360. 648Ankara Üni. Hukuk Fak. Dergisi, 69 (2) 2020: 617-663    Roma Hukuku ve Türk Hukukunda Taşınmaz…     si divisit fundum regionibus et sic partem tradidit pro diviso, potest alterutri servitutem imponere, quia non est pars fundi, sed fundus. Quod et in aedibus potest dici, si dominus pariete medio aedificato unam domum in duas diviserit, ut plerique faciunt: nam et hic pro duabus domibus accipi debet. Eğer bir kimse bir binadaki ya da arazideki payını devir ve teslim ederse, payı irtifak hakkı ile yüklü olmaz. Çünkü ne bir pay irtifak hakkı ile yüklü olabilir  ne  de  bir  pay  üzerinde  irtifak  hakkı  kazanılabilir.  Şüphesiz  bir taşınmaz  parsellere  ayrılmış  ve  devredilmişse,  bireysel  olarak  bir  parsel belirlenmişse, bir parsel ya da diğeri irtifak hakkı ile yüklü olabilir. Çünkü bu durumda <irtifak hakkı> taşınmaz payı üzerinde söz konusu olmamaktadır; taşınmazın  kendisi  üzerinde  söz  konusu  olmaktadır.  Bina  için  de  aynı gerekçelere başvurulabilir. Eğer malik binanın ortasına bir duvar inşa ederse, birçoklarının yaptığı gibi, evi ikiye bölmüş olur. Nitekim bu durumda iki evden bahsedilir. Yukarıda alıntı yaptığımız metinde paylı mülkiyete konu pay üzerinde irtifak  hakkının  kurulmasının  mümkün  olmadığı  belirtilmiştir.  Ancak taşınmaz sınırları belli olacak şekilde parsellere ayrılmışsa, artık taşınmaz payı  söz  konusu  olmamaktadır.  Her  parsel,  ayrı  bir  taşınmaz  olarak nitelendirilmektedir.  Dolayısıyla  taşınmaz  parsellere  ayrılmadan,  paylı mülkiyet söz konusu ise mülkiyet payı üzerinde irtifak hakkının kurulması mümkün değildir. Diğer bir deyişle paylı mülkiyete konu pay, irtifak hakkı ile yüklü olamaz. Ne var ki, taşınmaz parsellere ayrıldıktan sonra parsel üzerinde irtifak hakkı kurulması mümkündür. Zira parsel artık bağımsız bir taşınmazdır ve irtifak hakkı ile yüklü olabilmektedir. D.8.3.32 (Africanus 6 quaest.) Fundus mihi tecum communis est: partem tuam mihi tradidisti et ad eundem  viam  per  vicinum  tuum  proprium.  recte  eo  modo  servitutem constitutam ait neque quod dici soleat per partes nec adquiri nec imponi servitutes posse isto casu locum habere: hic enim non per partem servitutem adquiri, utpote cum in id tempus adquiratur, quo proprius meus fundus futurus sit. Sen ve ben bir taşınmazın müşterek malikleriyiz. Sen kendi payını, sana komşu taşınmaz lehine via (geçit irtifakı) kurarak, bana devir ve teslim ediyorsun.  <Iulianus>  bu  şekilde  irtifak  hakkının  doğru  bir  biçimde                                                       149  Öcal Apaydın, s. 105-106. 150  Digesti o Pandette dell Imperatore Giustiniano, (Çev.: Schipani, S.) (2005), Milano, Giuffrè Editore, C.II, s. 204. 649Bahar ÖCAL APAYDIN                                         Ankara Üni. Hukuk Fak. Dergisi, 69 (2) 2020: 617-663       kurulduğunu  belirtmektedir.  Bu  durumda  pay  üzerine  irtifak  hakkı yüklenemeyeceği ya da pay üzerinde irtifak hakkı kurulamayacağı kuralı uygulama  alanı  bulmaz.  Nitekim  burada  pay  üzerinde  irtifak  hakkı kurulmamıştır. Kurulma anında taşınmazın tamamı benim olmuştur. Yukarıdaki metinde de pay üzerinde irtifak hakkı kurulamayacağı kuralı vurgulanmıştır. Ayrıca iki kişinin müşterek malik olduğu taşınmaz payı, ancak bir başka taşınmaz lehine irtifak hakkı kurularak, diğer malike devredilirse bu durumda pay üzerinde değil taşınmazın tamamı üzerinde irtifak hakkının kurulduğu ifade edilmektedir. İncelediğimiz metinlerden çıkan sonuca göre, paylı mülkiyete konu pay üzerinde  irtifak  hakkı  kurulması  mümkün  değildir.  Ancak  müşterek taşınmazın tümü üzerinde irtifak hakkı kurulabilmektedir. Bu halde paylı mülkiyete  konu  taşınmaz  üzerinde  irtifak  hakkının  nasıl  kurulacağı  da aydınlatılması gereken bir meseledir.   D.8.3.11 (Celsus 27 dig.) Per fundum, qui plurium est, ius mihi esse eundi agendi potest separatim cedi. ergo suptili ratione non aliter meum fiet ius, quam si omnes cedant et novissima  demum  cessione  superiores  omnes  confirmabuntur:  benignius tamen dicetur et antequam novissimus cesserit, eos, qui antea cesserunt, vetare uti cesso iure non posse. Bir taşınmazın birden fazla maliki varsa, iter (yürüyerek geçme irtifakı) ya da actus un (sürüyle geçme irtifakı) kurulması için her bir malik tarafından in iure cessio işlemi ayrı ayrı yapılır. Katı bir yoruma göre bu durumda, tüm paydaşlar  <in  iure  cessio>  işlemini  gerçekleştirmezse  irtifak  hakkı kurulamayacak ve son in iure cessio işlemi ile öncekiler onaylanmış olacaktır. Ancak en serbest yoruma göre son malik in iure cessio işlemini yapmadan önce dahi ondan önce işlemi yapanlar, benim irtifak hakkını kullanmamı engelleyemezler. Alıntı  yapılan  metinden  anlaşıldığı  üzere,  müşterek  mülkiyete  konu taşınmaz üzerinde irtifak hakkının kurulması için in iure cessio, tek bir paydaş tarafından yapılırsa hüküm ve sonuç doğurmaz. Her paydaşın söz konusu işleme katılması gerekmektedir. Şayet paydaşlar işlemi ayrı ayrı yapıyorsa, tüm paydaşlar tarafından işlemin yapılması ile irtifak hakkının kurulacaktır. Diğer bir deyişle irtifak hakkının kurulması işlemi, tüm paydaşlar tarafından in iure cessio yapıldığında tamamlanmaktadır. Metinde dikkat çeken bir diğer                                                       151  Öcal Apaydın, s. 106. 650Ankara Üni. Hukuk Fak. Dergisi, 69 (2) 2020: 617-663    Roma Hukuku ve Türk Hukukunda Taşınmaz…     husus, irtifak hakkını kurmak için in iure cessio işlemini gerçekleştirmiş olan paydaşın, henüz tüm paydaşlar söz konusu işlemi gerçekleştirmeden yani işlem  tamamlanmadan  irtifak  hakkının  kullanılması  halinde,  buna  itiraz edemeyeceğinin belirtilmesidir. Bu durumda in iure cessio yu yerine getiren paydaş bakımından irtifak hakkının hüküm doğurduğu kabul edilmektedir. ii.) Taşınmaz payı üzerinde (pro parte) irtifak hakkı kurulmasına ilişkin borçlandırıcı işlemler hükümsüzdür. D.8.1.11 (Modestinus 6 diff.) Pro parte dominii servitutem adquiri non posse volgo traditur: et ideo si quis fundum habens viam stipuletur et partem fundi sui postea alienet, corrumpit stipulationem in eum casum deducendo, a quo stipulatio incipere non possit. pro parte quoque neque legari neque adimi via potest et, si id factum est, neque legatum neque ademptio valet. Genellikle  irtifak  hakkının  bir  taşınmazın  mülkiyet  payı  üzerinde kazanılamayacağı söylenir. Dolayısıyla eğer taşınmaz sahibi bir kimse via (geçit irtifakı) kuracağı şeklinde stipulatio ile taahhüt altına sokulur, sonra da onun  taşınmazının  payı  devralınırsa,  konusu  olan  taşınmazın  içinde bulunduğu  koşullar  nedeniyle  stipulatio,  baştan  itibaren  hüküm doğuramayacağından geçersiz sayılır. Kaldı ki, mülkiyet payına ilişkin geçit irtifakı vasiyetname yoluyla da miras bırakılamaz ya da <bu haktan> feragat edilemez. Şayet bu şekilde yapıldıysa ne vasiyetname ne de feragat <işlemi> geçerlidir. Yukarıdaki metin genel kuralı ortaya koymaktadır. Buna göre taşınmaz payı üzerinde irtifak hakkı kurulamaz. Dolayısıyla taşınmaz payı üzerinde irtifak  hakkı  kurulacağına  ilişkin  yapılan  stipulatio nun  kesin  hükümsüz olduğu  ifade  edilmektedir.  Metinde  ayrıca  taşınmaz  payı  üzerinde vasiyetname yoluyla da irtifak hakkı kurulamayacağı belirtilmiştir. D.8.3.19 (Paulus 6 ad sab.) Si unus ex sociis stipuletur iter ad communem fundum, inutilis est stipulatio, quia nec dari ei potest: sed si omnes stipulentur sive communis servus, singuli ex sociis sibi dari oportere petere possunt, quia ita dari eis potest: ne, si stipulator viae plures heredes reliquerit, inutilis stipulatio fiat. Eğer paydaşlardan biri <kendi lehine> stipulatio ile müşterek taşınmaza ulaşmak için iter (yürüyerek geçme irtifakı) kurmuşsa, stipulatio geçersizdir.                                                       152  Öcal Apaydın, s. 107. 153  Solazzi,1947, s. 65; Biondi, 1954, s. 169; Grosso, 1969, s. 154. 154  Öcal Apaydın, s. 108. 651Bahar ÖCAL APAYDIN                                         Ankara Üni. Hukuk Fak. Dergisi, 69 (2) 2020: 617-663       Çünkü <münhasıran> kendi yararına <irtifak hakkı> kuramaz. Ancak hepsi, ya da ortak köleleri, stipulatio ile <irtifak hakkını kurmayı> taahhüt ederse paydaşlardan her biri geçit irtifakının kurulmasını hukuken talep edebilir. Çünkü bu durumda irtifak hakkı hepsi için kurulacaktır. Benzer şekilde bir kimsenin stipulatio ile via kuracağını taahhüt etmesi, sonra ölmesi ve belirli sayıda mirasçı bırakması halinde, onun stipulatio su da geçersiz sayılacaktır. Alıntı yapılan bu metinde paydaşlardan birinin, kendi taşınmaz payı lehine ortak taşınmaza ulaşmak için irtifak hakkı kurulacağına dair yaptığı stipulatio nun  geçersiz  olduğu  belirtilmiştir.  Ancak  paydaşların  hepsi stipulatio  yaparsa,  o  takdirde  hepsi  irtifak  hakkının  kurulmasını  talep edebilecektir. Zira ikinci durumda, tüm paydaşlar işleme katılmış olduğundan irtifak hakkı müşterek taşınmaz lehine söz konusu olacaktır. Metindeki bir diğer ihtimal ise bir kimsenin geçit irtifakı kuracağını stipulatio ile taahhüt etmesi ve ardından ölmesi halinde de söz konusu stipulatio nun geçersiz sayılacağıdır. D.8.1.17 (Pomponius lib.sing. reg.) Viae itineris actus aquae ductus pars in obligationem deduci non potest, quia usus eorum indivisus est: ..... Pay üzerinde via (geçit irtifakı), iter (yürüyerek geçme irtifakı), actus (yük ve çeki hayvanı ile geçme irtifakı) ve aquae ductus (su yolu irtifakı) borç konusu  yapılamaz.  Çünkü  bu  irtifak  haklarının  kullanımı  <paylara> bölünemez... Taşınmaz payı üzerinde irtifak hakkı kurulacağına dair borçlandırıcı bir işlem yapılmışsa, metindeki somut olaydan hareketle pay üzerinde irtifak hakkı kurulacağı stipulatio ile taahhüt edilmişse, bu işlem geçersizdir. iii.) Taşınmazın paylara bölünmesi (pro parte), irtifak hakkını ortadan kaldırmaz. Eğer  yüklü  taşınmaz  maliki  yararlanan  taşınmaz  üzerinde  paylı mülkiyette pay sahibi olursa ya da yararlanan taşınmaz maliki yüklü taşınmaz üzerinde paylı mülkiyette pay sahibi olursa, irtifak hakkı sona ermez ve devam eder. Her iki ihtimal bakımından da  yüklü ve yararlanan taşınmaz malikinin aynı kişi olmasından söz edilemez:                                                        155  Öcal Apaydın, s. 108-109. 156  Benzer yaklaşım için bkz. D.45.1.2.1. 157  Biondi, 1954, s. 167 vd.; Burdese, 1993, s. 360. 158  Bonfante, 1972, s. 39; Solazzi,1947, s. 66. 159  Perozzi, 2002, s. 762; Grosso, 1969, s. 154. 652Ankara Üni. Hukuk Fak. Dergisi, 69 (2) 2020: 617-663    Roma Hukuku ve Türk Hukukunda Taşınmaz…     D.8.2.30.1 (Paulus 15 ad sab.) Si partem praedii nanctus sim, quod mihi aut cui ego serviam, non confundi servitutem placet, quia pro parte servitus retinetur. itaque si praedia mea praediis tuis serviant et tuorum partem mihi et ego meorum partem tibi tradidero, manebit servitus. item usus fructus in alterutris praediis adquisitus non interrumpit servitutem. Eğer benim  taşınmazım  lehine irtifak  hakkı ile yüklü ya  da benim taşınmazım üzerinde irtifak hakkından yararlanan taşınmazın payını elde edersem, irtifak hakkının birleşme (confusio) yoluyla ortadan kalkmayacağı kabul edilir, payla ilgili olarak irtifak hakkı devam eder. Dolayısıyla eğer benim taşınmazım senin taşınmazın lehine irtifak hakkı ile yüklüyse ve sen taşınmazından bir payı bana devir ve teslim edersen ve ben de benimkinden bir payı sana devir ve teslim edersem, irtifak hakkı devam eder. Benzer şekilde, iki taşınmazdan biri üzerinde intifa hakkının elde edilmesi irtifak hakkını etkilemez. Yukarıdaki metinde ele alınan örnekte, yararlanan taşınmaz malikinin yüklü taşınmaz payı kazanması ya da yüklü taşınmaz malikinin yararlanan taşınmaz payını kazanması halinde, irtifak hakkının birleşme nedeniyle sona erdiğinden  bahsedilemeyeceği  belirtilmiştir.  Benzer  şekilde  yüklü  ve yararlanan taşınmaz maliklerinin birbirlerinin taşınmazının payını kazanması da irtifak hakkını sona erdirmez. D.8.3.34 pr. (Papinianus 7 quaest.) … quoniam servitutes pro parte retineri placet, ab altero servitus alteri remitti non potest: quamvis enim unusquisque sociorum solus sit, cui servitus debetur, tamen quoniam non personae, sed praedia deberent, neque adquiri libertas neque remitti servitus per partem poterit. ….Paylar üzerinde irtifak hakkının korunacağı kuralı gereği maliklerden biri diğeri için irtifak hakkını kaldıramaz. Her müşterek malik, tek başına, irtifak hakkından yararlanma hakkına sahip olsa dahi irtifak hakkı bireyler üzerinde değil taşınmaz üzerinde bir yüktür. Taşınmazın paylara ayrılması ile yüklü taşınmaz irtifaktan bağımsız hale getirilemeyeceği (usucapio libertatis) gibi irtifak hakkı da ortadan kalkmaz. Alıntı yapılan bu metinde ise taşınmaz payı sahibinin tek başına irtifak hakkından  feragat  edemeyeceği  ifade  edilmiştir.  Yararlanan  taşınmaz üzerindeki  her  pay  sahibi  yüklü  taşınmazda  irtifak  hakkını  tek  başına                                                       160  Öcal Apaydın, s. 110. 653Bahar ÖCAL APAYDIN                                         Ankara Üni. Hukuk Fak. Dergisi, 69 (2) 2020: 617-663       kullanabilmektedir. Ayrıca yararlanan taşınmazın paylara ayrılması tek başına usucapio liberatatis yani belirli bir süre irtifak hakkının kullanılmamış olması  ve  yüklü  taşınmaz  malikinin  de  irtifak  hakkının  kullanılmasını engelleyen  bir  faaliyette  bulunmayı  nedeniyle  irtifak  hakkının  ortadan kalkması sonucunu doğurmaz. iv.) Non usus yani kullanmama nedeniyle irtifak hakkının sona ermesini engellemek  için  müşterek  maliklerden  yalnızca  birinin  irtifak  hakkını kullanması yeterlidir: D.8.6.16 (Proculus 1 epist.) Aquam, quae oriebatur in fundo vicini, plures per eundem rivum iure ducere soliti sunt, ita ut suo quisque die a capite duceret, primo per eundem rivum  eumque  communem,  deinde  ut quisque inferior erat,  suo quisque proprio rivo, et unus statuto tempore, quo servitus amittitur, non duxit. existimo eum ius ducendae aquae amisisse nec per ceteros qui duxerunt eius ius usurpatum esse: proprium enim cuiusque eorum ius fuit neque per alium usurpari potuit. quod si plurium fundo iter aquae debitum esset, per unum eorum omnibus his, inter quos is fundus communis fuisset, usurpari potuisset. item si quis eorum, quibus aquae ductus servitus debebatur et per eundem rivum aquam ducebant, ius aquae ducendae non ducendo eam amisit, nihil iuris eo nomine ceteris, qui rivo utebantur, adcrevit idque commodum eius est, per cuius fundum id iter aquae, quod non utendo pro parte unius amissum est: libertate enim huius partis servitutis fruitur. Birden  fazla  kimse,  irtifak  hakkına  dayanarak,  komşu  taşınmazda bulunan kaynaktaki suyu, aynı su kanalından geçirmektedir. Böylece her biri kendisi için belirlenen günde öncelikle kendi aralarında müşterek olan söz konusu kanaldan ve sonra kendi taşınmazının kaynağa olan uzaklığına bağlı olarak, kanalın kendine ait kısmından su geçirmektedir. Bunlardan birisi <zamanaşımının> belirlediği süre içinde su geçirmezse, onun için irtifak hakkı sona erer. Bana göre irtifak hakkını kaybetmiştir ve diğerleri su geçirmeye devam ettikleri için onun hakkı da muhafaza edilmez. Nitekim her birinin, kendi mülkiyetindeki taşınmaza ait ayrı su geçirme hakkı vardır ve bir diğeri aracılığıyla bu hak kullanılamaz. Ancak eğer müşterek mülkiyete konu bir taşınmaz  lehine  su  geçirme  irtifakı  söz  konusu  olsaydı,  o  takdirde paydaşlardan yalnızca biri aracılığıyla taşınmazın tüm diğer malikleri yararına                                                       161  Öcal Apaydın, s. 110. 162   İrtifak hakkının sona ermesine neden olan usucapio libertatis kavramı ile ilgili olarak bkz. Öcal Apaydın, s. 178 vd. 163  Grosso, 1969, s. 155. 654Ankara Üni. Hukuk Fak. Dergisi, 69 (2) 2020: 617-663    Roma Hukuku ve Türk Hukukunda Taşınmaz…     irtifak hakkı kullanılabilirdi. Benzer şekilde, eğer kanaldan su geçirme hakkı olanlardan  biri,  aynı  kanaldan  su  geçiriyorsa  ve  kullanmamakla  hakkını kaybetmişse, kanalı kullanan diğerlerinin hakkında bir genişleme olmaz. Bu durumda yaralanma, irtifak hakkı ile yüklü taşınmaz malikine geri döner ve malik irtifak hakkının kaybı kadar serbestiye kavuşur. Yukarıdaki metinde bir su kanalının birden fazla kişi tarafından kullanılması halinde, irtifak hakkının zamanaşımı ile sona ermesi bakımından belirlenen  süre  içinde,  bir  kimsenin  su  geçirmemesi  halinde  o  kimse bakımından irtifak hakkının sona ereceği ifade edilmiştir. Zira bu halde kanalı ortak kullananlardan her birinin, kendi taşınmazı lehine ayrı su geçirme irtifakları vardır. Dolayısıyla belirlenen süre içinde bu kimselerden biri, su geçirme irtifakını kullanmadıysa onun taşınmazı lehine söz konusu olan irtifak hakkı sona erer. Söz konusu sürede diğerlerinin su geçirmiş olması yani irtifak hakkını kullanmış olmasından, kendisi bakımından irtifak hakkı sona ermiş olan kimse yararlanamaz. Ancak eğer su geçirme irtifakı müşterek mülkiyete konu bir taşınmaz lehine söz konusu ise paydaşlardan biri, irtifak hakkını belirlenen sürede kullanmasa dahi irtifak hakkı sona ermez. Diğer paydaşlar ve hatta yalnızca bir paydaş irtifak hakkını kullanmaya devam ettiği sürece irtifak hakkı varlığını sürdürür. v.) Paylı mülkiyette pay sahipleri tek başına (in solidum) irtifak hakkına sahip olurlar ve her biri tek başına (in solidum) irtifak hakkı talebi ile dava açabilir  ya  da  irtifak  hakkı  talepli  dava  paydaşlardan  her  birine  karşı açılabilir. D.8.5.4.3 (Ulpianus 17 ad ed.) Si fundus, cui iter debetur, plurium sit, unicuique in solidum competit actio,  et  ita  et  pomponius  libro  quadragensimo  primo  scribit:  sed  in aestimationem  id  quod  interest  veniet,  scilicet  quod  eius  interest,  qui experietur. itaque de iure quidem ipso singuli experientur et victoria et aliis proderit, aestimatio autem ad quod eius interest revocabitur, quamvis per unum adquiri servitus non possit. 4. Sed et si duorum fundus sit qui servit, adversus unumquemque poterit ita agi et, ut pomponius libro eodem scribit, quisquis defendit, solidum debet restituere, quia divisionem haec res non recipit. Eğer iter den (yürüyerek ya da atla geçme irtifakı) yararlanan taşınmazın birden fazla maliki varsa, her biri dava açabilir. 41. kitabında <Edictum                                                       164  Öcal Apaydın, s. 111. 165  Solazzi,1947, s. 66; Grosso, 1969, s. 155. 655Bahar ÖCAL APAYDIN                                         Ankara Üni. Hukuk Fak. Dergisi, 69 (2) 2020: 617-663       hakkında>Pomponius  da  bu  şekilde  yazmıştır.  Ancak  aestimatio yapılırken menfaat dikkate alınacaktır, diğer bir deyişle dava açanın menfaati dikkate alınacaktır. Dolayısıyla her malik kendi hakkı için dava açar ve davayı kazanırsa  bundan  diğerleri  de  yararlanır.  Ancak  irtifak  hakkı  müşterek maliklerden yalnızca biri tarafından kazanılamasa da aestimatio her birinin menfaatine  göre  belirlenir.  4.  Eğer  yüklü  taşınmaz  iki  kişinin mülkiyetindeyse,  benzer  şekilde  her  birine  karşı  dava  açılabilir. Pomponius un aynı kitabında yazdığı üzere, paydaşlardan hangisi savunma yaptıysa  tek  başına  restitutio  hükmünü  yerine  getirir.  Çünkü  irtifak hakkının paylara bölünmesi mümkün değildir. Yukarıdaki metinde hem yararlanan taşınmazın hem de yüklü taşınmazın paylı mülkiyete konu olması durumu ele alınmıştır. Yararlanan taşınmaz müşterek mülkiyete konu ise her bir pay sahibi irtifak hakkı talebi ile dava açma hakkına sahip olacaktır. Ancak dava sırasında uyuşmazlık konusu üzerinden mahkûmiyet miktarının tayini (aestimatio), her pay sahibinin menfaati dikkate alınarak tespit edilecektir. Eğer yüklü taşınmaz paylı mülkiyete konu ise her bir pay sahibine karşı irtifak hakkı talebi ile dava açılabilecektir. Ancak davada  savunma  yapan  diğer  paydaşlar  da  restitutio  hükmünü  yerine getirecektir.  Çünkü  restitutio  irtifak  hakkının  kullanılmasının  yeniden sağlanmasına  yöneliktir  ve  irtifak  hakkı  paylara  bölünemeyeceğinden paydaşlardan biri tüm taşınmaz üzerinde restitutio hükmünün gereğini yerine getirecektir. 2. Türk Hukukunda Taşınmaz Lehine İrtifak Hakkının Paylara Bölünememesi İsviçre ve Türk Hukukunda irtifak hakkının paylara bölünemeyen bir hak olduğu  kabul  edilmektedir.  İrtifak  hakkı  fiilen  yüklü  taşınmazın  bir                                                       166  Schipani, 2005, C.II, s. 215. 167  Uyuşmazlık konusunun takdiri. Özellikle Formula Yargılaması nda mahkumiyete daima para miktarı üzerinden karar verildiğinden hakimin onu paraya tahvil edecek şekilde kıymetini takdir etmesi gerekiyordu: Umur,1983a, s.128; Berger, s. 355. 168  Formula da clausola arbitraria bulunan davalarda intentio ile condemnatio arasına koyulan ve hakimin dava konusunun geri verilmesine ya da eski haline getirilmesine karar vermesini sağlayan emir. Bkz. Umur, Z. (1983a.), Roma Hukuku Lügatı, İstanbul, Fakülteler Matbaası, s. 26 ve 187 169  Konu ile ilgili ayrıntılı değerlendirmeler için bkz. Öcal, B. (2010), Roma Hukukunda Taşınmaz Lehine İrtifaklara İlişkin Davalardaki (Actio Confessoria ve Actio Negatoria) Temel Sorunlar, AÜHFD, C. 59, Sa. 3, s. 501 vd. 170  Öcal Apaydın, s. 113.. 171  Wieland, s. 485; Piotet, s. 62; Steinauer, N. 2310; Gürsoy/Eren/Cansel, s. 755. 656Ankara Üni. Hukuk Fak. Dergisi, 69 (2) 2020: 617-663    Roma Hukuku ve Türk Hukukunda Taşınmaz…     kısmında kullanılsa dahi taşınmazın tamamı, irtifak hakkı ile yüklüdür. Benzer  şekilde  irtifak  hakkı,  yararlanan  taşınmazın  tümü  lehine kurulmuştur. Türk  Medeni  Kanunu  m.  792/f.1  (İsv.MK  m.  743/f.1)  hükmünde yararlanan taşınmazın parsellere ayrılması halinde kural olarak, tüm parseller için irtifak hakkının varlığını sürdüreceği düzenlenmiştir. Bu halde her bir parsel  lehine  irtifak  hakkına  ilişkin  düzeltme,  tapu  memuru  tarafından yapılır. Eğer irtifak hakkının kullanım şekli belirlenebiliyor ise ve paylara bölünebiliyorsa- örneğin, bir kaynaktan dakikada 50 litre su alınacağına dair bir irtifak hakkı varsa- her yeni parsel alanı ile orantılı olarak irtifak hakkından yararlanacaktır. Ne var ki, irtifak hakkının kullanım şekli belirli değilse ve paylara da bölünemiyorsa- örneğin, geçit irtifakı söz konusu ise- o takdirde her  yeni  parsel  maliki  irtifak  hakkını  diğerinden  bağımsız  olarak kullanabilecektir. İkinci durumda, yeni ihtiyaçlar nedeniyle yüklü taşınmaz üzerindeki  yükün  ağırlaştırılamayacağına  ilişkin  kural  saklıdır.  Buna karşılık bazı hallerde, parsellerden biri ya da birkaçının yararına irtifak hakkı kullanılamaz. Durum ve koşullara göre irtifak hakkı yalnız bir parselin yararına kullanılması söz konusu olabilir, o takdirde yüklü taşınmaz maliki, söz konusu parseller bakımından irtifak hakkının terkin edilmesini talep edebilir (TMK m. 792/f.2; İsv.MK m. 743/f.2). Türk Medeni Kanunu m. 793/f.1 (İsv.MK m. 743/f.1) hükmü uyarınca yüklü taşınmazın parsellere ayrılması durumunda, kural olarak her yeni parsel irtifak hakkı ile yüklü olacaktır. Bu halde tapu memuru, her yeni parsel üzerinde irtifak hakkına ilişkin düzeltme yapacaktır. Eğer irtifak hakkının kullanım şekli belirli ise ve paylara bölünebiliyorsa- örneğin, hayvan otlatma irtifakında on baş hayvanın otlatılacağı belirlenmişse ya da yıllık belli bir metreküp kum alınmasına ilişkin irtifak hakkı söz konusu ise- genel kural yüksün her parselin alanı ile orantılı olarak paylaşılmasıdır. İrtifak hakkının kullanım şekli miktar bakımından belirlenemiyor ve paylara bölünemiyorsa- örneğin, geçit irtifakı, manzara irtifakı gibi- irtifak hakkı sahibi her bir parsel üzerinde hakkını kullanabilecektir. Ancak yeni parsellerden biri ya da birkaçı üzerinde irtifak hakkı kullanılmıyor hatta kullanılamıyorsa- örneğin,                                                       172  Akipek/Akıntürk, s. 659; Esener/Güven, s. 387. 173  Oğuzman/Seliçi/Oktay-Özdemir, N. 2779. 174  Steinauer, N. 2311. 175  Steinauer, N. 2311. 176  Steinauer, N. 2311. 177  Bu kural ile ilgli olarak bkz. Öcal Apaydın, s. 281-282. 178  Esener/Güven, s. 404. 179  Steinauer, N. 2311e. 180  Steinauer, N. 2311e. 181  Steinauer, N. 2311e; Esener/Güven, s. 403. 657Bahar ÖCAL APAYDIN                                         Ankara Üni. Hukuk Fak. Dergisi, 69 (2) 2020: 617-663       geçit irtifakı için tahsis edilmiş yol planda işaretlenmiş ya da taşınmazın üzerinde yeri belli edilmişse ve yol yeni oluşan parsellerden biri ya da birkaçından geçmiyorsa- o takdirde o parsel ya da parseller bakımından irtifak hakkının terkini talep edilebilir(TMK m. 792/f.2; İsv.MK m. 743/f.2)182. Paylı mülkiyet ya da elbirliği ile mülkiyete konu taşınmaz lehine irtifak hakkı kurulmuş ise maliklerin irtifak hakkını birlikte kullanmaları ya da maliklerden birinin irtifak hakkını kullanması, irtifak hakkının tamamının kullanıldığı anlamına gelmektedir. SONUÇ Günümüzde taşınmaz lehine irtifak hakkı olarak nitelendirilen kurum, tarım toplumunun ihtiyaçlarını gidermek amacıyla Roma da eski çağlardan itibaren  zaman  içinde  ortaya  çıkmıştır.  Taşınmaz  lehine  irtifak  hakkı kurumunun gelişmesine en önemli katkıyı ise Romalı hukukçular vermiştir. Buna karşılık Romalı hukukçular, taşınmaz lehine irtifak hakkını tanımlama ve  kavramsallaştırma  ihtiyacı  duymamışlardır.  Ne  var  ki  Gaius,  gerek Institutiones inde gerekse Digesta ya alınmış metinlerinde, taşınmaz lehine irtifak haklarının iura praediorum ya da servitutes şeklinde ifade edildiğine değinmiştir. Iura praediorum taşınmaz lehine irtifak hakkından yararlanan taşınmaz bakımından; servitutes ise yüklü taşınmaz bakımından taşınmaz lehine  irtifak  hakkını  niteleyen  bir  ifade  tarzıdır.  Buna  karşılık,  Roma hukukunun  gelişim  çizgisi  içinde  zamanla  ortaya  çıkan  ihtiyaçlara  göre taşınmaz lehine irtifak hakları ortaya çıktığından tekil olarak taşınmaz lehine irtifak hakkından değil; çoğul olarak taşınmaz lehine irtifak haklarından bahsedilmektedir.    Roma  hukukunda,  taşınmaz  lehine  irtifak  hakları  için  yararlanan taşınmazın fiziksel olarak işlevini ya da ekonomik değerini artırmaya yönelik objektif yarar yani utilitas fundi ölçütü kabul edilmektedir. Ayrıca taşınmaz lehine irtifak haklarına ilişkin iki önemli ilke söz konusudur. Bunlardan birincisi malikin kendi taşınmazı üzerinde irtifak hakkı sahibi olamaması yani nemini  res  sua  servittir.  İkincisi  ise  taşınmaz  lehine  irtifak  hakkının içeriğinin  bir  yapma  ediminden  oluşmaması  yani  servitus  in  faciendo consistere nequittir. Roma hukukunda taşınmaz lehine irtifak hakları ile ilgili benimsenen bir diğer özellik ise taşınmaz lehine irtifak haklarının paylara bölünemeyeceğidir.                                                        182  Salt ifraz ve taksim nedeniyle irtifak hakkı son bulmaz. Terkin talep edilmedikçe ortaya çıkan parsellerin üzerinde fiili olarak kullanılmasa dahi bu parseller irtifak hakkı ile yüklü olmaya devam eder (Yargıtay HGK 2008/18-316E.-2008/331K.T. 16.04.2008; Yargıtay HGK, 2011/5-580 E.-2012/7 K, T. 18.01.2012). 183  Gürsoy/Eren/Cansel, s. 756-757. 658Ankara Üni. Hukuk Fak. Dergisi, 69 (2) 2020: 617-663    Roma Hukuku ve Türk Hukukunda Taşınmaz…     İsviçre ve Türk Medeni Kanun sistematiğinde taşınmaz lehine irtifak hakları, sınırlı ayni haklar olarak ele alınmaktadır. İsviçre-Türk Hukukunda Cermen Hukukunun etkisiyle daha liberal bir yaklaşım kabul edilmiş ve taşınmaz lehine irtifak hakları bakımından subjektif yarar, yani irtifak hakkı sahibinin yararı ölçütü benimsenmiştir. Bu doğrultuda yararlanan taşınmaz malikinin korunmaya değer bir menfaati bulunması halinde, irtifak hakkının kullanım tarzı ile bağdaşan her türlü yararlanma irtifak hakkı için yeterli kabul edilmektedir. İsviçre ve Türk hukuk düzenlerinde, Cermen Hukukunun etkisi ve  özellikle  tapu  sicili  sistemi  nedeniyle,  yararlanan  taşınmaz  ve  yüklü taşınmazın malikinin aynı kişi olması mümkündür. Dolayısıyla yüklü ve yararlanan  taşınmazın  mülkiyetinin  aynı  kişide  birleşmesi,  kendiliğinden irtifak hakkını sona erdiren bir neden olarak kabul edilmemiştir. Ne var ki, yararlanan taşınmaz maliki, sonradan yüklü taşınmazın mülkiyetini kazanırsa irtifak hakkını terkin ettirebilir. İrtifak hakkı terkin ettirilinceye kadar, yüklü taşınmaz üzerinde bir ayni hak olarak varlığını sürdürür.  İsviçre ve Türk hukuk düzenlerinde de irtifak hakkının İsviçre ve Türk hukuk düzenlerinde, irtifak hakkının paylara bölünemeyen bir hak olduğu kabul edilmektedir. Buna göre irtifak hakkı fiilen yüklü taşınmazın bir kısmında kullanılsa dahi taşınmazın tamamı, irtifak hakkı ile yüklüdür. Ayrıca irtifak hakkı, yararlanan taşınmazın tümü lehine kurulmuştur.    659Bahar ÖCAL APAYDIN                                         Ankara Üni. Hukuk Fak. Dergisi, 69 (2) 2020: 617-663",
     "Kaynakça": "Akipek, J./Akıntürk, T. (2009), Eşya Hukuku, İstanbul, Beta Basım Yayım A.Ş. Arangio-Ruiz, V. (2002), Istituzioni di Diritto Romano, Napoli, Jovene Editore. Ayiter, N. (1983), Eşya Hukuku, 2. Bası, Ankara Savaş Yayınları. Betti, E. (1947), Istituzioni di Diritto Romano, C. I, 2. Bası, Milano CEDAM. Biondi, B. (1954),  Le servitù prediali nel diritto romano, Milano, Giuffrè Editore. Bonfante, P. (1972), Corso di Diritto Romano, C. III: Diritti Reali, Milano, Giuffrè Editore. Buckland, W.W. (1963), A Text-Book of Roman Law From Augustus to Justinian, Cambridge, Cambridge University Press. Burdese, A. (1970), Servitù (Diritto Romano), Novissimo Digesto Italiano, Torino, UTET. Burdese, A. (1993),  Manuale di Diritto Privato Romano, Torino, UTET. Burdese, A. (2007), Le servitù prediali, Linee teoriche e questioni pratiche, Padova, CEDAM. Cantarella, E. (2010), Diritto Romano, Istituzioni e Storia, Milano, Mon-dadori Università Editore. Capogrossi Colognesi, L. (1972), Una Servitus, Studi in Onore di Giuseppe Grosso, C.V, Torino Giappichelli Editore. Capogrossi Colognesi, L. (2004), L Invenzione dei diritti reali in diritto romano, Diritto romano e terzo millennio, Radici e prospettive dell esperienza giuridica contemporanea, Napoli, Jovene Editore. Caravale, M. (1970),  Servitù (Diritto Intermedio), Novissimo Digesto Ita-liano, Torino, UTET. Comporti, M. (1990), Servitù (Diritto Intermedio), Enciclopedia del Diritto, C.42, Milano, Giuffrè Editore. Corbino, A. (1990), Servitù (Diritto Romano), Enciclopedia del Diritto, C.42, Milano, Giuffrè Editore. Corbino, A. (1999), Servitus oneris ferendi e refectio parietis, in Mélanges en L honneur de C.A. Cannata 1. Genève, Helbing et Lichtenhahn. Di  Marzo,  S.  (Çev.:  Umur,  Ziya)  (1954),  Roma  Hukuku,  İstanbul,  İstanbul Üniversitesi Yayınları. Digesti o Pandette dell Imperatore Giustiniano, (Çev.: Schipani, S.) (2005), Milano, Giuffrè Editore, C. II. 660Ankara Üni. Hukuk Fak. Dergisi, 69 (2) 2020: 617-663    Roma Hukuku ve Türk Hukukunda Taşınmaz…     Erdoğmuş, B. (2006), Roma Eşya Hukuku, İstanbul, Der Yayınları. Erişgin, Ö. (2008), Klasik Dönem Hukukçularında Bir “Açık Değer Ola-rak Utilitas Publica, Prof. Dr. Bilge Öztan a Armağan, Ankara, Turhan Kitabevi. Esener, T./Güven, K. (2017) Eşya Hukuku, Yetkin Yayınları. Girard, P. F. (2003),  Droit Romain, 8. Bası, Paris, Edition Dalloz. Grosso, G. (1944), I problemi dei diritti reali nell impostazione romana, Torino, Giappichelli Editore. Grosso, G. (1969), Le servitù prediali nel diritto romano, Torino, Giappichelli Editore. Gruppo Editoriale (2006), Dizionario Giuridico Romano, 4. Bası, Napoli, Edizione Simone. Göksu, T. (2016), Sachenrecht Art. 641-977 ZGB, CHK - Handkommentar zum Schweizer Privatrecht, [CHK-ZGB]. Guarino, A. (2002), Ragguaglio di Diritto Privato Romano, Napoli, Jovene Editore, 2002. Guarino, A. (2006), Istituzioni di Diritto Romano, Napoli, Jovene Editore. Gürsoy, K. /Eren F./Cansel, E. (1984), Türk Eşya Hukuku, 2. Bası, Ankara, Ankara Üniversitesi Basımevi. Honig,  R. (Çev.:  Talip,  Ş.)  (1938),  Roma  Hukuku,  2.  Bası,  İstanbul,  İstanbul Üniversitesi Hukuk Fakültesi Yayınları. Hübner, R. (Çev.: Philbrick, F. S.) (2000), A History of Germanic Private Law,  New Jersey, The Lawbook Exchange Ltd. Karlowa, O: Römische Rechtsgeschichte II, Leipzig 1901. Kähr, M. (2016), ZGB Kommentar Schweizerisches Zivilgesetzbuch OFK - Orell Füssli Kommentar, 2016 [OFK-ZGB]. Koschaker, P./Ayiter, K. (1993), Modern Özel Hukuka Giriş Olarak Roma Özel Hukukunun Ana Hatları, İzmir, Dokuz Eylül Üniversitesi Hukuk Fakültesi Yayınları. Köprülü, B./Kaneti, S. (1982-1983), Sınırlı Ayni Haklar, 2. Bası, İstanbul, Fakülteler Matbaası. Küçükgüngör, E. (1998), Roma Hukukunda İntifa Hakkı, Ankara Üniversitesi Hukuk Fakültesi Yayınları, Ankara. Küçükgüngör, E. (2007), Roma Hukukunda Vasiyet (Testamentum), Ankara, Yetkin Yayınları. Levy, E. (1951), West Roman Vulgar Law, Philadelphia, The American Philosophical Society. 661Bahar ÖCAL APAYDIN                                         Ankara Üni. Hukuk Fak. Dergisi, 69 (2) 2020: 617-663       Liver,  P.  (1980),  Die  Grunddienstbarkeiten  Kommentar  zum  Schweizerischen Zivilgesetzbuch, Das Sachenrecht, Die Dienstbarkeiten und Grundlasten (Art. 730-792)  ZK  -  Zürcher  Kommentar  Band/Nr.  IV/2a/1,  Schulthess Polygraphischer Verlag AG [ZK-ZGB]. Lokin, J.H.A/Meijering, R./Stolte, B.H./Van der Wal, N. (Çev.: Murison, A.F.) (2010), Theophili Antecessoris Paraphrasis Institutionum, Groningen. Longo, A. (1890), La Teoria dell indivisibilità delle servitù prediali in dirit-to romano, Palermo, Edizione del Boccone del Povero. Marrone, M. (2006), Istituzioni di Diritto Romano, 3. Bası, Palermo, Palumbo &C. Editore. Oğuzman K./Seliçi Ö./Oktay Özdemir, S. (2017), Eşya Hukuku, İstanbul, Filiz Kitabevi. Oğuzoğlu, C. (1959), Roma Hukuku, Ankara, Ankara Üniversitesi Hukuk Fakültesi Yayınları. Öcal, B. (2010), Roma Hukukunda Taşınmaz Lehine İrtifaklara İlişkin Davalardaki (Actio Confessoria ve Actio Negatoria) Temel Sorunlar, AÜHFD, C. 59, Sa. 3. Öcal Apaydın B. (2014), Roma Hukukundan Günümüze Taşınmaz Lehine İrtifak Hakları, Yetkin Yayınları. Perozzi, S. (2002), Istituzioni di Diritto Romano, C. I, Aynı bası 1928, Roma, Cigno G.G. Edizioni. Pichonnaz, P. (2008), Les fondements romains du droit privé, Genève, Zurich, Bâle, Schulthess. Piotet, P. (1978), Les droits réels limités en general, Les servitudes et Les charges foncières, Fribourg, Editions Universitaires Fribourg Suisse. Pugliese, G./Vacca, L./Sitzia F. (2007), Istituzioni di Diritto Romano, 3. Bası, Torino, Giappichelli Editore. Riccobono, S./Baviera, G.- Ferrini, C.- Furlani, G. (1940), FIRA, Floransa, S. a. G. Barbèra. Robaye, R. (2005), Le droit romain, 3. Bası, Brüksel, Bruylant. Rossel, V./Mentha, F.H. (1922), Manuel du Droit Civil Suisse, C.II, Lozan, Librairie Payot&Cie. Salkowski, C. (Çev. Whitfields, E. E.) (2008), Institutes and History of Roman Private Law: With Catena of Texts, New Jersey, Lawbook Exchange, Ltd. Sanfilippo, C. (2002),  Istituzioni di Diritto Romano, 10. Bası, Rubettino Editore. Schulz, F. (1969), Classical Roman Law, 4. Bası, Oxford, Clarendon Press. 662Ankara Üni. Hukuk Fak. Dergisi, 69 (2) 2020: 617-663    Roma Hukuku ve Türk Hukukunda Taşınmaz…     Segré, G. (1931), Corso di Diritto Romano, La comproprietà e la comunio-ne degli altri diritti reali, Torino, Giappichelli Editore. Segré, G. (1933), La clausola restitutoria nelle azioni “de servitutibus, e le formule delle azioni relative alla “servitus oneris ferendi, BIDR 41. Sirmen, L. (2017), Eşya Hukuku, Ankara, Yetkin Yayınları. Solazzi, S. (1947), Requisiti e modi di costituzione delle servitù prediali, Napoli, Jovene Editore. Solazzi, S. (1952), Sul principio 'nemini res sua servit', SDHI 18, s. 223-226. Steinauer, P. H. (2012) Les droits réels, C. II, Bern, Editions Staempfli&Cie SA Bern. Talamanca, M. (1989), Lineamenti di Storia del Diritto Romano, 2. Bası, Milano, Giuffrè Editore. Tek, G. S. (2017), Yararı Kalmayan ya da Azalan İrtifak Haklarının Sona Ermesi (MK m. 785), İstanbul, Oniki Levha Yayıncılık. Umur, Z. (1983a.), Roma Hukuku Lügatı, İstanbul, Fakülteler Matbaası. Watkin, T. G. (1999), An Historical Introduction to Modern Civil Law, Dartmouth, Ashgate Publishing. Wieland, C. (Çev. Bovay, H.) (1913), Les droits réels dans le Code Civil Suisse, C.I, Paris  M. Girard&E. Brière Libraires-Editeurs. Yiannopoulos, A. N. (1968), Predial Servitudes; General Principles: Louisiana and Comparative Law, Louisiana Law Review C. 29, Sa. 1, s. 1-45.          663Bahar ÖCAL APAYDIN                                         Ankara Üni. Hukuk Fak. Dergisi, 69 (2) 2020: 617-663                          664"
}