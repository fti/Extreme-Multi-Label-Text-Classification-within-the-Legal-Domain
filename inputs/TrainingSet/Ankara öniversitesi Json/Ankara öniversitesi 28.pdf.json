{
     "Tip": "Makale",
     "Dergi İsmi": "Ankara Üni. Hukuk Fak. Dergisi",
     "Üniversite İsmi": "",
     "Gün": "09",
     "Ay": "06",
     "Yıl": "2021",
     "Cilt": "70",
     "Sayı": "3",
     "Başlık": "OSMANLI HUKUKUNDA VAKIFLARDA İSTİBDAL UYGULAMASI",
     "Title": "İstibdal in the Foundations According to the Ottoman Law",
     "Yazar İsmi": [
          "Belkıs KONAN"
     ],
     "Danışman İsmi": "",
     "Anahtar Kelimeler": [
          "Osmanlı Hukuku",
          "vakıf",
          "istibdal",
          "süreklilik"
     ],
     "Keywords": [
          "Ottoman Law",
          "foundation",
          "istibdal",
          "continuity"
     ],
     "Özet": "Vakıf, İslam devletlerinde, özellikle de Osmanlı Devleti nde önemli hizmetler  görmüş  dini  ve  hukuki  bir  kurumdur.  Vakıf  amacının gerçekleşmesinde vakfa gelir getiren malların önemli bir rolü vardır. Ancak zaman içinde vakıf malı çeşitli nedenlerle harap olabilir ve kullanılamayacak hale gelebilir. Bu durumda, işlevini yitiren vakıf malının vakfa hizmet edecek olan yeni bir mal ile değiştirilmesi zorunluluk arzeder. İstibdal, en genel anlamıyla bir vakıf malının mülk olan bir başka mal ile değiştirilmesidir. İslam hukukunda mezhepler arasında vakıf malının değiştirilmesi konusunda farklı düşünceler olması istibdal konusunu hem teorik açıdan, hem de uygulama açısından  tartışmalı  bir  konu  haline  getirmiştir.  Vakfın  devamlılığının sağlanması vakıf malının gelir getirmesine bağlı olduğundan istibdal işlemi bir çözüm yolu olarak Osmanlı hukukunda da sıklıkla başvurulan bir yöntem olmuştur. Bu makalede Osmanlı Devleti nde vakıfların istibdali meselesi hukuki boyutları ile ele alınmaktadır. Araştırmamızda şer iyye mahkemesi sicillerinden ve Osmanlı Arşivinden elde ettiğimiz bazı arşiv belgeleri ışığında istibdal konusu incelenerek, istibdal nedenleri, başvuru şekli ve uygulanan usul hakkında bilgiler verilecektir.",
     "Abstract": "The foundation is a religious and legal institution that served important services in Islamic states, especially in the Ottoman Empire. The goods that                                                             Makalenin Geliş Tarihi: 26.05.2021, Makalenin Kabul Tarihi: 09.06.2021    Doç.Dr., Ankara Üniversitesi Hukuk Fakültesi Hukuk Tarihi Anabilim Dalı Öğretim Üyesi. (bkonan@ankara.edu.tr, ORCID: 0000 0001 5500 8999)  Belkıs KONAN  Ankara Üni. Hukuk Fak. Dergisi, 70 (3) 2021:991-1011  bring income to the foundation play an important role in the realization of the purpose of the foundation. However, over time, the foundation property may be destroyed for various reasons and become unusable. In this case, it becomes necessary to replace the foundation property that has lost its function with a new property that will serve the foundation. Istibdal, in the most general sense, is the replacement of a foundation property with another property that is estate. The fact that there are different opinions about changing the foundation property  among  sects  in  Islamic  law  has  made  the  issue  of  istibdal  a controversial issue both in terms of theoretical and practical aspects. Since the continuity of the foundation depends on the income of the foundation's property, the process of istibdal was a method frequently used in Ottoman law as a solution.  In this article, the issue of istibdal of the foundations in the Ottoman Empire has been discussed in terms of its legal dimensions. In our research information about the reasons for istibdal, the application method and the procedure applied was given by examining the subject of istibdal in the light of the records of Shari iyya Courts and some archive documents obtained from the Ottoman Archive.",
     "Metin": "En  genel  tanımıyla  bir  malın  bir  amaca  tahsis  edilmesi  olarak tanımlayabileceğimiz  vakıf  kurumuna  tarihsel  süreç  içinde  dünyanın  her yerinde  rastlamak  mümkündür.  Medeniyet  seviyesi  gelişmiş  toplumlarda rastladığımız bu kurumlar genellikle hayrî bir amaca hizmet etmek amacıyla tesis edilmişlerdir. Bu çalışmada Osmanlı Devleti nde son derece yaygın bir uygulama alanı bulan vakıflara ait malların işe yaramaz hale gelmesi halinde bir başka mal ile değiştirilmesi, yani istibdal konusu incelenecektir. Çalışma kapsamında ilk olarak istibdal kavramı ve şartlarının kavramsal çerçevesi çizilecek;  ardından  Osmanlı  hukukunda  istibdal  uygulaması  şer iyye mahkemesinden  seçilmiş  bazı  kararlar  ve  arşiv  belgeleriyle değerlendirilecektir. I- İSTİBDAL KAVRAMI  Sözlük anlamı değiştirme, değiştirilme, bir şey verip yerine başka bir şey isteme; vakıflarda taşınır ve taşınmaz malların ya da paranın yine taşınır veya taşınmaz  mallarla  ya  da  parayla  değiştirilmesidir.1  Devellioğlu,  istibdali                                                             1   Ballar, 2018:224 992Ankara Üni. Hukuk Fak. Dergisi, 70 (3) 2021:991-1011  Osmanlı Hukukunda Vakıflarda İstibdal… değiştirme, değiştirilme; bir şey verip yerine başka bir şey isteme; bir vakfı mülk ile mübadele etme olarak tanımlarken, Pakalın, istibdal kavramını vakfı mülk ile değiştirmek anlamına gelen bir tabir olarak nitelendirmiştir.3 Hukuki bir terim olarak istibdal, vakfa ait olan bir malın mülk olan bir mal ile veya başka bir vakıf mal ile değiştirilmesidir.4 İstibdal sonucunda vakıf malı özel mülkiyete geçerken, mülk mal vakıf malı özelliğini alır. Benzer bir terim olan ibdâl ise yerine başka bir vakıf malı alabilmek için bir vakıf malı satmaktır.5 Vakıflar, bu uygulamayla, işlevini yitirerek kullanılmaz hale gelen eski mallarını  yenileriyle  değiştirerek  devamlılıklarını  sağlamış  olmaktadırlar. Ancak  belirli  zaruretlerin  oluşması  halinde  izin  verilen  istibdal,  vakıf kurucusunun vakfettiği mal, mülk veya gelir kaynaklarını belirli biçimde yönetmekle  görevlendirdiği  kişiler olan  mütevellilerin yetkileri içindedir. Ancak bu yetki, mütevellinin dahi tek başına kullanabileceği bir yetki değildir; mütevelli, bu yetkiyi ancak, Akgündüz ün ifadesiyle, emr-i sultani ve izn-i kadi ile kullanabilir. Öte yandan, istibdal, vakıflar açısından aslında çok kolay kabul edilebilir ve uygulanabilir bir işlem olmayıp; mezhepler arasında tartışmalı ve karmaşık bir  konu  olarak  ele  alınmıştır.  Bu  tartışma,  vakıf  malının  değiştirilip değiştirilemeyeceği meselesinden kaynaklanmaktadır. İslam hukukçularının bir kısmı vakıf malının asla değiştirilmeyeceğini öne sürerek istibdali kabul etmezken;  bazı  İslam  hukukçuları  ise  istibdali  kabul  etmekle  birlikte, istibdalin şartları konusunda anlaşamamışlardır. Mezheplerin bu konuya nasıl yaklaştığına  bakacak  olursak  kısaca  şunları  söyleyebiliriz:  Malikilerin çoğunluğu, vakıf gayrimenkullerde istibdale karşıyken; bazıları kamu yararı bulunması  ve  zaruret  halinde  istibdal  yapılabileceğini  kabul  etmişlerdir. İstibdale izin veren Maliki hukukçular, vakıf mallarını kendisinden az da olsa yararlanılabilecek durumda olanlar ve hiç yararlanılamayacak olan mallar                                                             2   Devellioğlu, 2007: 454 3   Pakalın, 1983: 96 4   Ansay, 2002: 300; Berki,1940:233 5   Akgündüz,  s.  374.  Akman,  istibdal  ve  ibdalin  birbirini  tamamlayan  ve  birbirinden ayrılmayan kavramlar olduğuna değinmektedir. Vakıf malın satımı ibdâli, yeni mal alarak öncekinin bir başkasıyla değiştirilmesi istibdal olarak anlaşılmış ve sonraki dönemlerde giderek bir malın araya satış girerek veya girmeyerek farklı bir malla değiştirilmesi şeklinde anlaşılmıştır. Akman, vakıf şartı, s. 74; Beyaztaş ise ibdâl ve istibdâlin birbirinden farklı kavramlar olduğunu söyler. Vakıf malının vakıf özelliğini gerçekleştirmeden yapılan değişimleri tağyir kapsamında değerlendirir. Tağyir ve istibdal konusu ile ilgili daha geniş bilgi için bkz: Beyaztaş, 2016: 181 993Belkıs KONAN  Ankara Üni. Hukuk Fak. Dergisi, 70 (3) 2021:991-1011  olmak üzere ikiye ayırmışlardır.6 Malikiler, vakıf ev ve dükkânlar az çok yararlanılabilecek  durumdaysa  zaruret  halleri  dışında  istibdal yapılamayacağını, ancak vakıf malı hiç kullanılamayacak durumda ise hâkim kararı ile istibdal yapılabileceğini kabul ederler.7  Şafii  mezhebi  de  istibdal  konusunda  Maliki  mezhebi  ile  benzer görüştedir.  Şâfiler,  istibdali  vakıf  mallarının  zayi  edilmesi  ve  ortadan kaldırılması için bir suiistimal olarak gördükleri için bir kaç istisna dışında vakıf malın istibdalini uygun görmezler. Bazı Şâfiîlere göre işe yaramayan hayvan, mescitlere ait bazı kırılmış parçalar gibi önemsiz şeyler dışında istibdal söz konusu olamaz.8 Hanbeli mezhebine göre, vakıf malının vakfın amacını karşılayamayacak duruma gelmesi halinde, hâkim kararı ile satılarak yerine başka bir mal alınabilir.9 Hanefi mezhebinin hukukçuları genel olarak istibdal için belirli şartlar ararlar. Hanefi mezhebine göre, vakıf malı taşınır veya taşınmaz mal olmasına bakılmaksızın istibdale konu olabilir.10 Hatta Hanefiler, vakıf malı yararlanılabilir durumda olduğunda bile vakfa alınacak yeni  mülk  malın  vakfa  daha  çok  fayda  sağlamasını  maslahat  olarak değerlendirip, yine hâkim izni ile istibdal yapılabileceğini kabul ederler. Özetle, vakıf malın menkul veya gayrimenkul olmasına göre istibdal edilmesi konusunda mezhepler arasında görüş ayrılıkları vardır. Hanefi ve Hanbeli mezhepleri diğer mezheplere göre istibdali daha geniş ölçüde kabul ederlerken,  Şafiî  ve  Maliki  mezhepleri  bu  konuda  biraz  daha  katı davranmışlardır.                                                                6   Candan, 2018: 74 7   Maliki hukukçulara göre, mescitlerde istibdal söz konusu değildir.  Hanbeli mezhebi dışındaki diğer mezheplere göre mescid ve camiler Allah ın evi vasfında olduğundan istibdal  konusu  olamazlar.  İmam  Muhammed  vakıf  taşınmazların,  hatta  mescidlerin istibdale konu olabileceğini kabul etmiştir. Ancak uygulamada Ebu Yusuf un görüşü esas alınarak vâkıfın şartı olsa dahi mescidlerin istibdal edilemeyeceği görüşü benimsenmiştir. Osmanlı Devleti nde mescidlerin istibdale konu olamayacağı görüşü kabul edilmekle birlikte, mescidin harap olması, cemaate yetmemesi ve genişletilme imkânının bulunmadığı bazı istisnai hallerde İmam Muhammed in görüşü uyarınca istibdal işleminin yapıldığı görülmüştür. Örneğin, demiryolu inşaatı nedeniyle çevrede namaz kılacak Müslüman kalmaması üzerine zaruretten dolayı Osmanlı Devleti nde camide istibdal yapılmıştır. Beyaztaş, 2016: 184. 8   Candan, 2018: 75 9   Akgündüz, 2013: 375, Beyaztaş, 2017:6 10  Akgündüz, 2013: 376 994Ankara Üni. Hukuk Fak. Dergisi, 70 (3) 2021:991-1011  Osmanlı Hukukunda Vakıflarda İstibdal… II- İSTİBDAL İŞLEMİNİN UNSURLARI A-Vakıfnamede İstibdal Şartı Bulunması Vakıfta, istibdale başvurabilmek için bazı şartlar aranır. Bu şartlardan ilki, vakıf kuran kişinin vakıfnamesinde istibdal yapılabileceğine ilişkin şart koymasıdır. O halde, istibdalin hangi şartlarda ve kim tarafından yapılacağı konusunda  belirleyici  olan  vâkıfın  şartıdır.11  Vâkıf,  vakfın  sürekliliğinin sağlanması  ve  amacın  gerçekleşmesi  için  mütevelliye  istibdal  yetkisi verebilir.  Hanefi mezhebinde istibdal şartı ile ilgili üç ayrı görüş vardır. Bazı Hanefi hukukçular bu konuda hem şartın, hem vakfın geçersiz olacağını kabul ederken; İmam Muhammed, vâkıfın istibdali şart koyması halinde hem şartın, hem de vakfın sahih olacağı düşüncesindedir. Mezhep içinde çoğunluğun görüşüne göre istibdal şartı ile kurulan vakıf sahihtir.13 Osmanlı Devleti nde uygulamada çoğunluk görüşü esas alınmıştır. İslam hukukçularının çoğu, vâkıfın  istibdal  şartını  koymasını  istibdalin  meşru  nedeni  olarak  kabul etmiştir. Bu durum, Ahkâm ül-evkâf ın 416. meselesinin ilk fıkrasında Bir vakıf akarın istibdal olunması hakkında vâkıf tarafından bir şart dermeyan olunmamış ise o surette ol akarın istibdali caiz değildir.14 şeklinde yer almıştır.     Hanefi mezhebine göre, vâkıfın istibdal şartı koyması halinde, onun belirlediği kişiler ayrıca bir izin gerekmeksizin (yani hâkim kararı veya padişah izni aranmadan) istibdal yetkisine sahip olurlar.15 Ancak işlemin uygulanması sırasında hâkimin denetleme yetkisi, her zaman bulunmaktadır. Vâkıfın vakıfnamede istibdal için birine yetki vermesi halinde, yetkili kişi bu yetkiyi sadece bir kez kullanabilir.16  Vakıf kuran, bu yetkiyi 3. bir şahsa vermiş  olsa  bile,  kendisi  istibdal  yetkisini  her  zaman  kullanma  hakkına sahiptir. İstibdal yetkisi kullanılırken ayrıca istibdal şartının içeriğine bakılır. Yani, vakıf malın arazi ile istibdal edilebileceği şart edilmişse, bu vakıf malı dükkân veya evle istibdal edilemez. Görüldüğü gibi, vâkıfın veya istibdal yetkisi  verdiği  kişinin  bu  yetkisi  mutlak  olmayıp,  bazı  kayıtlar  ile sınırlandırılabilir. İstibdale ilişkin şart varsa, padişah emri ve hâkim kararı aranmaz.17                                                             11  Akman, 2018: 51 12  Vakfın idaresini sağlayan, vâkıf adına vakfı yöneten kişiye mütevelli denir. Oğuz, 2015: 585; Ballar, 2017: 306 13  Akgündüz, 2013: 381 14  Karinabadizade Ömer Hilmi, 1978: 175 15  Berki, 1940: 234 16  Bilmen, 1969: 356 17  Akgündüz, 2013: 377; Cin ve Akgündüz, 2011: 475 995Belkıs KONAN  Ankara Üni. Hukuk Fak. Dergisi, 70 (3) 2021:991-1011  Vâkıfın, vakıfnamede istibdal konusunda bir şart koymaması halinde kadı  kararı  ile  vakıf  malın  istibdali  mümkündür.18  Ancak,  şartın bulunmadığı hallerde mütevellinin maslahat gereği istibdal yetkisi olmadığını belirtmek gerekir.19 Fetâvâ l Haniyye de (Kâdihan Fetâvâ sında) yer alan istibdal ile ilgili bir fetvada vâkıfın istibdali şart koşmamış olması halinde bu işlemin sahih olmayacağı, ancak bu gibi hallerde kadının vereceği hüküm ile istibdal yapılabileceği ifade edilmiştir.20  Vâkıf, vakıf senedinde vakıf malın istibdal edilememesini şart koşarsa, yani  istibdali  yasaklarsa  istibdal  mümkün  müdür?  Vakfedenin  istibdali yasaklaması halinde istibdal yapılıp yapılamayacağı konusunda farklı görüşler mevcuttur. Bir görüşe göre şart herkesi bağlar ve bu durumda kadı kararı ve padişah emri olsa bile, vâkıfın iradesi aleyhine istibdale karar verilemez. Diğer görüş ise vakıf için yararlı olması halinde, vakıf kuranın yasağına rağmen kadı kararı ile istibdale gidilebileceğini kabul eder. Ebu Yusuf ve onu destekleyen çoğunluğun bu görüşüne göre, hâkim istibdali gerektiren zaruret halinde yasak şarta rağmen maslahat olduğu kanaatine varırsa istibdal yapılabilir.21  Yenişehirli Abdullah Efendi,  Zeyd in mütevellisi olduğu vakıf mektep hârikde muhterik olup arsa-i sırfa kalıp binaya vakıfda müsaade olunmayıp arsasını istibdal hayır olduğu zahir olmakla Zeyd rey-i hâkimle ve emr-i sultani ile şerait-i istibdal mevcude olduğu halde Amr ın arsa ve binası mülkü olan mektep ile istibdale kadir olur mu? El cevap: Olur. şeklindeki fetvası ile yasak şarta rağmen istibdal yapılabileceğini kabul etmiştir.22 Ahkâmü l-evkâf ın 416. meselesinin ikinci fıkrasında da …maslahat mütehakkak olur ise o suretde vâkıf istibdali sarahaten neyh itmüş olsa bile rey-i hâkim ve izn-i sultani ile istibdal caizdir.23 ifadesiyle, maslahatın varlığı halinde vâkıfın yasak şartının uygulanmayacağı gösterilmektedir. B-Vakıf Malının Yararlanılamaz Duruma Gelmesi Vakıf mallarının zaman içinde harap olması, gelir getirmemesi ya da gelirinin giderlerini karşılayamayacak kadar azalmış olması hallerinde vakıf amacı gerçekleşemez hale gelebilir. İşte bu durumda vakfın sürekliliğini                                                             18  Berki, 1940: 235; Oğuz, 2015: 589 19  Beyaztaş, 2017: 14 20  Yıldız, 2012: 149 21  Akman, s. 67, Akgündüz, 2013: 383;  Candan, 2018: 73 22  Yurdakul, 2019: 735 23  Karinabadizade Ömer Hilmi,1978: 176 996Ankara Üni. Hukuk Fak. Dergisi, 70 (3) 2021:991-1011  Osmanlı Hukukunda Vakıflarda İstibdal… sağlamak amacıyla tamamen yararlanılamaz hale gelen vakıf malının yeniden imar ve ıslah edilmesi için taşınmaz satılarak, geliriyle vakfın amacına hizmet edecek  başka  bir  taşınmaz  satın  alınabilir.  Bu  nedenle  istibdal,  vakfın sürekliliğini gerçekleştirmek amacıyla başvurulan zorunlu bir yol olarak da değerlendirilebilir.  C-Maslahat Bulunması İstibdal işlemi için aranan şartlardan biri de vakıf malın değişiminde maslahat  bulunmasıdır.    Vakıf  taşınmazın  tamamen  kullanılmaz  hale gelmemekle birlikte, vakıf için daha çok yarar getirecek bir başka taşınmaz ile değiştirilip değiştirilemeyeceği konusu, Hanefi mezhebinin üzerinde sıkça tartıştığı  konulardan  biri  olmuştur.  Tartışmanın  esası,  vakıf  maldan  hali hazırda yararlanmak mümkünken, daha çok fayda getirecek bir mal ile istibdal edilmesinin mümkün olup olmadığı sorusunda kilitlenmektedir. Vakfeden, vakıf  senedinde  istibdal  konusunda  bir  şart  koymamışsa,  Hanefi mezhebindeki genel görüşe göre, sadece daha fazla fayda getirmesi amacıyla vakıf taşınmazın istibdal edilmesi mümkün değildir. Ebusuud Efendi başta olmak  üzere,  Hanefi  mezhebindeki  hukukçuların  birçoğu,  bu  durumda vakıfların  yağma  edileceği  endişesi  ile  istibdalin  uygun  olmadığı görüşündedirler.  Ebu  Yusuf  ve  İmam  Muhammed,  vakıf  mal kullanılabiliyorsa ve istibdali gerektiren bir zaruret durumu  olmasa bile, maslahat olması halinde istibdal yapılabileceği görüşündedir.24 Şeyhülislâm Kadızâde Mehmet Tâhir Efendi bir risalesinde vakıf malından yararlanmanın mümkün  olduğu  durumlarda  da  istibdale  onay  vermiştir.  Ancak  bunu, vakfedenin vakıf senedinde şartı olması, istibdalin kaçınılmaz hale gelmesi ve vakıf mala karşılık istibdal bedeli olarak daha çok gelir getiren bir mal teklif edilmesi şartlarına bağlamıştır. 25 Osmanlı  Devleti nde  vakıf  için  maslahat  olması  halinde  istibdal yapılabileceği kabul edilmiştir. Ancak bunun için hâkim kararı yanında, ayrıca padişah emri (emr-i Sultani) aranmıştır. Bu konuda Şeyhülislam Yenişehirli Abdullah Efendi nin verdiği bir fetva, Zeyd in vakfı müstegilatından olup mahal  ve  rağbete  rey an  ve  rağbeten  ekser  ve  enfa  olan  Amr ın  mülk menziliyle menzili mezburui mütevellisi olan Bekir izn-i hâkimle ve emr-i sultani ile istibdale kadir olur mu? El cevap: olur26  şeklindedir.                                                              24  Akgündüz, s. 379 25  Erden, 2018: 679-680 26  Yurdakul, 2019: 735 997Belkıs KONAN  Ankara Üni. Hukuk Fak. Dergisi, 70 (3) 2021:991-1011  III-İSTİBDALİN ŞARTLARI İstibdalin  yapılabilmesi  için  bazı  şartlar  aranır.  Bunları  şu  şekilde sıralayabiliriz. 1-Vakıf malının kendisinden tamamen yararlanılamaz hale gelmesi,  2-Vakıf  malının  tamir  edilerek  eski  durumuna  getirilmesi  için  gelir olmaması, 3-Vakıf malın satılırken satış bedelinde gabn-i fahiş olmaması,27 4-Vakıf malının mütevellinin usul ve füruuna satılmaması,28 5-Vakfa yeni alınacak malın eski vakıf malının değerinden daha aşağı olmaması.29  Bu koşul, Ahkâm ül-evkâf ın 417. meselesinde Bedel alınacak mülk akarın bedel ve mevkii vakıf akarın bedel ve mevkiinden şeref ve rağbetçe dûn olmamak  şarttır.  Binaenaleyh  mülk  akarın  mevkii  şerefçe  vakıf  akarın mevkiine ya müsavi ya da andan a lâ olmalıdır. Dûn olur ise istibdal sahih olmaz. Mesela Divan yolunda olan bir vakıf akarı Kasım pâşâ veya Yeni bâgçede olan mülk olan bir akar ile istibdal itmek sahih olmaz. Her ne kadar Kasım pâşâ veya Yeni bâgçede olan mülk akar Divan yolunda olan bir vakıf akardan daha büyük ve gallesi daha ziyade ise de. olarak ifade edilmiştir. 6-İstibdal edilecek malın vakfa ait mal olmaması,30  7- İmkân varsa yeni malın önceki vakıf malı ile aynı cinsten olması, 8-İstibdal  işlemi  için  hâkim  kararı  gerekir.  Osmanlı  uygulamasında ayrıca padişah izni aranmıştır. Ebusuud Efendi, fetvalarında vakıf akarın emri sultani olmadan satılamayacağını ve istibdal yapılamayacağını belirtmiştir.  Mülk malın değerinin vakıf mal ile aynı değerde veya daha değerli olması halinde, aynı yerde bulunması gerekmediği de bu şartlara eklenebilir.                                                             27  Bilmen, 1969: 355; Yurdakul a göre, vâkıfın, vakıf malının para ile istibdal edilebileceğini şart koşması halinde mütevelli düşük fiyatla vakıf akarı satsa dahi satış geçerli olurken, akarın fahiş fiyatla satılması halinde yapılan işlem batıl olurdu. Kiraya verilmiş olan vakıf akarın kira sözleşmesi bitmeden, istibdal edilmesinin mümkün olmadığına işaret eder. Yurdakul, 2019: 735 28  İstibdal işleminin geçerli olabilmesi için mütevellinin eş, usul ve füruuna karşılıksız menfaat sağladığını düşündürecek olan davranışlardan kaçınması gerekir. Bu nedenle usul ve füruuna yapılan satış istibdali bâtıl yapar. 29  Karinabadizade Ömer Hilmi,1978: 176  30  İstibdal işleminde mülk olan mal vakıf mal haline geleceğinden, yeni malın daha önce vakfa ait olan bir mal olmaması gerekir. 998Ankara Üni. Hukuk Fak. Dergisi, 70 (3) 2021:991-1011  Osmanlı Hukukunda Vakıflarda İstibdal… IV-İSTİBDAL İŞLEMİNDEN DÖNMEK MÜMKÜN MÜDÜR?  Usulüne uygun şekilde hâkim izni ve emr-i sultani alınarak yapılan istibdal tescili, tarafları bağlar.31 Bu nedenle, vakıfnamede şart olsun ya da olmasın mütevellinin talebi ile usulüne uygun olan istibdal işlemi geçerli olacaktır.  Bu  durumda,  vakıf  mütevellileri  tarafından  sonradan  istibdal işleminin usulsüz olduğu iddia edilerek fesih talep edilemez.  İstibdalin mahkeme defterine kayıt ettirilmesinden sonra bozulmasının mümkün olmadığı hususu ise Ahkâm ül-evkâf ın 420. meselesinde  İstibdali müseccelin nakzı caiz olamaz. Şöyle ki bir vakfın şerâit-i istibdali mevcud olduğu halde izn-i hâkim ve emr-i sultani ve re y- i mütevelli ile istibdal olunub ba dehû ledelmûrafaa hâkim ol istibdalin sıhhat ve lüzûmiyle hükm itdikten sonra artık o istibdalin nakzı caiz olamaz. şeklinde düzenlenmiştir.32 Ancak, istibdal işlemi ile ilgili sonradan ortaya çıkan deliller, aşırı aldanma, yalancı şahitlik gibi haklı sebeplerin varlığı halinde usulüne uygun olmadan yapılan istibdal işlemini mahkeme feshedebilir.  V-   OSMANLI  DEVLETİ NDE  İSTİBDAL  İŞLEMİNİN UYGULAMASI   Yukarıda  da  bahsedildiği  gibi,  istibdal  konusu,  hem  mezhepler arasında, hem de Osmanlı Devleti nin resmi mezhebi olan Hanefi mezhebinin kendi içinde çok tartışmalı bir konu olmuştur. Örneğin Molla Hüsrev, vâkıfın şartı olmaması halinde kadı kararı ile istibdalin mümkün olmayacağını hükme bağlamıştır.  Şeyhülislam  Çivizâde  Muhyiddin  Mehmet  Efendi  ise  Mısır kadılığı  sırasında  gördüğü  suiistimallerden  dolayı  istibdal  lehinde  fetva vermemiş; istibdali kabul etmemiştir.33 Ebusuud Efendi nin fetvası üzerine H. 951 (1544) yılında bir irade çıkarılmıştır. Bu iradeyle 1544 yılından itibaren vakıf akarın istibdali için hâkimin istibdalde maslahat görmesinin yanında padişah izni aranmaya başlanmıştır.35 Şeyhülislam Ebusuud Efendi                                                             31  İstibdali müseccelin nakzi caiz değildir. Berki, 1940: 236. Şeyhülislam Yenişehirli Abdullah Efendi bir fetvasında ..Bekir-i mütevelli vech-i muharrer üzere istibdal edip hâkimüş-şer  dahi bâ del murafaa ol istibdalin sıhhat ve lüzumuna hükmettikten sonra Bekir veyahut yerine mütevelli olan Beşir ya da hükkamdan bir  hâkim istibdal-i vakfı nakza kadir olur mu? El cevap: olmaz. diyerek istibdalden dönmenin mümkün olmadığını bildirmiştir. Behçetü l –Fetava dan nakleden Yurdakul, 2019: 735 32  Karinabadizade Ömer Hilmi, 1978: 177 33  Akgündüz, 1994: 320  34  Vakıf akarın bey ini ve istibdal müsevvigat-ı şer iye mevcut olmayıcak bey e ve istibdale izin vermeden kuzât men içine emr-i şerif varid olmuş mudur? El-cevap: Ehad ve hamsîn ve tis ‘a mie (951) tarihinde varid olmuştur. Demirtaş, H.N, 2016: 158 35  Ansay, 2002: 300 dn:338 999Belkıs KONAN  Ankara Üni. Hukuk Fak. Dergisi, 70 (3) 2021:991-1011  fetvalarında  izn-i  sultanisiz  olmaz  ibaresi  ile  vakıf  malının  istibdal edilebilmesinde padişah izninin zorunlu olduğuna değinmektedir.36 Örneğin  Vakfın evi harab olacak iki ev kadar nef‘i olan Zeyd in evi ile izn-i sultani yoğ iken istibdali caiz olur mu? şeklindeki soruya El cevab: Olmaz diyerek padişah emri olmadan vakıf evin satılamayacağını söylemiştir. Bir başka fetvasında intifadan kalub haraba müşerref olan vakıf evin ta mire asla akçesi olmayıcak izn-i sultani ile istibdal yahut enkazı bey olunub arsası ecri misil ile icâreye verilmek câiz olur mu? sorusuna El Cevâb: İstibdali izn-i sultani ile olur. Enkazını bey‘ izn-i hâkim ile olur şeklinde cevap vermiştir.37 Yenişehirli Abdullah Efendi de, yangın sonucu harap olan bir mektebe ait arsanın istibdal edilmesinde emr-i sultaninin aranacağını ifade etmiştir. Söz konusu fetva şu şeklindedir: Zeyd in mütevellisi olduğu vakıf mektep hârikde muhterik olup arsa-i sırfa kalıp binaya vakıfda müsaade olunmayıp arsasını istibdal hayır olduğu zahir olmakla Zeyd rey-i hâkimle ve emr-i sultani ile şerait-i istibdal mevcude olduğu halde Amr ın arsa ve binası mülkü olan mektep ile istibdale kadir olur mu? El cevap: Olur.38  Çatalcalı Ali Efendi, vakıf akarın, şartların gerçekleşmiş olması halinde hâkimin izni ve emr-i sultani ile istibdal edildikten sonra, bu işlemin başka bir hâkim  kararı  ile  bozulamayacağı  yolunda  fetva  vermiştir.39  Ayrıca Çatalcalı nın, şartları gerçekleşmeden yapılan istibdalin geçersiz olduğu ve vakıf  menzilin  geri  alınacağı40,  vakıf  mescidin  asla  istibdal edilemeyeceği41  yolunda da fetvaları bulunmaktadır.  Osmanlı Devleti nde istibdal işleminde uygulanan usulle ilgili şunları söyleyebiliriz:  İlk  olarak  vakıf  mütevellisinin  şer iyye  mahkemesine  başvurarak istibdal talebinde bulunması gerekirdi. Mahkemeye genellikle mütevelli ile                                                             36  Ebusuud Efendi nin emr-i sultani gerektiğini söylediği diğer konular için Bkz: Düzenli, 2007:  224 37  Demirtaş, 2016: 158 38  Yurdakul, 2019: 735, dn:5 39  Zeyd, mütevellisi olduğu vakıf akarı şerait-i istibdal mevcûd olduğu halde re y-i hâkim ve emr-i sultani ile Amr ın mülk akarı ile istibdal etdikten sonra hâkim-i âhar-ben razı olmam- deyu istibdal-i mezkûri nakza kaadir olur mu? El cevâb: Olmaz. Çatalcalı Ali Efendi. Demirtaş, 2019:146 40  Zeyd, mütevellisi olduğu vakıf menzili şerat-i istibdal mevcude değil iken Amr ın menzili ile istibdal idüb tarafeynden tekaabuz bulunsa Zeyd , Amr ın menziliniAmr a reddidüb vakıf menzili Amr dan almaya kaadir olur mu? El cevâb: Olur. Demirtaş, 2019: 147 41  Çatalcalı Ali Efendi nin fetvası şu şekilde:  Bir vakıf mescid, Zeyd in mülk arsası ile Zeyd arsada vakıf içün mescid-i âhar bina idüb mescid-i evvel Zeyd in mülkü olmak üzere istibdal olunmak câiz midir? El Cevâb: Olmaz Demirtaş, 2019: 147 1000Ankara Üni. Hukuk Fak. Dergisi, 70 (3) 2021:991-1011  Osmanlı Hukukunda Vakıflarda İstibdal… birlikte vakıf malı tasarrufunda bulunduran kiracılar başvuru yaparak istibdal talep ediyorlardı.42  Daha sonra mahkeme hem vakfa ait olan yerde, hem de mülk olan yerde ayrı ayrı keşif yaptırırdı. Başında mimarın olduğu keşif heyeti, vakıf malın ve mülk malın değerlerini tespit ederdi. İstibdalin her vecihle vakfa  evla  ve enfa olduğuna  dair  arz üzerine  hâkim  tarafından istibdale ilişkin hüküm verilince padişah onayına gönderilirdi. Hükümden sonra  padişah  izni  verildiği  fermanla  bildirildikten  sonra  istibdal  işlemi gerçekleştirilirdi. Çalışmanın  bu  bölümünde  yer  verilen  bazı  mahkeme  kararları uygulamanın nasıl işlediğini göstermesi açısından faydalı olacaktır. Konuyla ilgili  incelenecek  ilk  belge,  istibdale  ilişkin  bir  hüccettir.  Mehmet  oğlu Mustafa Efendi nin mülk evini vakıf eviyle değiştirdiğine ilişkin belgede öncelikle dava konusu olan vakıf malı ile bilgiler yer aldığı görülmektedir. İstanbul da İskender Ağa Mahallesinde bulunan vakıf menzilin (ev/konak) mütevellisi olan Ramazan oğlu Mustafa Efendi, vakıf menzilin Mehmet oğlu Mustafa  Efendi ye  ait  mülk  menzil  ile  istibdal  edilmesi  talebinde bulunmuştur.  Mütevelli  talebinde,  değeri  ve  konumu  itibariyle  değişim yapılmak  istenen  mülklerin  vakıf  menzilden  daha  kıymetli  olduğuna değinerek, istibdalin vakıf açısından çok faydalı olduğunu iddia etmiştir. Mahkemece görevlendirilen naip, saray mimarlarından Mustafa Halîfe ve bina ve çatı konusunda uzman tarafsız Müslüman kişilerden oluşan heyet, önce vakıf menzile giderek vakıf malın durumunu incelemişlerdir. Ardından mülk olan eve gidilip inceleme yapılmıştır. Keşif sonunda, mülk olan menzilin (konağın) değeri, vakıf olan evin değerinden beş bin üç yüz akçe ve arsası, vakıf arsasından yüz elli zirâ (bir uzunluk ölçüsü birimi) fazla olduğundan istibdalin vakıf açısından daha kârlı olduğu belirlenmiştir. Bunun üzerine hâkim vakıf istibdaline izin veren mezhep imamlarının içtihatlarına dayanarak istibdale karar vermiştir. Mütevelli, vakıf evi bütün eklentileriyle birlikte hukuken Mustafa Efendi ye ve Mustafa Efendi de, mülkü olan evi bütün hukuki  hakları  ile  mütevelliye  teslim  etmiştir.  Böylece  mülk  olan  ev vakıf ve vakıf olan menzil (konak) mülk olmuştur. Kararda ayrıca hâkimin kararından sonra rücu edilmesini engellemek amacıyla farazi bir tartışma yapıldığı görülmektedir. Özel mülkün sahibi Mustafa Efendi istibdal yaptığına pişman olduğunu ve vakıf eve bedel olarak verdiği mülk evin önceden olduğu                                                             42  Özkaya, yapılan bir araştırmada istibdal taleplerinin genellikle vakıf mülkün kiracısından geldiğini tespitinde bulunmuştur. 211 talep içinde 166 sında yani toplam istibdallerin %78,67 sinde mülk sahiplerinin, vakfın kiracısı olduğu tespit edilmiştir. Özkaya, 2010: 473. 43  Bâb Mahkemesi 3 Numaralı Sicil (H. 1077 / M. 1666- 1667), cilt: 17, sayfa: 594, Hüküm no: 739, Orijinal metin no: [93 a-1] 1001Belkıs KONAN  Ankara Üni. Hukuk Fak. Dergisi, 70 (3) 2021:991-1011  gibi kendi mülküne dönmesini talep etmiştir.44 Mütevelli ise istibdalden rücu talebini reddetmiş ve evi teslimden imtina etmiştir. Bu tartışmalar sonunda, hâkim,  istibdal hükmünü tescil etmiştir.  Bir  başka  örnekte,  1831  yılında  İvaz  Fakih  vakfının  Bağlarbaşında 70.000 metrekare büyüklüğündeki üzüm bağları (üzüm kütükleri ve binaları ile) Mıgırdiç isimli zimmi tarafından yıllık 100 kuruş bedelle mukataa ile kiralanmıştır. Vakıf mütevellileri ile üzüm bağının kiracısı, Mıgırdiç in kendi mülkü olan farklı yerlerdeki (11 konak ve mesken) mülklerini istibdal etmek istemişlerdir. Mahkemece yaptırılan keşifte, vakfa ait olan üzüm bağlarının değeri 22.650 kuruş olarak, Mıgırdiç e ait mülklerin değeri 109.726 kuruş olarak belirlenmiştir. Yani istibdal ile vakıf mülkün kendisinden 5 kat değerli mülk ile takas edilmesi söz konusudur. Diğer taraftan, üzüm bağlarının kira geliri yıllık 100 kuruş iken, mülk konakların kira bedeli yıllık 150 kuruş olarak hesaplanmıştır. Yani, vakfın gelirinde de %50 oranında artış amaçlanmıştır. Sonuç olarak, vakıf mal ile Mıgırdiç e ait 11 konak ve meskenin takas edilmesinin  keşif  raporu  sonuçlarına  göre  de  vakfın  menfaatine  olması nedeniyle istibdale izin verilmiştir.46 1663 yılına ait bir davada, vakıf mütevellisi Veli Dede,  İstanbul da Silivri içinde yer alan Kara Kadı mahallesinde bulunan vakıf menzilin, Ali Fakih  Mahallesinde  bulunan  bir  ev  ve  Arakiyeci  Bayezit  Mahallesinde bulunan bir başka ev karşılığında istibdalini istemiştir. Mütevelli, mülk olan evlerin bina ve kıymet olarak vakıf evden daha değerli olduğunu iddia ederek, keşif isteminde bulunmuştur.  Mahkemeden Mevlânâ Ahmet Çelebi, hassa mimarlardan  Mehmet ve  bina  ve  çatılar konusunda uzman  olan  tarafsız kişilerden oluşan keşif heyeti, önce mülk olan evlere giderek incelemede bulunmuşlardır. Keşif sonunda, vakıf evin kıymetinin otuz beş bin akçe ve ecrimisli günlük dört akçe ve mülk olan menzillerin kıymeti elli beş bin akçe ve ecrimisli günlük altı akçe olduğu sonucuna varılmıştır. Hâkim, bunun üzerine istibdalde fayda olduğuna kanaat getirerek  vakıf evin mülk ve mülk evlerin vakıf ev ile istibdaline karar vermiştir.48                                                             44  Mustafa Efendi, İmâm-ı Azam, Ebû Yusuf, Yakub, İbrahim mezhebinde bir rivâyette İmâm-ı Rabbânî  Muhammed  b.  el-Hasan  eş-Şeybânî  mezhebinde  mutlak istibdal sahih/geçerli olmadığını söyleyerek rücu talebinde bulunmuştur.  45  Bâb Mahkemesi 3 Numaralı Sicil (H. 1077 / M. 1666- 1667), cilt: 17, sayfa: 594, Hüküm no: 739, Orijinal metin no: [93 a-1], 29 Şaban 1077/ 24 Şubat 1667 46  Örnek dava için bkz. Yurdakul, 2019: 738-745 47  Mehmet Ağa bin Hüsrev in vakfettiği vakıf menzilin, Kara kadı mahallesinde, birden fazla ev, sofa ve altında mutfak, ahır, su kuyusu, meyveli ağaçlar ve meyvesiz ağaçları içeren ve halen binaları yıkılmış olan arsadan oluştuğu bilgileri yer almaktadır. 48  Rumeli Sadareti Mahkemesi 56 Numaralı Sicil (H. 1042-1043/M. 1633) cilt: 14, sayfa: 233, Hüküm no: 247, Orijinal metin no: [48a-1] 1002Ankara Üni. Hukuk Fak. Dergisi, 70 (3) 2021:991-1011  Osmanlı Hukukunda Vakıflarda İstibdal… İncelenecek  bir  diğer  hüküm,  Bursa da  Haremeyn  Vakfı ndan olan vakıf menzil  ve  mülk  arsanın istibdali  ile  ilgilidir.  Bu  davada  vakıf mutasarrıfı, Bursa kalesi içinde Şeyh Paşa Mahallesi içinde bulunan vakıf ev arsasını Nakkaş Ali Mahallesinde bulunan üstte iki oda, bir sofa, bir ahır, su doldurulan küp ve bir helayı içeren bir adet mülk ev ile istibdal etmek istemiştir.  Mahkemeden  kâtip  olarak  görevlendirilen  Hacı  Mehmet  Nuri Efendi ile saray mimarlarından Seyyid Mehmet Tahir Efendi, vakıf arsaya gelerek incelemede bulunmuşlardır. Saray mimarı, hazır bulunan bilirkişiler ile önce vakıf olan ev arsasını ölçmüş ve dört taraftan iki yüz doksan zira arsa ve köhne binasının kıymetinin yedi yüz kuruş olduğunu tespit etmiştir.  Daha sonra Şerife  Zeyni Hanım a ait  mülk  eve  gidilerek,  aynı  şekilde ölçüm yapılmış ve mülk evin arsası dört taraftan yüz yetmiş yedi zirâ (bir uzunluk ölçü birimi) yeni binanın değeri bin beş yüz elli kuruş olarak belirlenmiştir. Sonuçta,  istibdal  şartlarının  mevcut  olduğu  ve istibdalin  vakıf  için  daha faydalı olduğu belirtilerek, hâkim tarafından istibdale hükmedilmiştir (21 Şaban [1]251/ 12 Aralık 1835).50 Başka  bir  mahkeme  kararı,  Bursa da  Haremeyn  Vakfı ndan olan vakıf menzil ve mülk arsanın istibdali konusundadır. Bu defa istibdal talebinde bulunan kişi, vakfın mütevellisi değil vakıf malın mutasarrıfıdır. Bursa kalesi içinde Şeyh Paşa Mahallesi Camisinde Berat la kayyum olanlara tevliyet ve süknası şart kılınmış vakıf evin mutasarrıfı olan Seyyid İbrahim Efendi, vakıf evin Şerife Zeyni Hanım a ait olan özel mülk ev ile istibdalini talep etmiştir. Yapılan keşif sonunda mülk evin vakıf olan evden değer, ücret ve bulunduğu yer itibariyle daha iyi olduğu anlaşılmıştır. Bunun üzerine hâkim istibdale cevaz veren İslam hukukçularının içtihatlarına dayanarak mülk ev vakıf ve vakıf olan ev mülk olarak istibdal olunması yönünde hüküm vermiştir (21 Şaban 1251/ 12 Aralık 1835).51  Cumhurbaşkanlığı Osmanlı Arşivinde yer alan belgelerden ve şer iyye sicilinde  yer  alan  dava  örneklerinden  yola  çıkarak  bazı  tespitlerde bulunabiliriz:                                                             49  Belgede vakıf arsası dört taraftan iki tarafı Abdülkerim Ağa mirasçısı mülk evleri ve Haremeyn Vakfı ndan yine anılan mirasçıları diğer mülk arsası ve ana yol ile sınırlı bir ahır ve iki adet habiye/ su doldurulan küpü içeren bir adet ev arsası olarak tarif edilmektedir. 50  Anadolu Sadâreti Mahkemesi 2 Numaralı Sicil (H. 1251-1257/ M. 1835-1841), cilt: 94, sayfa: 46, Hüküm no:7, Orijinal metin no: [2a-4] 51  Anadolu Sadâreti Mahkemesi 2 Numaralı Sicil (H. 1251-1257/ M. 1835-1841), cilt: 94, sayfa: 46, Hüküm no: 7,Orijinal metin no: [2a-4] 1003Belkıs KONAN  Ankara Üni. Hukuk Fak. Dergisi, 70 (3) 2021:991-1011  1-Vakfa gelir getiren akarların harap olması halinde yapılan istibdal başvurularında en çok rastlanan neden yangınlardı. Osmanlı uygulamasına bakıldığı zaman yangınla kullanılmaz hale gelen bu evlerin çok uzun yıllar atıl durumda kaldığı anlaşılmaktadır. Örneğin, 1660 yılında çıkan yangın sonunda harap olan Kızıltaş  mahallesinde Hacı Derviş vakfına ait vakıf menzilin 1697 yılına kadar imar olunamadığı için mütevellisi tarafından istibdal  talep  edilmiştir.53  Bir  başka  örnekte,  Kırkçeşme  yakınlarında Firuzağa  mahallesinde bulunan Abdullah oğlu Mustafa ya ait vakıf menzilin yangında yok olduğundan Caferağa daki menzil ile istibdaline izin verildiği görülmektedir.54İstibdal taleplerinde genellikle taşınmazı tamir için vakfın gelirinin olmadığı açıklaması da yer almıştır. Örneğin  İstanbul da Hoca Gıyaseddin mahallesinde harap olan bir vakıf evin tamirine vakfın gücü yetmediği için aynı mahallede bulunan ev ile istibdal edilmesi istenmiştir.55 2-Osmanlı uygulamasında, vakıf taşınmazın istibdal edilmesi için gerekli ilk koşul olan tamamen harap olma veya kullanılamaz duruma gelme şartı her  zaman  aranmamıştır.56  Maslahat  bulunması  durumunda  hâkimler istibdal  kararı  vermişlerdir.  Bununla  ilgili  bir  belgeden,  Medine de muallimhane iken hali hazırda boş olan bir yere inşaata başlanabilmesi için, öncelikle keşif yapılarak vakıf olduğunun tespit edilmesi, ardından vakfın tamire onayı yoksa istibdal yapılıp vakıf yapılamayacağının tespit edilmesinin istendiği anlaşılmaktadır.57 Örnekte de görüldüğü gibi asıl kural, vakfın geliri                                                             52  Seferihisar daki  Hacı  Ali  vakıf  eylediği  çifte  hamamın  harabiyetinden  dolayı  mülk dükkanlar ile istibdaline dair g.tt., Osmanlı Arşivi, C.BLD, 100/4959, H.29.11.1145 53  1660 yangınından 1697 yılına kadar imar olunamayan ve kiraya da talip çıkmayan Kızıltaş mahallesinde bulunan Hacı Derviş Vakfı na ait menzil arsası ile Mustafa Ağa mahallesinde bulunan mülk bir arsanın istibdal edilmesi konusu ile ilgili ferman için bkz: Yıldız, 2012: 149 dn: 590 54  Osmanlı Arşivi, A.DVNSMHM.d, 103/305, H.20.02.1105 55  Osmanlı Arşivi, A.DVNSMHM.d, 82/358, H.5.11.1027 56  Özkaya, 211 istibdal hükmünün 112 sinde yararlanılabilir durumda olan vakıf gayrimenkul veya gayrimenkulün bir kısmı istibdal edildiğini, yalnızca 38 inde harap, 17 sinde yanmış vakıf gayrimenkullere rastlandığına işaret eder. Bu durumda vakıf malının tamamen harap olması  sonucu  yapılan  istibdaller,  toplam  istibdallerin  yalnızca  %26,06 sını;  vakıf gayrimenkul yararlanılabilir durumda olsa da vakfın yararına olduğu düşüncesiyle yapılan istibdaller ise %53,08 ini oluşturmaktadır. Özkaya, 2010: 474 57  Medine Kadısına hüküm: Medine de, 27.6.985 Matbah-ı amire mukabelesinde Çerakisa zamanında muallimhane iken halen boş olan bir yere muallimhane inşasını ve fukara meskeni olan rabat-ı zemin nam odaların tamirini ve bir sebil binasını Darüssaade ağası Mehmet Murat edinip icazet istediğinden mülk veya vakıf olduğunu mahallen tetkik ve vakıf olduğu halde tamirine vakfın müsaadesi yoksa istibdal veya mukataa tarikiyle alınmaya imkan olup olmadığını tespite ve imkan yoksa başka bir yer tedarik olunup inşasına başlatması ve mülkname verilmek üzere arzı, Osmanlı Arşivi, A.DVNSMH.d, 35/ 241, 23.5.986 1004Ankara Üni. Hukuk Fak. Dergisi, 70 (3) 2021:991-1011  Osmanlı Hukukunda Vakıflarda İstibdal… olması halinde malın tamir edilmesidir. Ancak belgede yer alan vakfın tamire onayı  yoksa  ibaresi  vakıf  akarın  tamamen  harap  olmadığını düşündürmektedir. 3-İstibdalde, imkân dahilinde ise yeni malın önceki vakıf malı ile aynı cinsten olması şartı aranır. İncelenen belgelerin bir kısmında vakıf taşınmaz ile mülk malın aynı cinsten olduğu görülmektedir. Örneğin Ortaköy de harap vakıf sahilhâne, Beylerbeyi ndeki sahilhâne ile istibdal olunurken, vakıf ev mülk ev ile zeytinlikler başka zeytinliklerle istibdal edilmiştir.60 Bazen de, gayrimenkul vakıf taşınmaz satılarak para ile istibdale karar verilmiştir.61 Nakit ile istibdali uygun görmeyenler olsa da, Osmanlı uygulamasında para ile  istibdal  yöntemi  benimsenmiştir.  Bu  durumda,  vakıf  mal  ile  istibdal edilecek olan şey, mülk taşınmaz yerine para oluyordu. Bununla ilgili bir belgede, harap halde bulunan vakıf binaları ve arsaların para ile istibdal sayesinde  ilmi  medrese  ve  hayır  müesseselerine  dönüştürüldüğü anlaşılmaktadır.62  Bir  başka  örnekte,  Hocapaşa  civarında  Hopyar mahallesinde bulunan Damat İbrahim Paşa ve Fatma Sultan vakıflarından muallime meşrut hanesi arsasının nakit ile istibdal edildiği görülmektedir.63 4-Osmanlı Devleti nde, vakıf mal ile istibdal olunan malın aynı yerde bulunması zorunlu olmamıştır. Nitekim vakıf mülk ile istibdal edilecek özel mülkün  farklı  şehirlerde  olduğuna  ilişkin  arşiv  belgeleri  bulunmaktadır. Örneğin, İzmir de Hasan Hoca Mahallesinde bulunan Mehmet Efendi vakıf menzili ile İstanbul da vaki mülk menzilin vakfa daha yararlı olması sebebiyle istibdal edilmesine karar verilmiştir. 64                                                              58  Osmanlı Arşivi, BEO 3234/257491, H. 19.10.1326 59  İstanbul Kadısına: Ahmed isimli şahsın ishak mahallesinde bulunan Saraç İshak vakfına ait olup kiracı olarak kullandığı ev ile Akşemseddin mahallesinde bulunan mülk evin istibdaline izin  verilmesi  hakkında  Ahmed  ile  vakfın  mütevellisi  Mehmed in  teklifinin  hassa mimarbaşının yaptığı keşiften sonra uygun görülmesi üzerine istibdâlin icrası, Osmanlı Arşivi, A.DVNSMHM.d, 137/245, H.29.10.1142 60  Midilli de Hüdaverdi camiinde imam ve hatip olanlara galle ve tevliyeti meşrut zeytin ağaçlarını  havi  bir  dönüm  vakıf  zeytinliğin  midilli  kurasından  Esmakiş  Mozole nin zeytinliği ile istibdali Osmanlı Arşivi,  (1322 Ca -13), İ..EV., 36/65, 27.5.1322; Midilli de vakıf  zeytinliğin  mülk  zeytinlik  ile  istibdaline  dair,  Y..A…RES,  88/96, H.20.04.1315, Midilli de vakıf mezramın zeytinlik ile istibdaline dair, Osmanlı Arşivi, Y..A...RES 92/27, H. 18.11.1315 61  Kadıköy de Fener bahçesinde vakıf bağın nakit ile istibdali , Osmanlı Arşivi, Y..A…RES, 56/39, 15.3.1309 (27 Mart 1893) 62  Osmanlı Arşivi, DH.HMŞ, 13, 39, 29.5.1329 63  Osmanlı Arşivi, BEO, 4279, 320922, 29.5.1332 64  Osmanlı Arşivi,  İE.EV.., 72/7771, H.10.11.1136 1005Belkıs KONAN  Ankara Üni. Hukuk Fak. Dergisi, 70 (3) 2021:991-1011   5-Vakıflar, zaman zaman kendi mülkiyetinde olan farklı taşınmazları arasında istibdal adı altında takas yapma yolunu da tercih etmişlerdir. Örneğin Molla Gürani vakfına ait Vefa da bulunan medrese ve mescidin yeniden inşa edilmesine vakfın geliri yeterli olmadığı için mütevelli, vakfın yanında olan kargir binanın medreseden kalan boş arsa ile istibdalini istemiştir. Vakfeden tarafından vakıf malın yine vakfedene ait olan başka yerde olan mülk malı ile istibdal edildiğine ilişkin kayıtlar da bulunmaktadır.65 Örneğin 1740 yılında Ali Ağa, tasarrufunda olan vakıf evin, yine kendisinin mülkü olan ev ile istibdalini talep etmiştir. 66 VI- 19. YÜZYILDA İSTİBDAL İLE İLGİLİ DEĞİŞİKLİKLER Ebusuud  Efendi nin  istibdal  konusundaki  görüşleri  uzun  süre uygulanmakla  birlikte,  19.  yüzyıla  gelindiğinde  bazı  yeni  düzenlemeler yapılmıştır.  Örneğin  daha  önce  cami  ve  mescidlerin  istibdali  mümkün değilken, bu dönemde yapılan bir düzenleme ile mescitlere ait akarların ve bunlara ait arazilerin istimlak edilmesinin yolu açılmıştır. Bu suiistimallerin giderek artması üzerine hazırlanan ve yürürlüğe giren 1863(H. 1280) tarihli Evkaf  Nizamnamesi nin  40.  bendinde  istibdal  ile  ilgili  hüküm  yer almaktadır. Anılan hükme göre, bir vakıf malın istibdali istendiğinde öncelikle istibdal şartlarına uyulacak; eğer bu şartlar mevcutsa mahkeme ilamı ve mazbata padişaha sunularak irade-i seniyye çıkarılacaktır. Yine aynı hükme göre,  emr-i padişahi olmadan yapılan istibdaller geçerli değildir. Bunun aksine yapılan istibdal işlemleri fesh olunacaktır. Ayrıca maddede istibdal şartlarına uyulmaması halinde üç aydan iki seneye kadar hapis ve sürgün cezası verileceği hüküm altına alınmıştır.68  Ancak tüm bu tedbirlere rağmen istibdal konusunda suiistimallerin önüne geçilememiştir.  Vakıfların  daha  da  artan  şekilde  harap  edilmesi  üzerine                                                             65  Serhadli  Mehmet  Ağa,  Süleymanağa  mahallesinde  yanmış  olan  vakıf  menzilini, Fenerkapı da bulunan mülk menzili ile istibdal ettiği ile ilgili bkz: Yıldız, 2012: 150.  66  Ali Ağa nın menzili ve bir tarafı tarîk-i âm ile mahdûd mezbûr Ali Ağa nın tasarrufunda olan vakıf menzil müşrif-i harâb olup ta‘mîr olmadan süknâ mümkün ve ta‘mîrine vakıfda müsâ‘ade olmayıp yevmî bir akçe icâre-i müeccelesiyle ta‘mîri mümkün olmamağla mutasarrıfı mezbûr Ali Ağa dahi ta‘mîrden ibâ etmekle istibdâl olunmak vakf-ı mezbûra nâfi‘ olmağla mezbûr Ali Ağa nın yedinde mülkü olup mahmiye-i mezbûrede Muhtesib İskender mahallesinde vâki‘ bir tarafdan Südcü Mustafa menzili ve iki tarafı Kıbrısîzâde menzili ve bir tarafdan tarîk-i âm ile mahdûd mülk menzili ile mübâdeleye râgıb olmağın menzileyn-i mezkûreyn keşf olunup istibdâl cânib-i vakfa hayırlı ise istibdâle kıbel-i şer‘den izin verilmek bi t-tevliye murâdımdır dedikde…. Bâb Mahkemesi 172 numaralı sicil (H. 1152-1153/M. 1740) Cilt 69, sayfa 74, Hüküm No: 5, Orijinal metin no: [2a-2] 67  1280 tarihli Evkaf Nizamnamesi için bkz: Düstur 1.Tertip, II.Cilt, s. 156-157 68  Akgündüz, 2013: 387; Oğuz, 2015: 592; Genca, 2014:  551 1006Ankara Üni. Hukuk Fak. Dergisi, 70 (3) 2021:991-1011  Osmanlı Hukukunda Vakıflarda İstibdal… dönemin devlet adamları tarafından yazılan risaleler göze çarpmaktadır. II. Meşrutiyet in ilanının ardından yazılan iki risalede, Evkaf Nezareti nin kötü yönetimi sonucunda vakıfların iş göremez hale geldiğine dikkat çekilerek mutlaka ıslahat yapılması gereğinden bahsedilmiştir. Bunlardan ilki, İsmail Sıdkı Bey in 1908 yılında Hâtırat üst başlıklı Memâlik-i Osmaniye de Kâin Evkafın Suret-i İdaresi Hakkında Bazı Mütalaatı Havidir alt başlığı ile yer alan risalesidir. Sıdkı Bey, raporunda, Osmanlı Devleti nde halka vakıflar yoluyla hizmet verildiğini, ancak kötü idare nedeniyle bu vakıfların harabeye dönüştüğünden bahsetmektedir.69 Evkaf İdare Meclisi Başkâtibi olan İsmail Sıdkı Bey in tecrübeli bir bürokrat olarak görüşlerini yansıttığı bu risalede, daha  sonra  bozukluklara  değinilerek  yapılması  gereken  ıslahatlara  yer verildiği görülmektedir.      1909 yılında Sadrazam olan Hüseyin Hilmi Paşa, Evkaf Nezareti ne nazır olarak daha önce Mısır eski Evkâf Nazırı olan Hammadezâde Halil Hamdi Paşa yı atamış; Hammadezâde Paşa, Sadrazama sunduğu layihada vakıfların ıslahı konusunu Nakd, vakit, serbesti-i icraat olarak özetlemiştir. Halil Hamdi Paşa, vakıflara ait gelir getirmeyen, harap halde bulunan tüm vakıf arazi ve binaların istibdal edilmesini önermiştir. Ayrıca layihada vakıf arsaların 99 yıllık kiralar ile şirketlere devredilmesi teklif edilmiştir.72 Harap olan  müsakkafat  ve  arazi-i  mevkûfenin  İstanbul  ve  taşrada  istibdalinin öngörüldüğü layihadaki öneriler o dönem için kabul edilmese de, daha sonra Evkâf Nazırı olan Mustafa Hayri Efendi döneminde Mebusan Meclisi ne bir kanun tasarısı olarak sunulmuştur. Tasarı görüşülürken, şer iyye mahkemesi izni olmadan vakıf malının satılamayacağı, cami ve medreselerin satışının İslam hukukuna uygun olmadığı; ayrıca müstağn anh (faydalanılamaz) hale gelen  binaların  satılıp  satılamayacağı  gibi konularda  mecliste  tartışmalar yaşanmıştır.74 1911 tarihli Müstağna anh Kalan ve Harap Bulunan Mebanii Vakfiye ile Vakıf Arsaların Nakit ile İstibdali Hakkındaki Kanun  ile cami ve mescitler dışında kalan vakıf bina ve arsalarının para ile değiştirileceği ve elde edilen gelirin o bölgede ya kendi cinslerinden bir hayrat inşasının yapımında                                                             69  Köksal, 2014:  356-357 70  Tural, 2008: 211 71  Layiha için bkz:  Hammâdezade Halil Hamdi Paşa, Evkaf Hakkında Sadarete Takdim Edilen Layihasıdır, 3 Cemazielevvel İstanbul 1327 - 10 Mayıs 1325 (23 Mayıs 1909) Tural, 2008: 213 dn: 43 72  Köksal, 2014: 373; Oğuz,2015: 591 73  Müstağnen anh vakıf, vakıfların harap ve kendisine ihtiyaç kalmadığı zaman gelirlerinim hâkim kararı ile kendisine en yakın yerdeki geliri az olan başka bir vakıf yararına tahsisi edilmesidir. Ansay, 2002:300; ayrıca bkz: Berki, 1968: 17-18 74  Meclisi Mebusan Zabıt Dergisi, (1911): 16-17. 1007Belkıs KONAN  Ankara Üni. Hukuk Fak. Dergisi, 70 (3) 2021:991-1011  ya da hayrat inşasına gerek görülmediği takdirde civarında bulunan benzer hayratların masrafları için kullanılması hüküm altına alınmıştır. Aynı kanun uyarınca, artan gelirin ihtiyaç öncelikleri göz önüne alınarak sırasıyla mescit, medrese ve hastane gibi hayır işlerine harcanacağı kabul edilmiştir.75 Kanunun yürürlüğe girmesinden sonra, uygulamada bu konu ile ilgili birçok karara rastlamak mümkündür.76 Vakıflar İdaresi bu düzenleme sayesinde cami ve mescit dışında her türlü vakıf arazisini satabilme imkânını elde etmiştir. Akgündüz,  1911  tarihli  düzenlemenin  istibdal-i  müseccelin  nakzı  caiz olamaz kuralına aykırı olduğunu bu nedenle de Hanefi mezhebinin görüşüne uymadığına işaret etmektedir.77  Cumhuriyet Döneminde vakıflarda istibdal konusu ayrı bir araştırmanın konusu olmakla birlikte burada 1935 tarihli Vakıflar Kanunu nda da istibdal yönteminin kabul edildiğini belirtmekte fayda vardır. 2762 sayılı Kanun da, işe yaramaz hale gelen hayrat vakıfların para ile değiştirilebileceği ve elde edilen gelirin başka hayrata tahsis edileceği hükmü yer almıştır. Kanun un 12. maddesinde, mazbut ve mülhak vakıflara ait menfaat getirmeyen akar ve topraklarının  idare  meclisinin  karar  üzerine  Umum  Müdürlük  tarafından satılabileceği  veya  başka  gayrimenkul  ile  değiştirilebileceği  bildirilmişti. Ayrıca maddede satış sonunda elde edilen gelirin, tercihen vakıf mallarının bulunduğu mahallerden akar satın alınmasında veya yaptırılmasında veya o vakfın mevcut akarının tamirinde kullanılacağı düzenlenmiştir. 2762 sayılı Kanun un  12.  maddesi  uyarınca  yapılacak  istibdallerde  hangi  tür  vakıf taşınmazların işlemin konusunu oluşturabileceği madde hükmünde açıkça belirlenmiştir. Bu bağlamda ibadet yerleri, imaretler, çeşme, hastane, yol, köprü,  kütüphane  hamam,  mezarlık  gibi  doğrudan  doğruya  kullanılan                                                             75  Düstur II. Tertip, C. 3, s. 421, Ertem, Adnan, Cumhuriyetin ilk Yıllarında Vakıflarla İlgili Uygulamalar, Yüksek Lisans Tezi, İstanbul Üniversitesi Sosyal Bilimler Enstitüsü Siyaset Bilimi Dalı, İstanbul 1990, s. 26; ayrıca tadilen kabul edilen layiha için bkz: Osmanlı Arşivi, (1329 C-06) İ.MLU. Gömlek 5 Sıra 16, H.03.06.1329  76  Vakıf taşınmazın satılarak elde edilen para ile vakfa hizmet edecek başka bir gayrimenkul alınması ile ilgili kayıtlardan Harap bir halde bulunan vakıf binaları ve arsaların para ile istibdal ile ilmi medrese ve hayır müesseselerine şeklinde tesisi Osmanlı Arşivi, DH. HMŞ, gömlek 13, sıra 39, 29.05.1329 (11 Haziran 1913) 77  Akgündüz, 2013: 388; Oğuz, 2015: 592, Candan, 2018: 77 78  Madde 12 - Mevkilerine ve temin ettikleri menfaate göre kalmaları gerekli görülmeyen mazbut ve mülhak vakıflara ait akar ve toprakları idare meclisinin kararı ile satmağa veya başka  gayrimenkulle  değiştirmeğe  Umum  Müdürlük  selahiyetlidir.  Bu  satışlarla  elde edilecek paralar tercihan mahallerinde akar satın almağa veya yaptırmağa veya o vakfın mevcut akarının tamirine sarf olunur. Mülhak vakıflarda, idare meclisi, karar vermeden evvel o vakıf mütevellisinin mütalaasını alır. 1008Ankara Üni. Hukuk Fak. Dergisi, 70 (3) 2021:991-1011  Osmanlı Hukukunda Vakıflarda İstibdal… taşınmaz mallar hayrat vakıf malı olup kamu malı sayıldıklarından istibdale konu olmamıştır.   Sonuç  Vakfın varlığını sürdürerek kuruluş amacına hizmet etmesi vakıf malının gelir getirmesine bağlıdır. Zaman içinde vakfa gelir getiren malların harap olarak kullanılmaz hale gelmesi, İslam hukukçularını bu konuda çözümler aramaya  yöneltmiştir.  Makalede  incelenen  istibdal  yöntemi,  sürekliliğin sağlanması için bir çözüm yolu olarak Osmanlı Devleti nde uygulanmıştır. İstibdale başvurulabilmesinin ilk şartı, vakıf malların yararlanılamaz hale gelmesi  veya  geliri  ile  masrafların  karşılanamıyor  olmasıdır.  Osmanlı uygulamasında hem menkul, hem de gayrimenkul mallar açısından vakıf senedinde bu konuda bir şart olmadığı, hatta istibdali açıkça yasaklayan şarta rağmen maslahat bulunması durumunda hâkim kararı ve padişah emri ile istibdal yoluna gidildiği görülmüştür. Ancak şer iyye mahkemeleri, keşif yapılmadan karar vermemişlerdir. Vakıf malın harap durumda olup olmadığı ve istibdal edilecek malların değeri, mutlaka saray mimarının başkanlığını yaptığı bilirkişi heyetinin yaptığı keşif sonucu belirlenmiştir. İncelenen dava ve  arşiv  belgesi  örneklerinde  istibdal  talebinin  çoğunun  vakıf  kiracısı, mutasarrıfı  ya  da  mütevelliler  tarafından  yapıldığı  tespit  edilmiştir. Mahkemeler,  sadece  mal  harap  hale  geldiği  zaman  değil;  vakıf  akar kullanılabilir  durumda  olduğunda  dahi,  vakıf  için  daha  yararlı  olacaksa istibdal kararı vermişlerdir. İstibdal için harap olma şartının aranmadığını gösteren belgelerin azımsanamayacak kadar çoktur. Ayrıca, para ile istibdal yapılması da, Osmanlı mahkemelerince uygun bulunmuştur. Uygulamaya bakıldığında, mahkemelerin istibdal konusunda vakfın sürekliliğini temin amacıyla oldukça müsamahalı bir tutum sergiledikleri söylenebilir. Ancak özellikle  19.  yüzyıldan  itibaren  bu  işlemin  suiistimal  edilmesi  vakıf taşınmazların özel mülkiyete geçirilmesine yol açmıştır. Bu durum karşısında istibdalin  şartlarında  değişiklikler  yapıldığı  ayrıca  bazı  kanunnamelerde suiistimalleri önlemek için cezalar getirildiği görülmektedir. Her ne kadar suiistimalleri azaltmak için tedbirler alınmış olsa da, bu çabaların ne derece işe  yaradığı  tartışılabilir.  Bununla  birlikte,  Osmanlı  Devleti nde  istibdal konusunda yaşanan  sorunların  iyi  anlaşılmasının  ve  buradan  elde  edilen tecrübelerin günümüzde de vakıf mallarının istibdali ile ilgili uyuşmazlıklarda rol gösterici olabileceği düşüncesindeyiz.  1009Belkıs KONAN  Ankara Üni. Hukuk Fak. Dergisi, 70 (3) 2021:991-1011",
     "Kaynakça": "Akgündüz, A. (1994). İstibdâl, İslam Ansiklopedisi içinde. (C.23,  319-320). İstanbul: Türkiye Diyanet Vakfı Yayınları. Akgündüz, A. (2013)  İslam Hukukunda ve Osmanlı Tatbikatında Vakıf Müessesesi. İstanbul: Osmanlı Araştırmaları Vakfı (OSAV) Yayınları. Akman, A. (2018). Ali Haydar Efendi de Vâkıfın Şartları (Şart-ı Vâkıf). SELÇUK ÜNİVERSİTESİ HUKUK FAKÜLTESİ DERGİSİ, 26 (3), 45-86.  Ansay, S.Ş.(2002). Hukuk Tarihinde İslam Hukuku (4. Baskı) Ankara: Turhan Kitabevi. Aydın, M.A.(2005). Türk Hukuk Tarihi (5. Bası). İstanbul. Ballar, S. (2018).Vakıflar Sözlüğü. İstanbul: Der Yayınları. Beyaztaş,  M.(2016).  İslâm  Hukukunda  Vakıfların  Tağyîri  ve İstibdâli.(Yayınlanmamış  Doktora  Tezi).  Necmettin  Erbakan  Üniversitesi. Konya. Beyaztaş, M. (2017). İslam Vakıflar Hukukunda İstibdal. İHYA Uluslararası İslam Araştırmaları Dergisi, 3 (1), 1-21. Berki, A.H. (1940). Vakıflar. İstanbul: Cihan Matbaası . Berki, A.H. (1968). Müstağn-en anh Vakıflar. VAKIFLAR DERGİSİ, Sayı: 7, 17-18. Bilmen,  Ö.N.  (1969).  Hukuk-ı  İslamiyye  ve  Istılahat-ı  Fıkhiyye  Kamusu.  C.4. İstanbul. Candan, A. (2018). İslam Hukukunda İstibdal ve Günümüzde Uygulanma İmkânları. Uluslararası  Vakıf  Kurumu  Sempozyumu  bildiriler  kitabı  içinde.(68-82)  (https://www.izu.edu.tr/docs/default-source/kitaplar/izü-yayın-no-24--uluslararası-vakıf-kurumu-sempozyumu---pdf.pdf?sfvrsn=43de073f_2  erişim tarihi: 12 Mayıs 2021) Cin H.ve Akyılmaz G. (2011). Türk Hukuk Tarihi (4. Bası). Konya. Cin, H. ve Akgündüz, A. (2011). Türk Hukuk Tarihi. İstanbul: Osmanlı Araştırmaları Vakfı. Demirtaş, H.N. (2016). Fetvâları ile Şeyhülislâm Ebüssu ûd Efendi. İstanbul: Akıl Fikir Yayınları. Demirtaş, H.N. (2019). Fetvâlarla Osmanlı Vakıfları. İstanbul: Akıl Fikir Yayınları. Develioğlu,  F.  (2007).  Osmanlıca-Türkçe  Ansiklopedik  Lûgat.  İstanbul:  Aydın Kitabevi. 1010Ankara Üni. Hukuk Fak. Dergisi, 70 (3) 2021:991-1011  Osmanlı Hukukunda Vakıflarda İstibdal… Düzenli, P. (2007). Osmanlı Hukukçusu Şeyhülislam Ebussuud Efendi ve Fetvâları. (Yayımlanmamış Doktora Tezi. Selçuk Üniversitesi, Sosyal Bilimler Enstitüsü, Temel İslam Bilimleri Anabilim Dalı, İslam Hukuku Bilim Dalı). Konya. Erden, Y.(2018). Tokatlı Şeyhülislam Kadızâde Mehmet Tahir in Hayatı, Eserleri ve İstibdal Risalesi. İSLAM HUKUKU ARAŞTIRMALARI DERGİSİ, Sayı: 31, 661-683. Ertem, A. (1990). Cumhuriyetin İlk Yıllarında Vakıflarla İlgili Uygulamalar (Yüksek Lisans Tezi, İstanbul Üniversitesi Sosyal Bilimler Enstitüsü Siyaset Bilimi Dalı). İstanbul. Genca,  E.  (2014).  Osmanlı  Hukukunda  Vakıfların  Denetimi.  İSTANBUL ÜNİVERSİTESİ HUKUK FAKÜLTESİ MECMUASI, 72 (1), 531-554. Karinabadizade, Ö.H. ve Sungur, İ. (1978) Eski Vakıfların Temel Kitabı. İstanbul: İstanbul Üniversitesi Hukuk Fakültesi Yayınları. Köksal, A. (2014). II. Meşrutiyet Dönemi nde Vakıfların Yeniden Organizasyonuna Dair  İki  Eser:  İsmail  Sıdkı nın  “Hatırat”ı  ve  Hammadezâde  Halil  Hamdi Paşa nın Layihası. TARİH ARAŞTIRMALARI DERGİSİ, 33 (56), 343-386. Meclisi Mebusan Zabıt Dergisi (1911) Devre 1, İçtima Senesi 3, Yüzüncü İnikad, 8 Mayıs 1327, 12-22. Oğuz, İ. (2015).Osmanlı Vakıflarında İstibdal Problemi, Midilli Örneği. TAD, 34 (58), 583-601. Pakalın, M.Z. (1983). Osmanlı Tarih Deyimleri ve Terimleri Sözlüğü (C.2). İstanbul: Milli Eğitim Basımevi. Özkaya, H.G. (2010). Vakıf İstibdal Kayıtları, İstanbul da Barınma Kültürü ve Kent Yapısına  Dair  Neler  Sunar?  TÜRKİYE  ARAŞTIRMALARI  LİTERATÜR DERGİSİ, 8 (16), 467-488.  Tural, E. (2008) Meşrutiyet Döneminde Evkafı Hümayûn Nezaretinde Bürokratik Reform, VAKIFLAR DERGİSİ, C.31, 205-226. Yıldız, K. (2012). 1660 İstanbul Yangını nın Sosyo Ekonomik Tahlili (Doktora Tezi. Marmara Üniversitesi Türkiyat Araştırmaları Enstitüsü Türk Tarihi Anabilim Dalı Yeniçağ Tarihi Bilim Dalı). İstanbul. Yurdakul, İ. (2019). Osmanlı Vakıf Sisteminde İstibdal Uygulaması: Çamlıca daki İvaz Fakih Vakfı Örneği (1831). 29 Mayıs Üniversitesi Uluslararası Osmanlı İstanbul u Sempozyumu-VI, 11-13 Mayıs 2018 Sempozyum Kitabı içinde, (733745) İstanbul 29 Mayıs Üniversitesi. (https://hdl.handle.net/20.500.12723/2365)   1011Belkıs KONAN  Ankara Üni. Hukuk Fak. Dergisi, 70 (3) 2021:991-1011"
}