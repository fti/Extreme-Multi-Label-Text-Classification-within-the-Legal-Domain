{
     "Tip": "Makale",
     "Dergi İsmi": "Ankara Üni. Hukuk Fak. Dergisi",
     "Üniversite İsmi": "",
     "Gün": " 22",
     "Ay": "04",
     "Yıl": "2019",
     "Cilt": "69",
     "Sayı": "02",
     "Başlık": " ROBOTLARIN HUKUKİ VE CEZAİ SORUMLULUĞU ÜZERİNE BİR DENEME",
     "Title": "An Essay on Civil and Criminal Liability of Robots",
     "Yazar İsmi": [
          "Özgür TAŞDEMİR",
          "Ümit Vefa"
     ],
     "Danışman İsmi": "",
     "Anahtar Kelimeler": [
          "Yapay zekâ",
          "robot",
          "Roma hukuku",
          "kölelik",
          "hukuki sorumluluk",
          "cezai sorumluluk"
     ],
     "Keywords": [
          "Artificial Intelligence",
          "Robot",
          "Roman Law",
          "Slavery",
          "Civil Liability",
          "Criminal Liability"
     ],
     "Özet": "Roma hukuku kölelere hak ehliyeti tanımamıştır (D. 4.5.3.1: Servile caput  nullum  ius  habet”).  Söz  konusu  hukuk  sisteminde  köleler  özgür insanların malvarlığına dâhil olabilen şeyler (res) olarak değerlendirilmiştir. Ancak aynı zamanda insan oldukları için malvarlığına dâhil olabilen diğer şeylerden ayrı tutulmuşlardır. Roma hukukunda kölelerin durumu ayrıntılı incelendiğinde yakın gelecekte hayatımızın bir parçası olacağına inandığımız robotlar ile durumlarının benzerlik gösterdiği görülebilir. Köle bir çeşit kendi kendine düşünebilen, karar verebilen duygusal bir mal olarak tanımlanabilir. Aynı özellikler geleceğimizin robotlarında da görülecektir. Yani robotları hukuki  durumları  bakımından  kölelerin  teknolojik  akrabaları  olarak değerlendirmek mümkündür. Bütün bu bilgiler bizi, eğer robotlar için bir yasal düzenleme yapılacaksa bu düzenlemenin kolaylıkla Roma hukukundan alınabileceği sonucuna götürür. Bu çalışmada robotların ve kölelerin neden aynı  statüde  değerlendirilebileceğini  aydınlatmak  adına  köle  ve  robot kavramları hakkında ayrıntılı bilgi verdik. Robot ve yapay zekâ kavramlarını ayrıntılı  olarak  tanımlayıp  inceledikten  sonra,  kölelerin  durumlarını inceleyerek karşılaştırma yaptık ve robotların hukuki sorumluluğunu tartıştık.                                                             Makalenin Geliş Tarihi: 24.07.2018, Makalenin Kabul Tarihi: 22.04.2019     Dr. Öğretim Üyesi, Ankara Üniversitesi Hukuk Fakültesi Adalet Meslek Yüksekokulu Ceza İnfaz ve Güvenlik Hizmetleri Programı, ORCID: 0000-0001-5327-1822     Dr. Öğretim Üyesi, Başkent Üniversitesi Hukuk Fakültesi Roma Hukuku Anabilim Dalı, ORCID: 0000-0003-1391-869X      Araştırma Görevlisi, Tokat Gaziosmanpaşa Üniversitesi, Mali Hukuk Anabilim Dalı, ORCID: 0000-0002-4485-3983 Özgür TAŞDEMİR, Ü. Vefa ÖZBAY, B. Onur KİREÇTEPE     Ankara Üni. Hukuk Fak. Dergisi, 69 (2) 2020: 793-833 Ardından  yapay  zekâyı  cezalandırmak  başlığı  altında  robotların  cezai sorumluluğunu değerlendirip bu konudaki fikirlerimizi paylaştık.",
     "Abstract": "The Roman Law's attitude toward the slave was;  Servile caput nullum ius habet  which means  the slave has no right.  In this law system, slaves were regarded as objects which could be the property of another human being. They were legally just  res . But the fact that they were also human beings, slaves differentiated from other objects of property. With the help of their peculium (given by their master) slave could enter into engagements with a third party. When the situation of slaves is examined in Roman Law, it will be seen the situation of robots -there is a consensus about that they will be a part of our lives soon- resembles slaves. A slave could be defined as self-thinking, decision-making, emotional property. The same applies to robots. So robots can be considered as technological relatives of slaves. All this information leads us that if there will be a legal regulation about robots –which should be considered as a must- one can easily adapt the rules from Roman law.  In this paper, there is a comparison between robots and slaves by giving information about them. With the help of that comparison, there will be a revival about why their legal status should be similar. Then, there will be brainstorming about how the robot's civil and criminal liability should be regulated.",
     "Metin": "O halde hiç robotsuz bir dünyada yaşamamışsınız. Bir zamanlar insanlık evreni  tek  başına  göğüslerdi.  Kimsesi  yoktu.  Şimdiyse  yardım  edecek yaratıkları  var;  kendisinden  daha  güçlü,  daha  inançlı,  daha  kullanışlı, kendisine tamamen sadık yaratıklar. İnsanlık artık yalnız değil.  Bir kez daha bilim, bilimkurguyu yakaladı. Nasıl ki Jules Verne in Denizler  Altında  20.000  Fersah  kitabının  sonucu,  denizaltıların  icadı olduysa, nasıl ki Ay a Yolculuk kitabı insanlar için ay seyahatinin hayalini kurmalarını ve en sonunda Neil Armstrong un aya ayak basmasını sağladıysa,                                                             1 Asimov, I. (Çev. Odabaş, E.): Ben, Robot, İstanbul 2016, s. 13.  794Ankara Üni. Hukuk Fak. Dergisi, 69 (2) 2020: 793-833                 Robotların Hukuki ve Cezai Sorumluluğu… Isaac Asimov un robotlar ile ilgili yazdığı hikâyeler ve Ben, Robot kitabı da bilimce kovalandı ve en sonunda kısmen de olsa yakalandı diyebileceğimiz bir noktadayız.  Bugün birkaç kuşak önceki üstsoylarımızın hayal bile edemeyeceği bir dünyada yaşıyoruz. Günümüz, 20. yüzyıl başında yaşamış atalarımız için adeta büyülü bir dünya. Bilimkurgunun babası olarak görülebilecek ünlü yazar Arthur C. Clarke ın da dediği gibi yeterince gelişmiş bir teknoloji sihirden farksızdır.  İçinde yaşadığımız bu sihrin kaynağı olan teknoloji ise her geçen gün daha da hızlı gelişmekte. Heinlein, Asimov, Clarke gibi önemli bilimkurgu  yazarlarının  yarattığı  kurgusal  dünyalar  artık  hayal  değil. Teknolojik gelişmeler o kadar hızlı ilerliyor ki muhtemelen altsoylarımız bizlere çok yabancı bir dünyada doğup büyüyecekler. Sürücüsüz uçak ve arabalar, bebek bakıcısı robotlar, iş hukukunu alt üst edecek yapay zekâya sahip işçiler ve makinalar, internet üzerinden sanal paralarla alışveriş işlemleri bizlere çok da uzak kavramlar değiller.  Denizaltıların icadıyla birlikte nasıl ki denizaltıların savaşta ve barışta nasıl hareket edeceklerine dair hukuki düzenlemeler ortaya çıktıysa ve uzay araştırmaları, uzayın ve gezegenler ile uyduların hukuki durumu ile ilgili düzenlemelerin doğmasına sebep olduysa mutlaka robotlar ve yapay zekâ ile ilgili de hukuki düzenlemeler yapılacaktır. Asimov için robotların hukuki sorunları basit üç yasa ile çözülebilecektir; 1-  Robotlar, insanlara zarar veremez ya da eylemsiz kalarak onlara zarar gelmesine göz yumamaz.                                                             2   Clarke, A.C.: Profiles of the Future: an Inquiry Into the Limits of the Possible, New York 1962, s. 14.   3   6 Şubat 1922 tarihli Washington Savaş Zamanında Denizaltıların Ve Zehirli Gazların Kullanımına İlişkin Andlaşma, 10 Aralık 1982 tarihli Montago Bay Birleşmiş Milletler Deniz Hukuku Sözleşmesi bu alanda hukuki düzenlemeler getiren uluslararası nitelikteki sözleşmelere örnektir. 4   27.01.1967 tarihli Ay ve Diğer Gök Cisimleri Dâhil, Uzayın Keşif ve Kullanılmasında Devletlerin  Faaliyetlerini  Yöneten  İlkeler  Hakkında  Andlaşma,  22.04.1968  tarihli Astronotların  Kurtarılması,  Astronotların  ve  Uzaya  Fırlatılmış  Olan  Araçların  Geri Verilmeleri Hakkında Anlaşma, 29.03.1972 tarihli Uzay Cisimlerinin Verdiği Zarardan Dolayı Uluslararası Sorumluluk Hakkında Sözleşme bu alanda hukuki düzenlemeler getiren uluslararası nitelikteki sözleşmelere örnektir. 5   Güney Kore, robotlar ve yapay zekâ alanında ilk yasal düzenlemeyi yapan ülke oldu bile. Korea Legislation Research Institute, Intelligent Robots Development and Distrubition Promotion  Act, http://elaw.klri.re.kr/eng_mobile/viewer.do?hseq=17399&type=sogan&key=13,  s.e. 24.06.2019 795Özgür TAŞDEMİR, Ü. Vefa ÖZBAY, B. Onur KİREÇTEPE     Ankara Üni. Hukuk Fak. Dergisi, 69 (2) 2020: 793-833 2-  Robotlar, Birinci Kanun la çatışmadığı sürece insanlar tarafından verilen emirlere itaat etmek zorundadır. 3-  Robotlar,  Birinci  ve  İkinci  Kanun la  çatışmadığı  sürece  kendi varlıklarını korumak zorundadır. Ayrıca Asimov un karşılaştığı çeşitli etik sorunlar neticesinde 0. robot yasasının da olduğunu ve robotların uyması gereken yasaların dört tane olduğunu dile getirmiştir: 0-  Robotlar, insanlığa zarar veremez ya da eylemsiz kalarak insanlığa zarar gelmesine seyirci kalamaz. Bu durumda 1. yasa da Asimov tarafından revize edilmiş ve  1-  Robotlar, 0. Kanun la çelişmediği sürece insanlara zarar veremez ya da eylemsiz kalarak onlara zarar gelmesine göz yumamaz halini almıştır.  Tek başına robot fikrinin yaratıcısı olmasa da robotlar ile ilgili pek çok kavramı ve robotların uyması gereken yasalar olduğu fikrini ortaya koyması nedeniyle Asimov robot edebiyatı diyebileceğimiz bilim kurgu edebiyat türünün alt dalının en önemli yazarıdır. Robotlar belki de Asimov un aktardığı kadar basit varlıklar olacaklar, fakat hukuk Asimov un öngördüğü dört yasa ile  yetinmeyecek  kadar  karmaşık  olma  eğilimini  sanırız  ki  öngörülebilir gelecekte de sürdürecektir. Bu nedenle kuşkusuz robotlar ve diğer yapay zekâ için  mevcut  kuralların  değişmesi  ve/veya  yeni  kurallar  ve  kavramlar oluşturulması gerekecektir. Her ne kadar modern hukuk için, gelişmelere yön verme değil takip etme eğilimi olduğu söylenebilse dahi, ilk bilgisayarlardan birisinin üreticisi ve düşüncenin hesaplanması fikrinin dolayısıyla da yapay zekânın fikri öncülerinden olan Gottfried Wilhelm Leibniz in bir hukukçu olması biz genç hukukçulara yapay zekâ ve robot hukukunun teknolojik gelişmelere de yön verebilecek şekilde ortaya çıkartılmasında tarihsel bir sorumluluk yüklüyor diyebiliriz. Makalemizin konusunu ise bu hızlı gelişimin etkisini gösterdiği önemli alanlardan  biri  olan  yapay  zekâ  ve  yapay  zekâya  sahip  makinaların (robotların) nasıl bir hukuki düzenleme içinde yer alacağı sorunu oluşturuyor. Bu  noktada  öncelikle  robot  ve  yapay  zekâ  kavramının  hukuki  tanımını                                                             6   0. yasa ile ilgili başkaca kaynaklar olsa da biz yasayı Asimov, s. 231 den kullandık. 7   Richards, N.M./Smart D.W.: How should the law think about robots?, We Robot 2012, Inagural Conference on Legal and Policy Issues Relating to Robotics, April 21-22, 2012, s.12, http://robots.law.miami.edu/wpcontent/uploads/2012/03/RichardsSmart_HowShouldTheL awThink.pdf, s.3-4.  (Erişim: 29.05.2018). 8   Say, C.: 50 Soruda Yapay Zekâ, Bilim ve Gelecek Kitaplığı, İstanbul 2019, s. 15 vd. 796Ankara Üni. Hukuk Fak. Dergisi, 69 (2) 2020: 793-833                 Robotların Hukuki ve Cezai Sorumluluğu… yapmaya ve hukuk ve ceza sorumlulukları noktasında temel robotik hukukun nasıl olması gerektiğini açıklamaya çalışacağız. Bu açıklamalarımızda ise amacımız kavramları tüketmek değil kendimiz dâhil yeni çalışmacılara bu alanda  olabilecek  sorunlar  ve  çözümleri  açısından  fikir  vermek  ve  yeni çalışmalara kapı aralamak olacaktır. 1. ROBOT VE YAPAY ZEKÂ NEDİR? Eskiden  sadece  bilimkurgu  yazarlarının  hayali  olan  yapay  zekâ, günümüzde  artık  henüz  emekleme  aşamasından  bir  bebek.  Yürümeyi, konuşmayı,  anlamayı,  anlatmayı  öğreniyorlar  şu  dönemlerde.  Günlük hayatımıza girip yavaş yavaş hayatımıza dâhil olmaya da başladılar. Henüz Holywood filmlerindeki veya bilim kurgu eserlerindeki hayali dünyalardan uzağız belki ancak bilim adamlarının açıklamaları, düşünen, karar veren, hukuki işlem yapabilen, sorumluluk üstlenen mantıklı makinaların bizden çok da uzaklarda olmadığını gösteriyor.  Robotun ve yapay zekânın hukuki ve cezai sorumluğunu tartışmadan önce  bunların  ne  olduğunu  ve  birbirlerinden  ne  gibi  farkları  olduğunu açıklamamız yerinde olacaktır. Bu açıklamadan sonra ise, her ikisini de kapsayan  çözümler  bulunup  bulunamayacağına  değinmek  gereklidir kanaatindeyiz.  Robotun ve yapay  zekânın ne olduğunu açıklamadan önce zeki bir varlığın ne olduğunu açıklamamız gerektiği ortadadır. Bir varlığın zeki olarak tanımlanabilmesi için beş gösterge olduğu öne sürülebilir. Bu göstergeler ise; iletişim kurabilme, içsel bilgiye sahip olma, dışsal bilgiye sahip olma, amaçsal hareket edebilme ve yaratıcılık olarak sayılabilir. Zeki varlığın tanımını yaptıktan  sonra  yapay  zekâlı  varlığın  tanımını  yapmak  nispeten kolaylaşmaktadır. Bu tanımı yapmadan önce, yapay zekâ kelimesinin ilk kez 2 Eylül 1955 tarihinde John McCarthy önderliğindeki bir ekip bilim insanı tarafından çağrısı yapılan ve 1956 yazında Amerika Birleşik Devletlerinin New Hampshire eyaletinde gerçekleştirilen on kişilik bir akademik çalıştayın çağrı metninde kullanıldığını görüyoruz. Başka birinin yönlendirmesine ihtiyaç duymaksızın yani otonom olarak faaliyet gösteren ve organik olmayan, üretilmesini insan veya başka bir yapay zekânın sağladığı zeki varlıklar yapay                                                             9   Hallevy, G.: The Criminal Liability of Artificial Intelligence Entities - From Science Fiction to Legal Social Control, Akron Intellectual Property Journal, 2010, 4:171-201, s.175 vd. 10  Dülger, M.: Bir Hukuk-Kurgu Denemesi: Yapay Zekalı Varlığın Hukuki Sorumluluğu (Olabilir Mi?), Hukuk ve Ötesi Dergisi, 2017, 1. 4-10, s. 7. 11  Say, s. 85. 797Özgür TAŞDEMİR, Ü. Vefa ÖZBAY, B. Onur KİREÇTEPE     Ankara Üni. Hukuk Fak. Dergisi, 69 (2) 2020: 793-833 zekâdır. Bu tanım içerisinde yer alan organik olmayan ibaresi, günümüz teknolojisinin sınırlarıyla alakalıdır, öngörülebilir olmayan gelecekte mikro işlemciler yerine, gri madde veya herhangi bir organik materyal kullanılan zeki  varlıklar  üretilmesi  halinde  tanımımızı  tekrar  gözden  geçirmemiz gerekeceği aşikârdır. Fakat günümüz ve öngörülebilir geleceğin teknolojik kısıtları ile bu mümkün olmadığından tanımımızı bu şekilde yapmanın uygun olacağı kanaatine ulaştık. Yapay zekayı bir makine değil bir bilim dalı olarak değerlendiren ve; doğal sistemlerin yapabildiği her bilişsel etkinliği yapay sistemlere, daha da yüksek başarım düzeylerinde nasıl yaptırabileceğimizi inceleyen bilim dalıdır12 şeklinde tanımlayan bir görüş de mevcuttur. Çağımızda yapay zekâyı, dar (zayıf) yapay zekâ ve geniş (güçlü) yapay olmak  üzere  iki  altı  türe  ayırmak  olanaklıdır.  Zayıf  yapay  zekâ,  kendi kendisinin bilincinde olmayan, programcıları tarafından yazılan kodlarda göre hareket edip buna göre tasarımlanmış fonksiyon donanım ve yazılımlardan oluşurken, geleceğin vaadi olan güçlü yapay zekâysa insanın yapabileceği tüm zihinsel faaliyetleri geçekleştirebilen düşünen makinaları tanımlar. Bugün insanlığın biyoteknoloji yoluyla ulaştıklarının, ulaşabileceklerinin belki de çok daha fazlasına uzak gelecekte güçlü yapay zekâya sahip makineler, daha hızlı  ve  kapsamlı  bir  biçimde  kendi  programlarını  değiştirmeyi başardıklarında ulaşabilirler. Zayıf yapay zekâ, içinde bulunduğumuz zaman diliminde  hayatımızı  etkilemektedir  ve  hukuk  sistemlerinde  nasıl  yer alacağının  değerlendirilmesi  hukukun  teknolojik  gelişmelere  ayak uydurabilmesi  için  bir  zorunluluk  olarak  karşımıza  çıkmaktadır.  Buna karşın, güçlü yapay zekânın geleceğin hukukuna olası etkileriyse heyecan verici güncel birçok konuyla ilgili felsefi tartışmaları tetiklemekte. Çünkü yapay  zekânın  kısa  vadedeki  etkisi  onu  kontrol  edene  bağlıyken,  uzun vadedeki etkisi kontrol edilip edilemeyeceğine bağlı olacak; böylelikle her iki durumda da hukuksal düzenlemelere gereksinim duyulacaktır.  Zeki varlığın ve yapay zekânın ne olduğunu tanımladıktan sonra robotun ne  olduğunu  açıklamak  kısmen  kolaylaşmaktadır.  Kanaatimizce  robotun tanımını yapmadan önce kelimenin etimolojik kökenini incelememiz faydalı olacaktır. Robot kelimesinin Çek yazar Karel Čapek tarafından R.U.R isimli oyununda kullanıldığını belirtmiştik, yine bu noktada robot kelimesinin yapay zekâ kelimesinden önce kullanıldığının da tespitini yapmak yerinde olacaktır,                                                             12  Say, s. 83.  13  Goodman, M.: Geleceğin Suçları, İstanbul 2016, s.455 ve 464. 14  Kurzweil, R.: İnsanlık 2.0, Alfa, İstanbul, 2018, s.49. 15  Goodman, s.464. 16  Goodman, s.465 798Ankara Üni. Hukuk Fak. Dergisi, 69 (2) 2020: 793-833                 Robotların Hukuki ve Cezai Sorumluluğu… yazar robot kelimesini Çekçe roboti kelimesinden türetmiştir. Bu kelime ise Türkçeye en yakın çevirisiyle köle emeği anlamına gelmektedir. Bu noktada robotun tanımına giden ilk yapı taşına kelimenin kökeninde rastladığımızı ve robotların çalışmak için üretilen varlıklar olarak değerlendirilmesi gerektiğini görmekteyiz. Yine bu çalışmanın fiziksel dünyada hareket ederek ve fiziksel dünyayı etkileyerek yapılması gerektiği de en azından bilimkurgu robotları için  tartışmasızdır.  İnsanın  da  esasında  bir  otonom  robot  olduğu  ileri sürülmüştür. Fakat robotların temelde insanları taklit ederek, insana özgü iş ve davranışları yapmak üzere programlandıkları düşünülürse bu tanımlamanın çok da isabetli olmadığı görülebilecektir. Richards ve Smart ın bu verilere dayanarak  ortaya  çıkardığı  tanım  ise:  Biyolojik  olarak  canlı  olmayan, üretilmiş  ve  fiziksel  ve  zihinsel  özellikler  gösteren  şeye  robot  denir şeklindedir. Robot ile ilgili başkaca tanımlara ulaşmak da mümkün, örneğin Birleşmiş Milletlerin 2005 tarihli Robot Bilim raporunda robot, kısmen veya tamamen otonom olarak işleyen, ya da programlanabilen makine olarak tanımlanmaktadır. Fakat hukuken yaptıklarından belirli ölçüde sorumlu tutulacak bir robotun tanımının içerisinde, Birleşmiş Milletlerin tanımının içerisinde  yer  alan  kısmi  otonom  işleyen  makinaların  yer  almaması gerektiği hukuk dünyası açısından çok tartışmalı değildir. Esas tartışmalı olan ve tanımını yapmaya çalıştığımız robot ise, bir hareketi tamamen yaptıklarının sonucunu öngörerek ve kendi isteği ile gerçekleştiren makinelerden ibarettir. Bu durumda bizim robot tanımı için önerimiz, fiziksel dünyada varlığı ve etkisi olan, çalışması için insanlarca veya başka robot veya yapay zekâlı varlıklarca  kontrol  edilmesine  ihtiyaç  duymayan,  üretilmiş,  yapay  zekâlı varlık şeklinde olacaktır. Bu noktada ayrıca belirtmemiz gereken önemli bir husus ise, robotun fiziksel dünyada bir varlığı ve etkisi olması zorunludur lakin yapay zekâ sadece elektronik ortamda var olan ve faaliyet gösteren bir varlık olabilir. Belirtmemiz gereken bir diğer husus ise, her robotun mutlaka yapay zekâlı bir varlık olduğunu fakat her yapay zekalı varlığın robot olarak tanımlanamayacağını gerçeğidir. Robotların  ve  yapay  zekâlı  varlıkların  ne  oldukları  konusu  görece tartışmalı olsa da onların neler yapabilecekleri konusu çok tartışmalı değildir.                                                             17  Richards/Smart, s. 4. 18  Say, s. 45.  19  Richards/Smart, s. 6. 20  Pagallo, U.: The Laws of Robots, Law,Governance and Technology Series, Volume 10, Springer 2013, s.2 den akt: Bozkurt-Yüksel, A.E.: Robot Hukuku, Türkiye Adalet Akademisi Dergisi, Yıl:7, sayı. 29, s. 87. 799Özgür TAŞDEMİR, Ü. Vefa ÖZBAY, B. Onur KİREÇTEPE     Ankara Üni. Hukuk Fak. Dergisi, 69 (2) 2020: 793-833 Yapay zekâ bugüne kadar kimi ilginç kimi ise rahatsız edici olan pek çok habere konu olmuştur ve gelecekte bu haberlerin artacağı aşikârdır.  Yapay zekâlı varlıkların şimdiye kadar yaptıkları arasında, Harry Potter hikâyesine  fan-fiction  yazmaktan 21 ,  Arap  Baharı  gibi  sosyal  açıdan öngörülmesi çok güç olan ve pek çok ülkeyi etkilemiş olan olayları tahmin etmeye, aralarında iletişim kurmak için yeni bir dil geliştirmeye, hukuk uygulaması yapmaya ya da başka yapay zekâlı varlıklar üretmeye varan geniş bir yelpaze bulunduğunu gözlemlemekteyiz. Yapay zekânın yaptıkları bunlarla  sınırlı  değil  elbette,  hatta  artık  üreticilerinin  amaçladıklarının ötesinde  ve  öngörülemeyecek  şeyler  yapmaya  başlamaları,  ileride yapabileceklerine de ışık tutuyor. Vurgulamamız gereken önemli bir husus ise, her ne kadar çok ciddi gelişmeler yaşanmış olsa dahi, bir makinanın zekâsını ölçmek için geliştirilen Turing Testini başarıyla geçebilen yapay bir varlığın bulunmadığıdır. Yapay  zekanın  elektronik  dünyadaki  başarısı,  fiziksel  dünyadaki kuzenleri robotlar için yeni ufuklar açsa da şimdilik insanın mühendislik becerileri  nedeniyle  robotlar  daha  az  sansasyonel  şeyler  başarabilmiş durumdalar.  Yerden  yük  kaldırıp,  kendilerine  yöneltilen  her  türlü  kötü davranışa rağmen kibarlıklarından ödün vermeden işlerini yapma becerileri takdire  şayan  olsa  da 27  hâlihazırda  robot  olarak  tanımlayabileceğimiz varlıklar, sürücüsüz otonom arabalar, çöp toplayan ve geri dönüşüm yapan robotlar, robot elektrik süpürgeleri, insansız hava araçları gibi daha az iddialı şeylerden ibaret. Fakat mühendislik becerilerimiz ve yaratıcılığımız arttıkça, insanlar için zor, çok zaman alan veya tehlikeli işlerin robotlar tarafından yapılacak hale geleceği tartışmasız. Hatta Güney Kore tarafından, Kuzey Kore ile sınır hattında kullanılan asker robotların varlığından dahi                                                             21 https://medium.com/deep-writing/harry-potter-written-by-artificial-intelligence-8a1803da,  (Erişim: 29.05.2018) 22  http://www.bbc.com/news/technology-14841018, (Erişim: 29.05.2018) 23  http://bgr.com/2017/07/31/facebook-ai-shutdown-language, (Erişim: 29.05.2018) 24  McCarty, L.T.: Reflections on Taxman: An Experiment in Artificial Intelligence and Legal Reasoning, Harvard Law Review, 1977, s. 837–893. 25 https://futurism.com/googles-new-ai-is-better-at-creating-ai-than-the-companys-engineers, (Erişim: 29.05.2018) 26  Say, s. 84.  27  https://www.bostondynamics.com/atlas, (Erişim: 29.05.2018) 28  https://waymo.com/journey , (Erişim: 29.05.2018) 29  http://odturobotgunleri.org.tr/tr/pages/cop-toplayan, (Erişim: 29.05.2018) 30  Richards/Smart, s.7. 31  http://odturobotgunleri.org.tr/tr/pages/otonom-insansiz-hava-araci, (Erişim: 29.05.2018) 800Ankara Üni. Hukuk Fak. Dergisi, 69 (2) 2020: 793-833                 Robotların Hukuki ve Cezai Sorumluluğu… bahsedilmekte. Bu noktada tartışma zaman konusunda olmaktadır, 2020 ila 205033  yılları arasında her evde en az bir robot olacağı fütüristlerin üzerinde uzlaştıkları bir konu. Şahsi öngörümüz ise robotların, bebek bakıcılığından, sokakların  temizlenmesine,  madencilikten,  bizim  yerimize  veya  bizimle birlikte savaşmaya ve hatta yine bizimle beraber veya tek başlarına uzay araştırmaları yürütmeye varacak çeşitlilikte ve zorlukta işleri pek de zahmet çekmeden yapacakları yönündedir. Robotlar  ve  yapay  zekâlı  varlıklar  için  çeşitli  hukuki  düzenlemeler hâlihazırda  yapılmaya  başlanmıştır.  Bu  düzenlemeler,  Büyük  Britanya, Amerika  Birleşik  Devletleri,  Japonya,  Güney  Kore  ve  Avrupa  Birliği öncülüğünde yapılmaktadır. Bu hukuki düzenlemelerin bir kısmı mevcut yasal düzenlemeleri robotları da kapsayacak şekilde genişletmekte, diğer bir kısmı  ise  robot  üreticilerinin  üretim  süreci  ile  ilgili  sorumluluklarını düzenlemektedir.35 Bu bağlamda robotların hukuki statüsünü düzenlemek yerine  ikincil  diyebileceğimiz  alanların  düzenlendiğini  söyleyebiliriz.  Bu durumun istisnasının ise Güney Kore olduğunu ve doğrudan robotların ve yapay zekânın statüsünü düzenlemeye yönelik ilk yasayı yürürlüğe sokan ülke olduğunu tekrar belirtelim.  Robotların ve yapay zekâlı varlıkların, öğrenerek ve kendi iradeleriyle hareket  ederek  gerçekleştirdikleri  fiillerden  dolayı  hukuki  ve  cezai sorumluluğa katlanıp katlanmayacakları, katlanacaklarsa ne ölçüde ve nasıl bir kusur neticesinde sorumluluğun yüklenileceği veya katlanmayacaklarsa bu fiilden kimlerin hukuki ve cezai sorumluluğu doğacağı hukuken esas cevaba muhtaç konudur. Bu soruya yanıt aradığımızda bizim karşımıza yaptığımız incelemeler neticesinde üç farklı görüş çıkmaktadır.  Bu  yanıtlardan  ilki,  günümüz  hukuk  öğretisinin  klasik  insan-eşya ayrımının önerdiği, robot ve yapay zekâlı varlıklara eşya gibi davranılmalıdır yanıtı olmaktadır. Bu yanıtın özellikle kendi kararlarını tamamen kendisi iradi bir şekilde alan bir robot veya yapay zekâ için geçerli olamayacağı ortadadır. Günümüz hukuk öğretisinin, iradi bir şekilde karar alan varlık olarak sadece insanı belirlemesinin yetersizliği bizim gibi hukukçuları başka yanıtlar aramaya yöneltmiştir.                                                              32  Say, s. 143. 33  Dülger, s. 7.  34  Ersoy, Ç.: Robotlar, Yapay Zekâ ve Hukuk, İstanbul 2018, s. 37 vd.  35  Ersoy, s. 38. 36  Dülger, s. 9. 801Özgür TAŞDEMİR, Ü. Vefa ÖZBAY, B. Onur KİREÇTEPE     Ankara Üni. Hukuk Fak. Dergisi, 69 (2) 2020: 793-833 Bu süreçte ikinci yanıt olarak siber hukukun belirli ölçülerde robot hukukunda da uygulanabilir olduğu ve yol gösterici olarak değerlendirilmesi gerektiği görüşü ön plana çıkmıştır. İkinci görüş başta her iki alanın da teknolojinin bir sonucu olarak ortaya  çıkmasından  ötürü mantıklı olarak değerlendirilebilir olsa da, siber hukukun içerisinde olan fikri mülkiyet veya siber suçlar gibi konularda günümüz hukukunun eşya yaklaşımı doğal olarak ağır  bastığı  için  robot  hukuku  alanında  uygulanmasının  uygun  olmadığı kanaatindeyiz.  Araştırmamız neticesinde karşımıza çıkan üçüncü görüş ise, günümüz hukuk doktrininin dışına çıkılması ve yapay zekâlı varlıklara insan benzeri haklar ve sorumluluklar verilmesi gerektiği yönündeki görüştür. Her ne kadar  yapay  zekâlı  varlıklara  çeşitli  hak  ve  sorumluluklar  verilmesi konusunda bu görüş ile hemfikir olsak da biz günümüz hukuk doktrininin dışına  çıkmadan  bu  doktrinin  temeli  niteliğindeki  Roma  hukukunda yaşadığımız bu sorun için hâlihazırda eşya-insan ikileminin alternatifi olarak uyarlanabilir nitelikte bir çözüm olduğu kanaatindeyiz.  2.  YAPAY  ZEKÂYA  SAHİP  MAKİNALAR  İLE  KÖLELİK KAVRAMININ  İLİŞKİSİ,  KÖLELİK  KAVRAMI  VE KÖLELİĞİN TARİHSEL KÖKENİ 2.1.  YAPAY ZEKÂ İLE KÖLELİK KAVRAMININ İLİŞKİSİ  İnsan zekâsından ayırt edilemeyecek seviyede bir yapay zekânın insan hayatına dâhil olacağı aşikâr. Ancak bu katılımın insanlık için nasıl bir sonuç doğuracağı  konusu  henüz  netlik  kazanmış  değil.  Elon  Musk,  Stephan Hawking  gibi  isimler  yapay  zekânın  insanlığın  geleceği  için  olumlu olmayacağı  görüşündeler.  İnsan  zekâsını  geçen,  kendi  gibi  makinalar üretebilen ve kendini geliştirebilen robotların insan denilen varlığın dünyaya zararlı olduğu fikrine kapılıp insanoğlunu dünyadaki tahtından edebileceği düşüncesi çoğu bilim adamının kâbusu. Ancak yapay zekâ tehdidi başka bir makalenin konusu. Bizim makalemiz ise işlerin yolunda gittiği ve yapay zekâ sahibi makinaların insanın yardımcısı olarak kabul gördüğü bir dünyada, yapay zekânın hukuki açıdan nasıl değerlendirileceğine dair.  Düşünen, kendi kararlarını alabilen, insan faaliyetlerini yerine getirebilen söz  konusu  yapay  zekâ  sahibi  makinaların  hukuki  bakımdan  ne  şekilde değerlendirileceği (kişi sayılıp sayılmayacağı, hak ehliyeti ya da fiil ehliyeti sahibi  olup  olmayacağı  veya  sorumluluklar  bakımından  nasıl                                                             37  Richards/Smart, s. 13 vd. 38  Dülger, s. 9. 802Ankara Üni. Hukuk Fak. Dergisi, 69 (2) 2020: 793-833                 Robotların Hukuki ve Cezai Sorumluluğu… sınıflandırılacağı)  konuları  ileride  insanlığın  çözmesi  gereken  en  önemli problemlerden  birisi.  Bu  problem,  mevcut  kanunlardaki  temel  hakların tamamen  insanlar  için  düzenlendiği  düşünülerek  yepyeni  düzenlemeler gerektiren, taze bir problem olarak algılanabilir. Bu yüzden biraz da tabii hukuk doktrinine atıf yapılarak insan aklının bu problemi sıfırdan ele alması ve gerekli düzenlemeleri yapması gerektiği savunulabilir. Ancak tarihçi hukuk okulunun da savunduğu gibi hukuk tarihsel bir gelişimin sonucu ve tarihin biçimlendirdiği bir kültürdür. Bu yüzden kanımızca bu problemin çözümü  geçmişte  aranmalıdır  ve  yine  bizce  çözüm  Roma  hukukunda saklıdır. Roma hukuku günümüzde bir iki istisna haricinde hiçbir ülkede doğrudan uygulanan bir hukuk değildir. Ancak hiç tartışmasız günümüz özel hukuk sistemlerine etkisiyle yaşamaya, öğretilmeye ve tartışılmaya devam etmekte ve  özel  hukuk  söz  konusu  olduğunda  pek  çok  hukukçunun  yolunu aydınlatmaktadır. Günümüzde yaşayan pek çok hükmün de kaynağı Roma hukukundadır. Ancak elbette Roma hukukundaki her şey yaşamaya devam etmemiştir. Kölelik ile ilgili düzenlemeler veya mancipatio, stipulatio gibi kavramların günümüzde bir hükmü kalmamıştır. Kanımızca, başta borçlar hukuku  olmak  üzere  birçok  hukuk  dalında  mükemmelliğe  ulaşmış  ve günümüzü etkilemiş Roma hukukunun bu yaşamayan düzenlemelerinden bir tanesinin geleceği etkilemesi oldukça olası. Söz konusu düzenlemeler elbette köleler ile ilgili.                                                              39 17. ve 18. yüzyıllarda Almanya da doğmuş bir akım. Bu akıma hukukun insan aklının gereklerinden doğduğunu kabul etmiş ve geçmiş geleneklerle bağını reddetmiştir. Tabii hukuktan yana olanlar geçerli olan özel hukukun akla dayanan tabii hukuk düşüncesiyle kusursuz biçimde düzenlenebileceği inancındadır. İnsan aklının doğası gereği insan iyiyi ve kötüyü ayırt edebilir. Bu yüzden hukukun gelişmesi yasa koyucunun akla dayanan iradesine dayanmalıdır.  Görüşün en önemli temsilcisi Hugo Grotius tur. Karadeniz-Çelebican, Ö.: Roma Hukuku, Ankara, 2016, s. 85 vd.  40 En önemli temsilcisi Savigny olan bu okul; hukukun kanun koyucunun faaliyeti ile yaratılamayacağını, tıpkı dil, görenek ve töreler gibi toplumun ruhundan doğduğu fikrini savunur. Pandekt hukuku da tarihçi hukuk okulunun devamı sayılabilir. KaradenizÇelebican, s. 86; Küçük, E.: XII. Yüzyıl Rönesansı ve ‘Yeniden Doğan  Roma yı Günümüze Bağlayan Son Halka. Pandekt Hukuku Ankara Üniversitesi Hukuk Fakültesi Dergisi,  2007, 56/4: s. 118. 41 Roma hukuku; M.Ö 753 – M.S. 565 yılları arasında Roma topraklarında uygulanan hukuktur. Roma hukuku bugün özellikle Kıta Avrupası nda yürürlükte olan birçok özel hukuk sistemine ve bunların ana kurallarının büyük bir kısmına kaynak olmuştur. KaradenizÇelebican, s. 5.     42  Roma hukukunda mülkiyetin devren kazanma yollarından birisi.  43  Latince bir soru sorulması ve buna cevap verilmesi ile meydana gelen Roma sözleşmeler sisteminde önemli yeri olan sözlü sözleşme.  44  Villey, M. (Çev: Tahiroğlu, B.): Roma Hukuku Güncelliği İstanbul 2010, s. 145.  803Özgür TAŞDEMİR, Ü. Vefa ÖZBAY, B. Onur KİREÇTEPE     Ankara Üni. Hukuk Fak. Dergisi, 69 (2) 2020: 793-833 Gerçekten de robotları değerlendirirken tarihte karşımıza çıkan en uygun eşleşme kölelerdir. Bu eşleşmenin en büyük dayanağı ise hem kölelerin hem de yapay zekâ sahibi robotların düşünebilen birer mal (ayın) olarak kabul edilebilmeleridir. Hem robot hem de köle kavramı zekâ sahibi eşya olarak değerlendirilebilir.  Makalemizde  öncelikle  kölelik  kavramı  ve  tarihçesi ilgilenecek, Roma hukukunda kölenin hukuki durumundan bahsedilecek ve ardından robotların neden köle olarak değerlendirilebileceği açıklanacaktır. 2.2. KÖLELİK KAVRAMI VE TARİHÇESİ Latincesi servus olan köle kelimesi hukuken bir kişi değil mal sayılan ve status libertatis ten (hürriyet durumu) yoksun olan insan anlamını taşır. Köleliğin karşıtı olan özgürlük ise bir kimsenin zorlamalarla veya kanunla kısıtlanmadıkça istediğini yapabilmesi olarak tanımlanmıştır. Çağımızda çeşitli şekillerde kölelikten bahsedilebilecek olsa da (modern kölelik vs.) ilk çağlardaki anlamda kölelik söz konusu değildir. İlk çağlarda kölelik  bütün  kavimlerde  ortak  bir  kavramdı  ve  kölesiz  bir  toplum düşünülemezdi.  Kölelik kurumu eski çağların iktisadi ve sosyal sisteminin temelini oluşturduğu bilinmektedir. Eski çağlarda Roma da da durum aynıydı. Tarım  alanı,  maden  ocaklarının  işletilmesi,  demircilik,  marangozluk  ve benzeri  işler,  gemicilik  ve  ticaret  hayatının  büyük  bir  kısmı,  kölelerin çalışmasına  dayanıyordu 47 .  Gerçi  söz  konusu  eski  zamanlarda  bütün insanların eşit olduğu fikrine dayanarak kölelik kurumumun eleştirildiği ve kınandığı görülmekteyse de, bu eleştirileri ve kınamaları yapanların bile kölesiz  bir  toplum  düşlemediği,  sadece  kölelere  kötü  davranılmaması gerektiği  sonucuna  ulaştıkları  anlaşılmaktadır.  Örneğin  Stoacı  filozof Seneca kölelere insanca davranılması gerektiğini çünkü tüm insanlığın bir olduğunu  savunmuştu.  Ama  daha  da  ileri  gitmiyordu,  kölelik  kuramını eleştirmiyordu 49 .  Üstün  insancıl  nitelikleri  ile  bilinen  Müslümanlık, Hristiyanlık  gibi  büyük  dinlerde  bile  sadece  kölelere  iyi  davranılması öğütlenmiş, köleliğin kaldırılması düşüncesi ortaya atılmamıştır.                                                              45  Umur. Z.: Roma Hukuku Lügatı, İstanbul 1975, s. 194.  46  Buckland, W.W.: The Roman Law of Slavery, Cambridge, 1908, s. 1; Libertas est naturalis facultas eius quod cuique facere libet, nisi si quid vi aut iure prohibetur. D. 1.5.4 pr. 47  Visky, K. (Çev. Tahiroğlu, B.): Roma Hukuku nda Kölelik ve Serbest Meslekler, İstanbul Üniversitesi Hukuk Fakültesi Dergisi, 1974, C.40, s. 44.    48  Umur, Z.: Roma Hukuku Ders Notları, İstanbul 1999, s. 157; Karadeniz-Çelebican,  s. 129. 49  Jones, P. (Çeviren: Sezer, F.): Geldim Gördüm Yendim – Romalılar Hakkında Bilmek İsteyeceğiniz Her Şey, İstanbul 2016, s. 166.  50 Ancak dinlerin bu konuda hiç hassasiyet göstermediğini düşünmek yanlış olacaktır. Özellikle İslamiyet kölelerin hürriyetlerine kavuşmaları için pek çok yol ortaya koymuş, köleliğin 804Ankara Üni. Hukuk Fak. Dergisi, 69 (2) 2020: 793-833                 Robotların Hukuki ve Cezai Sorumluluğu… Roma hukukunda kölelik söz konusu olduğunda ise Ius Gentium ile Ius Naturale arasında bir çatışma olduğu gözlemlenmektedir. Ünlü Romalı Hukukçu Gaius; kölelerin sahiplerinin hâkimiyeti altında bulunduğunu, bunun Ius Gentium'a ait bir hâkimiyet olduğunu söylemiştir. Gaius a göre bütün milletlerde köle sahiplerinin köleleri üzerinde hayat ve ölüm hakkına sahip oldukları açıktır. Buna karşın Digesta metninde ise; köleler bir kişi olarak kabul edilmese bile tabii hukuka göre bütün insanların eşit olduğu kabul edilmiştir. Söz konusu aykırılık Ius Gentium ile Ius Naturale arasındaki ender aykırılıklardandır.    Bu  bilgiler  ışığında  Roma da  dâhil  olmak  üzere  eski  zamanlarda uygarlıkların;  insanların  hepsinin  eşit  olduğu  gerçeğini  bildiği  ancak ekonomik ve sosyal nedenlerle bu bilgiyi göz ardı etmeyi tercih ettikleri sonucuna ulaşabiliriz. Böylece kölelik kurumu belirli toplumsal ve iktisadi ilişkiler sonucu ortaya çıkmış, eski çağın iktisadi ve sosyal sisteminin temeli olarak kabul görmüş ve çok ucuz bir emek olarak eski zamanların ekonomik yaşamında işgücü ihtiyacını karşılamıştır.                                                                kaynağı olarak ise yalnız o devrin vazgeçilemeyen savaşlarını ve doğumu kabul etmiştir. Bozkurt, G.: Eski Hukuk Sistemlerinde Kölelik,  Ankara Üniversitesi Hukuk Fakültesi Dergisi, 1981, C.38, s. 66.    51  Evrensel hukuk, kavimler hukuku. Bir kavmin kendisi için ve kendi zihniyetine uygun olarak yarattığı hukuk olan Ius Civile karşılığı, bütün kavimler bakımından tabii aklın tesis ettiği ve bütün kavimlere uygun kurallar içeren hukuk. Daha dar manası ile Roma devleti içinde yaşayan yabancılara uygulanan hukuk. Umur, lügat, s. 100; Ayrıntılı bilgi için bknz: Emiroğlu, H.: Ius Gentium – Kavimler Hukuku, İstanbul 2007.    52  Tabii hukuk.  53  Buckland, s. 1; Westermenn, W. L.: The Slave Systems of Greek and Roman Antiquity, Philedelphia 1955, s. 80.  54  Gai. Ins. 1.52; Bozkurt, s. 65.  55  D.50.17.32: Quod attinet ad ius civile, servi pro nullis habentur: non tamen et iure naturali, quia, quod ad ius naturale attinet, omnes homines aequales sunt; Westermenn, s. 80; Bozkurt, s. 66.  56  Tahiroğlu, B.: Roma Hukukunda Kölelik ve Serbest Meslekler, İstanbul Üniversitesi Hukuk Fakültesi Mecmuası, 40 (1-4), s. 689; Bozkurt, s. 67.  805Özgür TAŞDEMİR, Ü. Vefa ÖZBAY, B. Onur KİREÇTEPE     Ankara Üni. Hukuk Fak. Dergisi, 69 (2) 2020: 793-833 2.3.  ROMA DA KÖLELERİN DURUMU D. 4.5.3.1: …servile caput nullum ius habet… D.4.5.3.1: Kölenin hiçbir hakkı yoktur.   Yukarıdaki Digesta metninden de anlaşılabileceği üzere; Roma da köle hukuk süjesi (öznesi) değildi. Bundan dolayı da hak ehliyetine sahip olamaz, mal  edinemez,  aile haklarına sahip  olamaz ve  evlenemezdi.  Kölelerin cinsiyete dayanan birleşmeleri hayvanlar ile eşti. Köle hukukun objesi yani konusuydu. Efendisinin mülkiyetindeydi ve efendisi köle üzerinde sınırsız bir hâkimiyete sahipti. Hukuken köle satılabilen, alınabilen, ödünç verilebilen bir mal olarak değerlendirilirdi. Söz  konusu  hukuki  durumları  kölelerin  fiili  durum  bakımından  her zaman  çok  kötü  durumda  oldukları  anlamına  gelmemekteydi.  Özellikle kölelerin sayısının az olduğu dönemlerde köle, en zengin Romalılar için bile kıymetli bir mal idi. Bu yüzden köleler aile evlatlarından farklı bir muamele görmüyor, o ailenin bir parçası haline geliyordu. Her ne kadar köle olmanın sebeplerinden biri olarak sayılsa da doğuştan kölelik çok yaygın değildi. Kölelerin  düzenli  bir  aile  ilişkisi  olamadığı-olamayacağı  için  çocuk büyütülmesine imkân veren bir ortama çoğu kez sahip olamıyorlardı. Bunun                                                             57  Corpus  Iuris  Civilis in  bölümlerinden  biri.  Corpus  Iuris  Civilis,  Iustinianus un hukukçularına yaptırmış olduğu hukuk eserlerinin bütününe, Rönesans devrinden itibaren verilen  isimdir.  Türkçe ye  Yurttaşlar  Hukuku  Derlemesi  olarak  çevrilebilir.  Eser Institutiones, Digesta, Codex ve Novellae bölümlerinden oluşmaktadır. Roma hukuku için Iustinianus un derlemesinde toplanmış olan hukuk denebilir. Çünkü buradaki içeriği ile Roma hukuku modern çağları etkilemiştir. Umur, Lügat, s. 50.  58  Roma hukukunda haklara sahip olma borç altına girme yani hak ehliyetine sahip olmanın üç şartı vardı. Bunlar, özgür olmak (yani köle olmamak), Roma vatandaşı olmak ve baba hâkimiyeti altında bulunmamak. Ayrıntılı bilgi için bknz: Karadeniz-Çelebican, s. 126 vd. 59  Di Marzo, S.: Roma Hukuku, İstanbul 1959, s. 39. 60  Örneğin yakın akrabalar arasındaki cinsel ilişki Roma da suç sayılırdı ancak köleler söz konusu olduğunda hayvanlarda olduğu gibi bu durum bir ceza gerektirmezdi. Koschaker, P./Ayiter K.: Roma Özel Hukuku nun Ana Hatları, İzmir 1993, s. 75.  61  Köle kullanım ödüncü sözleşmesinin (ariyet sözleşmesi) konusunu oluştururdu. Ayrıntılı bilgi için bknz; Rado, T.: Roma Hukuku Dersleri – Borçlar Hukuku, İstanbul 2014, s. 55 vd.  62  Tahiroğlu,  B./Erdoğmuş,  B.:  Roma  Hukuku  Dersleri,  İstanbul  2014,  s.  142-143; Buckland, s. 3; Umur, Ders Notları, s. 159.  63  Aile anlamına gelen familia kelimesi belki de bu yüzden uşak anlamına gelen famulus sözü ile akrabadır. Koschaker/Ayiter, s. 76.   64  Roma da köle kadının, gerek köle gerekse de özgür bir kimse ile ilişkisinden doğan çocukları köle sayılmaktaydı. Di Marzo, s. 36; Karadeniz-Çelebican, s. 131; Umur, ders notları, s. 158.  806Ankara Üni. Hukuk Fak. Dergisi, 69 (2) 2020: 793-833                 Robotların Hukuki ve Cezai Sorumluluğu… yanında ilkel şartlardan dolayı sağlık olanaklarının azlığı çocuk ölümlerinin sayısını arttırmaktaydı. Bütün bu sebeplerden dolayı Roma da köleliğin esas kaynağı savaşlardı. Savaş tutsakları Roma hukukuna göre köle olurlardı. Roma  savaşlardan  başarılı  çıktıkça  ve  hâkim  bir  devlet  haline  geldikçe kölelerin sayısı da arttı. Bu artış kölelerin değerini düşürdü, kölelere yapılan kötü  davranışlar arttı.  Kölelere soğuk  ve  uzak  davranılmaya  başlandı. Kölelerin en şanssızları madenlerde ya da büyük tarım arazilerinde çalışmaya gönderilenlerdi.  Özel  bir  yeteneği  veya  eğitimi  olan  (doktorlar, kütüphaneciler, mimarlar, öğretmenler, müzisyenler vb.) kölelerin ise daha kabul edilebilir bir yaşantıları olabilirdi.  Köle hukuken bir eşya sayılmakla beraber fiil ehliyetine sahip olmaları şartıyla hukuki işlem yapabileceği kabul edilmişti. Ancak kölenin yaptığı işlemin efendisini yalnızca iyileştirebileceği, kötüleştiremeyeceği kuralı kabul edildiği için; kölenin yaptığı işlemlerden yalnızca efendisinin yararına olanlar kabul ediliyordu. Efendinin zararına olan, borç doğuran işlemler için ise dava açılamıyordu.  Ancak  bu  durum  efendilerin  kölelerini  ticari  işlerde kullanabilmesine engel olmaktaydı. Bu yüzden praetorlar tarafından efendi aleyhine belli koşullar altında dava açılabilmesi yolu açıldı. Bu yollardan bir tanesi  efendilerin  güvendikleri  kölelerine  belli  bir  miktar  sermaye vermeleriydi.  Para  veya  paraca  değeri  olan  bu  sermayeye  peculium  adı verilmişti. Kurala göre köle kendisine verilen sermaye üzerinde hukuki işlem yapabilecekti ve eğer bir borca sebep olursa alacaklısının praetorun tanıdığı bir dava ile efendiye dava açması mümkün hale geldi. Yine praetor kölesini gemisinin  başına  geçiren  veya  ticari  işletmesine  yönetici  olarak  atayan efendilerin de bu kölelerin yaptığı işlemlerden doğan borçlardan sorumlu olacağını kabul etti. Bu bilgilerden anlaşıldığı üzere efendisi tarafından peculium verilen bir köle elindeki sermayeden borç alıp verebilmekte, çeşitli sözleşmelerine taraf olabilmekteydi.                                                              65  Ayrıca çeşitli ağır cezalara çarptırılmak da aynı sonucu doğururdu. Karadeniz-Çelebican, s. 131; Tahiroğlu/Erdoğmuş, s. 143.   66  Karadeniz-Çelebican, s. 131; Umur, Ders Notları, s. 158; Koschaker/Ayiter, s. 76.   67  Jones, s. 164; Di Marzo, s. 40.  68  Preator devlet iktidarını fiilen kullanma yetkisine sahip bir magistraydı ve Romalılar arasındaki hukuki sorunları tetkik ederek hâkime gönderirdi. Praetorların idari ve kazai kararlarını halka duyurmak için her sene yayınladıkları edictum lar özel hukuk alanında büyük etki göstermiş ve praetor hukukunun doğmasına neden olmuştur.  Berger, A.: Encyclopedic Dictionary of Roman Law, Philadelphia 1953, s. 647; Umur, Lügat, s. 165.  69  Karadeniz-Çelebican, s. 137; Tahiroğlu/Erdoğmuş, s. 143; Umur, Ders Notları, s. 159; Di Marzo, s. 40. 70  Örneğin; benim kölem eğer hâkimiyetindeki sermayeden sana verirse mutuum (tüketim ödüncü sözleşmesi) geçerli olacaktır ifadesi de bu bilgiyi desteklemektedir. (D. 12.1.11.2: 807Özgür TAŞDEMİR, Ü. Vefa ÖZBAY, B. Onur KİREÇTEPE     Ankara Üni. Hukuk Fak. Dergisi, 69 (2) 2020: 793-833 Köleler, her insan gibi haksız fiil de işleyebilirlerdi. İşlemiş oldukları haksız fiillerden doğan zararların tazmini ise kölelerden bir dava yolu ile istenebilirdi. Ancak kölenin mal varlığı olmadığı için bu istek bir sonuç getirmemekteydi.  Bunun  üzerine  praetorlar,  kölelerin  işledikleri  haksız fiillerden dolayı efendilerine dava açılması hakkı tanıdılar. Efendi kölenin işlediği  fiilden  dolayı  tazminat  ödeyebilirdi  veya  köleyi  mağdura  teslim ederek bu borçtan kurtulabilirdi.   2.4.  KÖLELERİN  YAPAY  ZEKÂYA  SAHİP  MAKİNALAR (ROBOTLAR) İLE İLİŞKİSİ Roma  hukukunda  kölelerin  durumu  incelendiğinde,  yakın  zamanda hayatımızın bir parçası olacağına inandığımız robotların durumunun ne kadar da kölelere benzediği görülecektir. Aslında robot kelimesi bile kölelik ile ilişkilidir. Robot terimi ilk kez 1920 yılında Çek bir yazarın tiyatro oyununda kullanılmıştır. Söz konusu oyunda robotlar fabrikalarda köle olarak çalışan yapay insanlar olarak gösterilmiştir. Zaten Roboti kelimesi Çekçe de esaret, mecburi hizmet ve angarya kelimelerini ifade etmektedir. Köleler ile yapay zekâya sahip olacak robotlar arasındaki benzerlik en çok her ikisinin de eşya statüsünde olması bakımından çıkıyor. Gerçekten de, daha önce de açıklandığı üzere köleler Roma tarihi boyunca bir eşya, bir mal muamelesi görmüştür. Köle için kendi kendine düşünebilen, karar veren, duyguları olan bir eşya tanımlaması yapılabilir. Tıpkı yapay zekâya sahip robotlara yapılabileceği gibi. Ki Jones da kitabında kölelerin ne kadar değerli olduğundan  bahsederken  şöyle  bir  benzetme  yapmıştır;  Köleler  çok değerliydi,  buna  modern  yaşamdan  bir  örnek  vermemiz  gerekirse,  satın alınmasının sebebi olan işi yapmakta başarısız olduğu için kimse bütün günü bir çamaşır makinesini tekmeleyerek geçirmez. Yani köleler, aynı kanepe gibi eşya ya da mal olarak sınıflandırılsalar da çok ciddi işleri yapmak üzere satın alınıyorlardı. Jones un da değindiği gibi köleler Roma da bir çamaşır makinesinden farklı olarak değerlendirilmemekteydi. Yani çeşitli işleri yapan makinalardan farksızdılar. Yapay zekâlı makineler hayatımıza girdiğinde tıpkı köleler gibi hukuki işlem yapabilecek, düşünebilecek ve insanın hizmetçisi                                                             Et quidem si servus meus, cui concessa est peculii administratio, crediderit tibi, erit mutua) Finkelman, P.: Slavery and the Law, Maryland-USA 2002, s. 431. 71  Bir kimseye haksız olarak zarar verilmesi, hak ve menfaatlerinin haksız olarak ihlal edilmesi. Rado, s.142.  72  Kaser, M. (Çev. Dannenbring, R.): Roman Private Law, , Durban Butterworths, 1965, s. 1; Umur, Ders Notları, s. 161.  73  Bozkurt-Yüksel, s. 86.  74  Jones, s. 164.  808Ankara Üni. Hukuk Fak. Dergisi, 69 (2) 2020: 793-833                 Robotların Hukuki ve Cezai Sorumluluğu… olarak varlığını sürdürüp alınıp satılabilecekler. Bu bakımdan tarihte aynı anda hem res (eşya – mal) hem de persona özelliğini taşıyan kölelerin teknolojik akrabaları olarak değerlendirilebilirler. Roma hukuku özellikle kıta Avrupası nda yürürlükte olan birçok özel hukuk  sistemine  kaynaklık  etmiş,  köklü  bir  hukuk  sistemdir.  Hukuk kurallarının tarihsel gelişim sonucu oluştuğu düşüncesi benimsenirse Roma hukukunun koskoca bir imparatorluğa yeterli olabilmiş çözüm yollarının; günümüzdeki durumlara ışık tutması hiç de imkânsız değildir. Kanımızca tarihte eşya olarak sınıflandırılıp da insana ilişkin hukuk başlığı altında da değerlendirilen kölelere uygulanmış hukukun, günümüzün köleleri olarak değerlendirilebilecek  robotlara  da  uygulanması  mümkün  ve  gereklidir. Özellikle  de  Borçlar  Hukuku  alanında  robotların  sahipleri  için  yaptığı işlemlere yönelik düzenlemeler yapılırken Roma hukuku örnek alınmalıdır.        2.5.  UYGULAMADA KARŞILAŞILABİLECEK DURUMLAR Günümüzde yapay zekâ henüz girişte bahsettiğimiz bilimkurgu eserleri seviyesinde olmasa da çeşitli akıllı teknolojiler çoktan hayatımızın bir parçası oldular.  Akıllı  telefonlar  girdi  önce  ceplerimize,  sonra  mutfaklarımızda, banyolarımızda yıllarca basit çalışma prensipleri olan aletler olarak bildiğimiz beyaz eşyalar akıllandılar. Şimdi de gündemde, çocukluğumuzun dizilerinden Night  Rider 76  daki  K.I.T.T i  aratmayacak  sürücüsüz  otomobiller  var. Gözlemlediğimiz gelişmeler gösteriyor ki robotların insanlarla ilişkilerinden (ve hatta birbirleriyle ilişkilerinden) hukuki işlemlerin, dolayısıyla hukuki sorunların doğacağı günler uzakta değil. Çıkabilecek sorunlar mevcut kanun ve düzenlemelerle kısmen de olsa çözümlenebilir gibi görünse de robot sayısının,  kullanım  alanlarının  ve  amaçlarının  artışı  ile  robotlara  ilişkin kanunlara ihtiyaç olması kuvvetle muhtemeldir. Ayrıca unutulmamalıdır ki mevcut hukuki düzenlemelerin öznesi insandır. Bu yüzden de söz konusu düzenlemeler bilinçli olarak hareket edebilme yetisine sahip makinaların hukuki ihtiyaçlarını bir yerden sonra karşılamayacaktır.   Robotlara ilişkin düzenlemeler yapılırken de ortaya çıkacak ilk sorun bu yapay zekâ sahibi makinaların ne olarak değerlendirileceği sorunudur. Biz bu sorunun Roma hukukundaki köle kavramını ve kölelere özgü düzenlemeleri                                                             75  Romalıların persona kavramı günümüzdeki kişi kavramından hak ehliyeti olmayan köleleri de ele alması bakımından daha geniş kapsamlı, tüzel kişileri ele almaması bakımından ise daha dar kapsamlı olarak değerlendirilir. Karadeniz-Çelebican, s. 125.     76  David Hasselhoff un başrolünde olduğu 1982-1986 yılları arasında yayınlanmış, insan zekâsına sahip konuşabilen bir arabanın, bir adama suçla mücadelesinde yardımcı olmasını konu alan televizyon dizisi.  809Özgür TAŞDEMİR, Ü. Vefa ÖZBAY, B. Onur KİREÇTEPE     Ankara Üni. Hukuk Fak. Dergisi, 69 (2) 2020: 793-833 kıyas yoluyla bu akıllı makinalara uyarlanması taraftarıyız. Örneğin, yapay zekâlı makinaların hak sahibi olup olamayacakları doktrinde tartışmalı bir konu ve çözülmesi gereken bir sorundur. Makinalara Roma nın kölelere verdiği statü tanınırsa bu konu üzerindeki belirsizlik aydınlatılabilir. Şöyle ki bu yapay zekâ sahibi makinalar mal olarak sayılabilir yani hak ehliyetine sahip olmayacakları kabul edilebilir. Böylece bu makinalar hak sahibi olamaz ve borç altına giremezler. Yani kişi olarak değerlendirilmezler. Ancak tıpkı köleler gibi akla ve iradeye sahip olduklarından bir takım hukuki işlemler yapabilmelerinin önü açılabilir. Bu yüzden robotlara hak ehliyetine sahip olmasalar  bile  hukuki  işlem  yapabilme  ehliyeti  tanınabilir.  Elbette  hak ehliyetine sahip olmadıkları için yapacakları hukuki işlemlerden doğacak haklar kendilerine ait olmayacaktır. Bu haklar tıpkı Roma da olduğu gibi, kölenin kazandığı her şey efendi için kazanılmıştır kuralına dayanarak doğrudan  doğruya  makinenin  mülkiyetine  sahip  olan  kişiye  aktarılabilir. Başka bir deyişle makinaların yaptığı işlemlerden doğan haklar sanki kendisi işlemi yapmışçasına makinanın sahibine ait olabilir. Yukarıda bahsedilen kural yalnızca kölelerin kazanımları ile ilgilidir. Eğer bir makine hukuki işlem yapabilecekse bu işlemden zaman zaman hak kazanabildiği gibi zaman zaman da borçlanması söz konusu olacaktır. En basitinden bizler için evin ihtiyaçlarını bilerek internet üzerinden alışveriş işlemi yapan bir makine düşünürsek, alım satım sözleşmesi iki tarafa borç yükleyen  bir  işlem  olduğundan  makinanın  borçlanması  da  söz  konusu olacaktır.  Bu  durumda yine Romalıların  köleleri için  buldukları  çözüme başvurulabilir.  Romalılar  güvendikleri  kölelerine,  onları  belli  işlerde çalıştırabilmek için bir miktar sermaye verirlerdi. Daha önce de değinildiği üzere bu sermayeye peculium adı verilirdi. Hak ehliyeti olamayan kölelerin bu  sermayeyi  kullanabilmek,  bu  sermayeye  yönelik  çeşitli  işlemler yapabilmek  hakkı  vardı.  İleride  robotlara  da  belli  bir  miktar  sermaye özgüleyerek peculium a ait kuralların ve bu konuda köle sahibine açılacak davaların 80  makinelere  uyarlanması,  makinaların  yapacakları  işlemlere                                                             77   Bozkurt-Yüksel, s. 92-93.  78  Quodcumque per servum adquiritur, id domino adquiritur. Karadeniz-Çelebican, s. 135.  79  Umur, Lügat, s. 152, Karadeniz-Çelebican, s. 137.  80  Makalenin  konusunu  saptırmamak  için  bu  davalara  ayrıntılı  olarak  girilmeyecektir. Peculium konusunda açılabilecek davalar üzerine bilgi edinebilmek için bakınız; TürkoğluÖzdemir, G.: Roma Hukuku nda Actio De Peculio, Dokuz Eylül Üniversitesi  Hukuk Fakültesi Dergisi,  Cilt : 7, Sayı : 2, 2005, s.103-136.  810Ankara Üni. Hukuk Fak. Dergisi, 69 (2) 2020: 793-833                 Robotların Hukuki ve Cezai Sorumluluğu… yönelik  düzenlemelerde  yol  gösterici  olabilir.  Yine  Romanın  kölelere yönelik  düzenlemelerinden  olan;  kölenin  efendisinin  işletmesinin  başına geçmesi gibi hallerden kölelerin borçlarından efendinin sorumlu olması kuralı makinelere uygulanabilir. Böylece yapay zekâ sahibi makinalar hak ehliyetine sahip  olamayan  ancak  sahibi  adına  hukuki  işlem  yapabilen  bir  statü kazanacaktır.        Robot üzerindeki mülkiyet hakkının sınırları da başka bir sorun olarak karşımıza çıkabilir. Roma da bir efendinin kölesine zarar vermesi haksız fiil sayılmazdı. Hatta Romalılar kölelerini isterse öldürebilirlerdi. Ancak zamanla köleler üzerinde sahiplerinin sınırsız yetkilerini kısıtlamaya yönelik kurallar konuldu.  Örneğin  bir  neden  yokken  kölesini  öldüren  kişinin  başkasının kölesini öldürmüş gibi işlem görmesi bu kurallardan biriydi. Zaman içinde kölelerin yaşama koşullarını düzenleyen yeni kurallar da konuldu. Robotlar söz konusu olduğunda ise doktrinde, insan görünümlü robotlara kötü davranan insanların tıpkı diğer insanlara veya hayvanlara kötü davranan insanlar gibi algılanmalarının  mümkün  olduğunu  görüşü  bile  mevcut 83 .  Robotların gelecekte yaşanacak teknoloji gelişimi sonrası ne kadar duygusal, ne kadar acı hissedebilir, ne kadar bilinçli varlıklar olacağı şüpheli. Ancak çevreye etkisi bakımından insanla ortak yönler taşıyacak bu makinalara gösterilecek şiddetin olumsuz etkileri olabilir. Boston Dynamics adlı firmanın sosyal medyaya düşen  bazı  videoları  bu  konuda  önemli  örnekler  teşkil  etmektedir. Videolardan  birinde köpek  şeklinde  tasarlanmış  bir  robotun  insanlarca tekmelenmesi söz konusu ve bu videoya yorum yapan insanların bir kısmının robot da olsa bu makineyi aciz durumdayken izlemekten hoşlanmadığını, bir kısmının da robotun acı hissedememesi sebebiyle bu tekmelerin bir şey ifade etmediğini  savunduklarını  görüyoruz.  Şiddet  gören  insan  şekli  verilmiş makinalar olduğunda ise tartışmalar çok daha şiddetli yaşanıyor. Söz konusu şiddetin canlı bir varlığa uygulanmamış olsa bile oluşturabileceği kötü örnek bakımından (mesela çocuklar söz konusu ise) en azından Roma hukukunda olduğu gibi bu zekâ sahibi makinalara davranışlara kısıtlama getirilse iyi olur diye düşünüyoruz.     Robotların haksız fiil sorumluluğu ise bambaşka bir sorun. Robotların isteyerek veya istemeden de olsa birilerine zarar vermesi, suç işlemesi söz                                                             81  Aynı yönde bir görüş için bknz: Pagallo, U.: The Laws Of Robotics, Crimes, Contracts and Torts, Springer, Dordrecht, 2013, s. 103. (Pagallo eserinde robotlara özgülenebilecek miktarı dijital peculium olarak değerlendirmiş. Ayrıca bknz: Pagallo, s. 15 ve s. 79) 82  Karadeniz-Çelebican, s. 139.  83  Türkoğlu-Özdemir, s. 94.  84  https://www.youtube.com/watch?v=aRZAoMhU, (Erişim tarihi: 26.12.2017) 811Özgür TAŞDEMİR, Ü. Vefa ÖZBAY, B. Onur KİREÇTEPE     Ankara Üni. Hukuk Fak. Dergisi, 69 (2) 2020: 793-833 konusu  olabilir.  Bu  durumda  kişi  olarak  değerlendirmediğimiz  robotları cezalandırmak, hapse atmak ya da mal sahibi olamayan robotlardan tazminat beklemek gibi çözümlere gidilemeyeceği açık. Sorumluluk elbette mülkiyet sahibinin olacak ancak bu sorumluluğun ne şekilde olacağı şüpheli. Adam çalıştıranın  sorumluluğu  ya  da  hayvan  bulunduranın  sorumluluğu  gibi kusursuz sorumluluk halleri, bu akıllı teknolojilere uyarlanabilir. Robotun suç işlemesi  söz  konusu  olduğunda  ise  Roma  hukukunda  köle  sahibinin sorumluluğuna  başvurulabilir.  Söz  konusu  sorumluluk  teknolojik geleceğimize  uyarlanırsa;  suçtan  zarar  gören  kişi  suçu  işleyen  robotun efendisine dava açabilir. Bu dava ile yapay zekâlı makina sahibinden suçun karşılığı olan para cezasını tazmin etmesini ya da robotu kendisine teslim etmesini  isteyebilir.  Roma  hukukunda  noxal  sorumluluk  adı  taşıyan  bu sorumluluk  türü  robot  sahiplerine  gerekli  düzeltmeler  ve  düzenlemeler yapılarak uygulanabilir. Ancak Roma hukukundan farklı olarak Roma da suç işlediklerinde  kölelere  verilen  ağır  cezaların  makinelere  uygulanması konusunun bir fayda sağlayacağı konusunda şüpheliyiz. Köleye yöneltilen saldırılar söz konusu olduğunda ise Roma da köle mal muamelesi gördüğü için, kişinin malına yapılmış bir saldırı varmışçasına hareket edilirdi. Robotlar söz konusu olduğunda bu düzenlemenin aynen alınması kanımızca faydalı olacaktır.  Robotlarla ilgili sorunlar, bahsi geçen teknoloji çok büyük bir yenilik olduğundan dolayı üzerine çok fazla çalışılması, düşünülmesi ve araştırılması gereken sorunlardır ve sayıları zaman geçtikçe çoğalacaktır. Şimdilik birkaç temel probleme değinmekle yetindik. Fikrimiz Roma hukuku gibi kendisinden yüzlerce yıl sonraki zamanları bile etkilemiş bir hukuk sisteminin, kıyas yoluyla bu teknolojiye uyarlanabileceği ve en azından sorunların bazılarını çözmek bakımından bizlere yeni kapılar açabileceğidir.   3.  YAPAY ZEKÂ VE CEZA SORUMLULUĞU  3.1.  YAPAY  ZEKÂYI  CEZALANDIRMAK:  ESKİ  SORULARA YENİ YANITLAR  Teknolojideki üstel gelişimle birlikte geleceğin robotları, olağanüstü hızlarda çalışan nano yongalardan oluşan donanımlarıyla, gelişmiş dijital duyargalarıyla  (sensörleriyle),  yüksek  çözünürlüklü  kameralarıyla,  lazer telemetreleriyle, ileri teknoloji aktüatörleriyle, artan otonomileriyle her geçen gün daha fazla yaşamlarımızda yer edinerek dijital krallıktaki baytları bizim                                                             85  Bu bağlamda, İvmelenen Getiriler Yasası için bkz. Kurzweil, s.60 vd. 812Ankara Üni. Hukuk Fak. Dergisi, 69 (2) 2020: 793-833                 Robotların Hukuki ve Cezai Sorumluluğu… üç boyutlu alanımıza taşıyacak. Dijitalleşmenin geldiği bu seviye insanlığa katkılar  sunacağı  kadar,  onun  için  riskler  de  oluşturabilir.  En  azından robotların duygusal veya ekonomik zararlardan çok daha tehlikeli bir biçimde kimi  öngörülemez  maddi  zararlara  yol  açmaları  olasıdır 87 .  Robotların gelişiminde, en önemli unsurlardan biri, belki de en önemlisini baytlardan oluşan yapay zekâdır. Yapay zekâyla robotlar, bulundukları çevreyi algılayıp tepki verebilir, neden sonuç zincirlerini öğrenebilir ve çözebilir, böylelikle yeni  ortamlara  uyum  sağlayabilir;  hata  eğer  beynimiz  elektrokimyasal süreçlerle çalışan bir makinaya benzetilirse belki uzak gelecekte bilinçli hale dahi gelebilirler. Bu süreç hukuksal açıdan önemlidir. Zira öğrenme ve çevreye uyum sağlama yeteneğinin gelişmesiyle yapay zekâ, süreç içerisinde bir canlı olmamasına rağmen giderek öngörülemez yeteneklere ulaşabilir ve bu koşullar insanların robotlarla nasıl bir hukuksal düzen içinde yaşayacağını etkileyebilir. Dolayısıyla, zeki davranışları taklit eden makinaları niteleyen ve hatta fütüristler tarafından machina sapiens olarak adlandırılan yapay zekânın  ilerleyen  bilişim  teknolojileriyle  üstel  gelişimi,  onun  toplumsal hayattaki gelecekteki yerine ve dolayısıyla hukuk düzeni tarafından nasıl değerlendirileceğine ilişkin tartışmaları beraberinde getirmektedir.  Çalışmanın  bu  bölümünde  güçlü  yapay  zekânın 93  bize  sunduğu olasılıklara da değinilecekse de odağı yakın gelecek, yani zayıf zekânın kullanımı  oluşturmaktadır.  Gerçekten  de  içinde  bulunduğumuz  zaman                                                             86  Goodman, s. 415 vd. 87  Balkin, J.: The Path of Robotics Law, California Law Review Circuit, V.6, 2015, (ss. 4560), s. 50. 88  Bkz.  Oleksiewicz,  I./Civelek  M.  E.:  From  Artificial  Intelligence  to  Artificial Consciousness: Possible Legal Bases For The Human-Robot Relationships in the Future, International Journal Of Advanced Research, V.7(3), 2019, (ss.254-263), s. 255-256. 89  Bkz. Pagallo, s. 72. 90  Burada aslında intelligent behavior ifadesini, akıllı davranışlar olarak da çevirmemiz mümkündü.  Akıllı  sözcüğü,  Türk  Kurumu  sözlüğünde,  gerçeği  gören  ve  ona  göre davranan anlamıyla verildiğinden bu sözcüğü tercih ettik. Kanımızca yapay zekânın insandan zeki olacağı açıktır ki zaten günümüzde dahi en başarılı satranç ve go oyuncularını yenebilmektedir. Bu paralelde, algoritmalara dayanan bir yazılım olarak yapay zekânın asla akıllı olmayacağı, ancak güçlü işlem kapasitesiyle zeki olabileceği ileri sürülebilir. Quantum bilgisayarların gelişmesi ve insan beynin giderek daha başarılı bir şekilde taklit edilmesiyle, yani yapay zekânın giderek daha karmaşık bir yapı kazanmasıyla insan duygularını da taklit edebilme yeteneği kazanması ve daha da önemlisi kendi kendisinin bilincine varması da olasıdır. Kaldı ki, yapay zekânın eylemlerinin öngörülemez olması daha olasıdır. Ama bu uzak geleceğe kadar, ona henüz akıllı demek kanımızca pek mümkün değildir.  91  Gelecek bilimi (fütüroloji) ile uğraşan kişilere denmektedir.  92  Hallevy, s. 175. 93  Güçlü ve zayıf yapay zekâ kavramları yukarıda açıklanmıştı. Bknz s. 6.  813Özgür TAŞDEMİR, Ü. Vefa ÖZBAY, B. Onur KİREÇTEPE     Ankara Üni. Hukuk Fak. Dergisi, 69 (2) 2020: 793-833 diliminde, dar anlamda yapay zekâyla otonom hareket eden silahlı insansız hava  araçlarının  faaliyet  gösteriyor  olması 94,  insansız  taşıtların  ortaya çıkması 95  bu  tartışmaların  salt  geleceğe  dair  bir  kurgu  olmadıklarını göstermektedir. Örneğin, otonom hareket eden bir uçaksavar, silahlı bir insansız hava aracı yazılım hatası nedeniyle bir kişiyi öldürdüğünde ortada bir suçun olduğu açıktır ama bu suçtan dolayı gerçekten de kim/kimler, nasıl sorumlu tutulabilecektir?  Otonom  hareket  eden  yapay  zekânın  gerçekleştirdiği  eylemlerden kimlerin  hukuken  sorumlu  tutulacağı,  hatta  insan  seviyesinde  özerklik kazanmış yapay zekâlara hukuksal sorumluluk yanında, ceza sorumluluğu tanınıp tanımayacağı, çağımızda artık irdelenmesi gereken konular olarak karşımıza çıkmaktadır. Bu irdeleme, hukuki sorumluluğa ilişkin tartışmalar göz önüne alındığında çözümü çok daha karmaşık konuları içinde barındırır. Hatta yakın gelecek için öğretide şimdiden, yapay zekânın herhangi bir ceza sorumluluğunun  bulunmayacağına  ilişkin  görüşler  de  dile getirilebilmektedir 97 .  Kanımızca  geleceğin  belirsizliği  karşısında  kesin yargılardan  kaçınılmalı  ve  bu  konu  üzerinde  düşünce  üretmekten çekinilmemelidir. Zira bu düşünceler, sadece yapay zekâyla ilgili ve sınırlı değildir;  irade  özgürlüğünden  kusur  yeteneğine,  hayvanların  hak  öznesi olmasından tüzel kişilerin ceza sorumluluğuna ve yaptırım teorilerine kadar geniş felsefi tartışmalara içkindir. Diğer yandan, ceza kanunlarıyla korunan menfaatleri  ihlal  etmiş  yapay  zekâların  eylemlerinden  kimlerin  sorumlu tutulacağının değerlendirilmesi bir zorunluluk olarak hâlihazırda karşımızda durmaktadır. Biz de kısaca çalışmanın bu bölümünde hem yapay zekânın gelecekteki olası ceza sorumluluğuna hem de bir yapay zekâ suç konusu bir eylemi gerçekleştirdiğinde kimlerin bundan sorumlu tutulabileceğine ilişkin düşüncelerimizi paylaşacağız. Aslında, ceza hukuku ve yapay zekâ ilişkisini, düşüncemize göre üç ana sorunun yanıtı bağlamında kurmak olanaklıdır. Birinci başlık altında, yapay zekânın suç fiilinden sorumlu tutulup tutulmayacağı, başka bir anlatımla ceza sorumluluğuna  sahip  olup  olmayacağı  değerlendirilebilir.  Yapay  zekâ kınanabilecek kadar yetkin bir bilişsel kapasiteye ulaşabilecek midir? Yoksa                                                             94  Robotların gelecekte silah olarak kullanılabilecek olmasıyla ilgili ayrıntılı bilgi için bkz. Sparrow, R.: Killer Robots, Journal of Applied Philosophy, Vol. 24, No. 1, 2007, (ss. 6277) 95  Bkz. Coeckelbergh, M.: Responsibility and the Moral Phenomenology of Using SelfDriving Cars, Applied Artificial Intelligence, V.30:8, 2016, ss. 748-757. 96  Oerlikon MK 5 ikiz namlulu silahlı robotun yazılım hatası nedeniyle kontrolden çıkıp, etrafa kurşun yağdırmasıyla ilgili olarak bkz. Goodman, s. 429. 97  Bkz. Bu görüşler için bkz. Bozkurt-Yüksel, s. 93. 814Ankara Üni. Hukuk Fak. Dergisi, 69 (2) 2020: 793-833                 Robotların Hukuki ve Cezai Sorumluluğu… çocuklar veya hayvanlar gibi mi ele alınması gerekir?  Bu sorular, tüzel kişilerin ceza sorumluluğuna ilişkin tartışmalar ile hayvanların hak öznesi olmasına  ilişkin  görüşlerle  yakından  ilgilidir.  Çalışmanın  devamında  ele alınacak ikinci ve üçüncü sorunlar aslında birinci başlıkla ilintilidir. Çünkü yapay zekânın kusurlu davranabileceği kabul edildiğinde, cezaların şahsiliği ilkesi gereği nasıl cezalandırılabileceği tartışması kendiliğinden karşımıza çıkmaktadır.  Cezalandırma,  eza  çekebilecek  etten  ve  kemikten  oluşan, duygulara  sahip  bir  varlığı  gerekli  kılar  mı?  Çağımızın  mevcut  hukuk düzenlerindeki cezalandırma yöntemleri yapay zekâlı robotik bedenli bir varlık karşısında işlevsiz kalabilir. Bu durumun ortaya çıkardığı soruların yanıtlanmaya çalışılması  şüphesiz zevk verici bir uğraş olacaktır; çünkü hukuksal bir kurgunun doğumuna yol açar. Ek olarak şu da sorulabilir: yapay zekânın bir insan gibi (hatta yetişkin bir insan gibi) kusurlu davranabileceği kabul  edildiğinde,  insan  olmayan  ama  belki  de  insandan  daha  üstün yeteneklere sahip olabilecek bir varlığa karşı gerçekleştirilen haksızlıklar cezalandırılmalı  mıdır  ve  cezalandırılacaksa  nasıl  cezalandırılmalıdır? Yukarıda değinilenlerden kısmen bağımsız, üçüncü ve günümüz için en hayati soruysa, yapay zekânın ceza sorumluluğu söz konusu olmayacaksa bile onun suç oluşturan otonom eylemlerinden kimlerin, nasıl sorumlu tutulabileceği üzerinedir.  Bu  soruların  yanıtlarını  aramak  için  öncelikle  yapay  zekânın yeteneklerini suç genel teorisi açısından değerlendirmek, sahip olduğu güncel veya gizil (potansiyel) yeteneklerin suçun yapısal unsurlarını gerçekleştirme olanağını  ele  almak  gerekir.  Bu  makalede  konunun  daha  yalın  ele alınabilmesi, kolayca ortaya konulabilmesi ve anlaşılabilmesi gerekçeleriyle, suçu unsurlarına ayırmada klasik ceza hukuku okulu ve İçtihat Hukuku ile uluslararası ceza hukukunda kullanılan, maddi (actus reus) ve manevi (mens rea) unsurlar üzerinden ikili ayrım kullanılacaktır.98 Klasik ceza hukuku okuluna  göre  suçun  maddi  unsuru,  insan  vücudunun  iradi  deviniminden oluşur. Dolayısıyla yapay zekânın robotik bedenleri kullanacağı ve bu bedenleri  devindireceği  açık  olsa  da  robotların  hareketlerinin  iradi  olup olmadığı ciddi bir tartışma konusudur. Eğer bu hareketler iradi değilse, yapay zekânın hareket yeteneği bulunmayacaktır. Bize göre, mademki yapay zekâ duyargaları  aracılığıyla  dış  dünyadaki  değişiklikleri  algılayıp  bunları                                                             98  Suçun ikili ayrımıyla ilgili olarak daha ileri bilgi için bkz. Toroslu, N./Toroslu H.: Ceza Hukuku Genel Kısım, Ankara 2017. 99  Bkz. Demirbaş T.: Ceza Hukuku Genel Hükümler, Ankara 2009, s. 208 vd; Ayrıca bknz. Hafızoğulları, Z./Özen, M.: Türk Ceza Hukuku Genel Hükümler, Ankara 2014, s. 168 vd.  100  Hareket yeteneğiyle ilgili olarak bknz. İçel K.: Ceza Hukuku Genel Hükümler, İstanbul 2017, s. 273 vd. 815Özgür TAŞDEMİR, Ü. Vefa ÖZBAY, B. Onur KİREÇTEPE     Ankara Üni. Hukuk Fak. Dergisi, 69 (2) 2020: 793-833 yazılımındaki  algoritmalar  sayesinde  değerlendirip  belirli  bir  hedef doğrultusunda otonom davranmaktadır, pekâlâ gerçekleştirdiği hareketler de ona izafe edilebilir. Başka bir anlatımla, yapay zekâ açısından fiilinin iradi olup olmadığı, yapay zekânın davranışının onun yazılımından kaynaklanıp kaynaklanmadığına  göre  saptanmalıdır.  Dolayısıyla  yazılımı  kırılmış (hacked)  bir  yapay  zekâ  söz  konusu  olduğunda,  yapay  zekânın kaybettiği/sahip  olduğu  otonominin  derecesine  göre  yazılımını  kıranı doğrudan veya dolaylı fail olarak sorumlu tutmak düşünülebilir. Her ne kadar günümüzde yapay zekâ hayal edilen gelişmiş bilişsel düzeye ulaşmamış olsa da  bu  tartışma  temelde,  yapay  zekâ  zaten  robotik  bedenleri  otonom kullanacağından,  suçun  maddi  unsuru  üzerinde  değil  de  kusur  yeteneği üzerinde olmalıdır. Dolayısıyla yapay zekâlı robotların sahip oldukları otonomi nedeniyle hareket  yeteneklerinin  bulunabileceğini  söyleyebilmemiz  ne  kadar mümkünse,  onların  etik  değerlendirmeler  yapabileceklerini  ve gerçekleştirdikleri hareketlerin sosyal sonuçlarının farkında olabileceklerini düşünebilmemiz günümüzde bir o kadar güçtür. Böylelikle, robotların kusur (isnat) yeteneği önemli bir sorun olarak karşımıza çıkar. Yapay zekâ evet  otonom  hareket  edebilir  ama  acaba  otonom  bir  biçimde  doğruyu yanlıştan/iyi kötüden ayırt edebilmesi olanaklı mıdır? Yapay zekâ, bir insan gibi  eylemler  için  değer  yargısında  bulunmaktan  veya  değer  yargısı üretmekten  ziyade,  yazılımında  ona  girilen  komutları  gerçekleştirecektir. Yapay zekâ kendi yazılımı doğrultusunda hareket edeceğinden, ahlaki öz belirleme  (moral  self-determination)  yeteneğine  sahip  olmayacak, davranışının  anti-sosyal  niteliğini  kendiliğinden  değerlendiremeyecektir. Bundan dolayıdır ki en azından zayıf yapay zekâ açısından onun kusurundan söz edebilmemiz ne kusurluluğun psikolojik anlayışı ne de kusurluluğun normatif anlayışı açısından tutarlıdır. Görülebileceği üzere yukarıda değinilen soruların yanıtı tek bir yerde düğümlenmektedir. Bu düğüm çözümlendiğinde diğer soruların yanıtlarına ulaşmak kanımızca nispeten kolay olacaktır. Bu düğüm, yapay zekânın kendi varlığına ilişkindir; ceza hukukunun hatta ondan da önce felsefenin temel                                                             101  Charney, R.: Can Androids Plead Automotism? A Review of When Robots Kill: Artificial Intelligence Under the Criminal Law bye Gabriel Hallevy, University of Toronto Faculty of Law Review, V.75, N.1, (pps. 69-72), s. 70.  102  Gless, S./Silverman E./Weigend T.: If Robots Cause Harm, Who Is To Blame? SelfDriving Cars And Criminal Liability, New Criminal Law Review, V.19, N.3, 2016, (ss.412-436), s. 420. 103  Kusurluluk anlayışları için bkz. Hafızoğulları/Özen, s.241 vd. 104  Gless/Silvermann/Weigend, s. 421 vd. 816Ankara Üni. Hukuk Fak. Dergisi, 69 (2) 2020: 793-833                 Robotların Hukuki ve Cezai Sorumluluğu… sorularından biridir: İrade özgürlüğü var mıdır?. Otonom hareket etmek, irade özgürlüğünün karinesi midir? İnsanın, yapay da olsa bir zekâ yaratması bu  irdelemeyi  gerekli  kılmaktadır.  Eğer  insanların  irade  özgürlüğünü tanıyorsak (veya tam tersi) bu yapay zekâ için de geçerli olabilir. Zira yapay zekânın irade özgürlüğü olmayacaksa, bu özgürlüğe asla kavuşamayacaksa veya böyle bir özgürlük insanda da hiçbir zaman bulunmamışsa sorumluluk kavramı  farklı  bir  boyutta  tartışılmalıdır.  Yapay  zekâyı  herhangi  bir eyleminden nasıl sorumlu tutabileceğimiz buna bağlıdır ve bununla ilintili olarak ilk defa insanoğlu kendi tasarımı olan bir öznenin özgür bir iradeye sahip olup olmadığını –belki de tanrısal bir biçimde- tartışabilecektir. Hatta bu tartışma, yapay zekâya, belki de bundan önce hayvanlara hukuken kişilik tanınıp tanınamayacağına ilişkin bir sorgulamalara da bizi götürür ve Roma hukuku kaynaklı kişi/mal ayrımına kuşkuyla yeniden bakmamıza, modern hukuk sistemini baştan ele almamıza kadar bizi geriye doğru götürebilir. Kuşkusuz yapay  zekâ ve  özgür irade  tartışması insan  doğasını  daha iyi anlamımız  için  de  bize  yeni  kapılar  aralayabilir.  Kaldı  ki  nörobilimin gelişmesiyle  irade  özgürlüğünün  varlığı  konusu  yeniden  gündeme gelmiştir. Nörobilim, psikoloji ve felsefenin insana ait ortak ve önemli bir konusu olan, tüm hukuk sistemlerinin kabul ettiği özgür irade veya başka bir anlatımla  insanın irade özgürlüğü basitçe, herhangi bir nedensel sürecin (ilahi veya fiziki) etkisinde kalmadan tercihlerde bulunup kararlar alabilmek ve  bunlara  göre  hareket  edebilmek  biçiminde  tanımlanabilir. 108  Yapay zekânın  iradesini  tartıştığımızdaysa,  nedensel  süreçlerle  (yazılımlarla, donanımlarla vb.) yapay ama otonom bir varlık yaratmaya çalışıyoruz ve böylelikle bilimin nedenselliğe dayalı gerekirciliğiyle özgür iradenin (ve belki de  quantum  mekaniğinin)  talep  ettiği  olasılıklar  evreninin  arasında kalıyoruz.                                                              105  Bkz. Fisher M.: A Note On Free Will and Artificial Inttelligence, Philosophia, 13, 1983, (pp.75-80), s. 78. 106  Bkz. Dülger, s. 9. 107bkz. Küçüktaşdemir, Ö.: Nöro hukuk ve Kusur (İsnat Yeteneğine) İlişkin Yeni Yaklaşımlar,  (Ed.  Hancı/Ünver), IV.  Uluslararası  Sağlık  Hukuk  Kongresi,  Özyeğin Üniversitesi Hukuk Fakültesi, Adli Bilimciler Derneği, Seçkin, Ankara, 2018, (ss. 51-72) 108  Özgür irade tanımları için bkz. Krausova, A./Hazan H.: Creating Free Will in Artificial Intelligence, Conference Paper, Beyon AI: Artificial Golem Intelligence International Conference, Pilsen, November 2013, s. 98 vd.  109  Krausova/Hazan, s. 105. 110  Fisher, s. 76. 817Özgür TAŞDEMİR, Ü. Vefa ÖZBAY, B. Onur KİREÇTEPE     Ankara Üni. Hukuk Fak. Dergisi, 69 (2) 2020: 793-833 Tarihin  akışı  içinde  irade  özgürlüğünün  varlığının  sorgulanması indeterminist  (belirlenmezci)  ve  determinist  (gerekirci)  akımları  ortaya çıkarmıştır. Bu yaklaşımlar arasındaki çatışma nörobilimdeki gelişmelerle birlikte tekrar alevlenmiş görünmektedir. Tüm bu tartışmaları insanın kendi yaratımı olan yapay zekâ üzerinde yeniden ela alıp kurgulamak bize yeni bakış açıları getirebilir ve hala karışmakta olan bir iksirin alevini harlayabilir. Gerçekten de aradan geçen yıllar boyunca nöroloji, psikoloji, nörobilim gibi alanlardaki gelişmeler irade özgürlüğünü sorgulayan görüşlere giderek daha fazla doğruluk payı tanımaktadır. Bugün bilim sayesinde zihnin, nöronlar arasındaki  bir  elektro-kimyasal  iletişimlerden  oluştuğunu  rahatlıkla söyleyebilirsek de onu tanımlayabilmemiz hala olanaklı değil. Buna karşın gelişen teknoloji, bize zihinsel süreçlerdeki neden sonuç ilişkilerini şimdilik kısmen de olsa gözlemleme olanağı sunuyor. Öte yandan, insan davranışları mutlak bir şekilde belirlememiz hala olanaksız. Çünkü insan, sadece ön lobuyla hareket eden bir canlı değil; içgüdüleriyle ve hormonlarıyla oluşan duyguları ve bilinçaltı, eylemlerinin başlıca yönlendiricisi olmaya devam ediyor. Yapay zekâ ise, en azından günümüz teknolojisiyle, algoritmalardan, silikondan yapılma çiplerden oluşuyor, fiziksel olarak insandan ziyade bir bilgisayarın kontrolündeki robot olarak karşımıza çıkıyor. Yine de çok uzak gelecekte,  algoritmalarla  duyguların  ve  bilinçaltının  modellenmesi  belki olanaklı olabilir. Bir canlının akıllı bir varlık olarak kabul edilebilmesi için beş özelliğe sahip olması gerektiğini yukarıda belirtmiştik. Günümüz teknolojisinin bize sunduklarıyla  dahi  uzak  gelecekte  yapay  zekânın  bu  özelliklere kavuşabileceğini rahatlıkla ileri sürülebilir ve zaten basit düzeyde dahi olsa birçok yapay zekâ bu yeteneklerin çoğuna en azından (kendilik bilinci hariç) tanımda sahiptir. Buna karşın, uzak gelecekte, artık yapay zekanın insanlara benzer bilişsel (cognitive) özellikler gösterdiği bilim insanları tarafından                                                             111  Belirlenmezci akımlar açısından ceza sorumluluğu çok daha açıklanabilirdir. Buna göre insanın (rasyonel bir varlık olarak) sahip olduğu özgür irade onun seçimlerine etik bir nitelik kazandırır. Bu nedenle insanın davranışlarından sorumluluğunun temelini oluşturan, modern hukukun liberal hümanizm kaynaklı kabullerinden birisidir. Gerekirci görüşler irade özgürlüğünü kabul etmezler. İnsanlar bütünüyle kendi yaşadıkları ortamın eseridirler ve insanın zihinsel süreçleri de aynı doğa olayları gibi neden sonuç ilişkilerine bağlıdır.  Bu bakış açısının son derece mekanik ve pozitivizm kaynaklı olduğu açıktır. 112  Örneğin, ünlü nörobilimci Eagleman, zihinle ilgili olarak mikrofonları örnek vermektedir. Ses fiziksel bir olgu olmasına karşın, elle tutulup gözle görülemez ama havadaki yoğunluk farklarını değişikleri hassas bir şekilde takip edip, kayda alan bir makine tarafından tekrardan benzer şekilde üretilebilir. Yazara göre düşünceler de sesler gibi fiziksel bir temele oturtulabilir. (EAGLEMAN D. Incognito, İstanbul, 2017, s.3)   113  Bu konuda bkz. Hallevy, s. 176. 818Ankara Üni. Hukuk Fak. Dergisi, 69 (2) 2020: 793-833                 Robotların Hukuki ve Cezai Sorumluluğu… kanıtlanmadıkça ona insanlar gibi kişilik tanınması olanaklı değildir.114Gene de tüm bu özellikler bize sağlam bir dayanak noktası sunabilirse de özgür irade ve determinizm tartışmalarını tümden çözmezler. Nörobilimle uğraşanlara göre insan, gezegende kendi programlama dilini çözme yeteneğine sahip olan tek canlıdır ve bu yeteneğine neden olan beyninde, beyin hücrelerini birbirine bağlayan insan dilinin ve matematiksel becerilerinin açıklayamayacağı bir karmaşıkta, her saniye trilyonlarca sinyal üreten bir ağ mevcuttur. Şu an için türümüzün zihinsel yetenekleri beynimizdeki oluşları bütünüyle çözmeye yetmemektedir 116 .  Bu  yönüyle,  irade  özgürlüğünün  insan  beyninin karmaşıklığından ve hatta kimi zaman evrimsel kusurlarından ileri gelen haklı bir yanılgı olarak değerlendirilmesi olanaklıdır. Başka bir anlatımla irade özgürlüğünün  varlığına  ilişkin  yanılgı,  insan  beynindeki  çok  karmaşık nedensel süreçlerden temel alır ve ne insan beyninin kendisi ne de çağımız cihazları bu süreçleri belirleyebilmede işlevseldir. Öte yandan, günümüzde yapılan nörobilim çalışmalarında, nöronların önceden tanımlanmış ve belirli ölçütlere  göre  tepki  verdiklerini,  bu  tepkilere  göre  kendilerini  yeniden organize edip yeni kararlar için yeni ölçütler belirlediklerini ve böylelikle özgür iradenin ani nöronal yoğrulabilirliğe dayanabileceği (rapid neuronal plasticity) ileri sürmektedir. Bu görüş ileride tam olarak kanıtlansa dahi, bizim tasarımladığımız donanım ve yazılımlar üzerinden işleyen zayıf yapay zekâ  onu  oluşturan  tüm  nedensel  süreçleriyle  izlenebilir,  dolayısıyla bütünüyle öngörülebilir ve gerçekleştirdiği eylemler tam olarak açıklanabilir. Böylelikle  zayıf  yapay  zekânın  irade  özgürlüğünden  söz  etmemiz olanaklı  değildir.  Kanımızca  ancak  yazılım  kodundaki  bir  hatadan, donanımındaki bir bozukluktan söz edebileceğiz. Kısacası, ilk yapay zekâlar için  donanımı  ve  yazılımı  dışında,  özgür  irade  gibi  üçüncü  bir  unsur                                                             114  Bu görüş ve yapay zekaya kişilik tanınmasıyla bağlantılı tartışmalarla ilgili ayrıntılı bilgi için bkz.  Solum, L.B.: Legal Personhood of Artificial Intelligence, North Carolina Law Review, V.70, 1992, s. 1287. 115  Eagleman, s. 1 vd.  116  Diğer yandan yapılan araştırmalar özgür iradenin bulunmadığı kabullendiğinde bireylerin kendi  kimliklerine  ve  sorun  çözme  yeteneklerine  ilişkin  düşüncelerinin  değiştiğini, sorumluluktan kaçınmaya veya hileye daha yatkın hale geldiklerini göstermektedir. (Bkz. Krausova/Hazan, s. 100) 117  Bu  yöndeki  görüş  için  Bkz.  Manzotti den  aktaran  Krausova/Hazan,  s.104  vd.  Bu bağlamda mutlak değil, derecelendirilebilir bir özgürlük söz konusudur ve failin zihinsel süreçlerine dahil olan nedensel yapıların yoğunluğuyla bağlantılıdır. Yani, içgüdüsel bir davranış, ahlaki bir tercihten daha az özgürdür.  118  Tse den aktaran Krausova/Hazan, s. 106. 819Özgür TAŞDEMİR, Ü. Vefa ÖZBAY, B. Onur KİREÇTEPE     Ankara Üni. Hukuk Fak. Dergisi, 69 (2) 2020: 793-833 olmayacaktır. Şüphesiz yapay zekâ da geliştikçe kendi programına ve fiziksel yapısına müdahalelerde bulunup, kendi kendini yeniden yaratabilir. Bu ona ayrıca ve fazladan bir öngörülemezlik sağlayacaktır. Diğer yandan kendi  yazılımı  şifrelemesi  ve  dışa  kapatması  da  düşünülebilir.  İşte  bu öngörülemezlik (biz öngöremediğimizden) bizi olasılıklar illüzyonuyla karşı karşıya bırakır ve belki de bu noktada onun irade özgürlüğünden söz etmek durumunda kalabiliriz. Bir  yapay  zekâ  kendi  yazılımına  (algoritmalarına)  müdahale  edip yazılımını  yazanlardan  bağımsızlaştıkça,  kendi  donanımını  yaptıkça öngörülemezlik kazanabilir. Hele ki, yapay zekâ kendi varlığının bilincine ve davranışlarının  ayırdına  vardıkça  seçimlerinden  sorumlu  olabileceği düşünülebilir. Tüm bunlar, gelecekte ortaya çıkabilecek güçlü yapay zekâ için olağandır. Buradaki asıl sorun yine yapay zekânın etik tercihlerine dayanır. Acaba bizim gibi iyiliğin ve kötülüğün (her ne kadar göreceli de olsa) farkına varabilecek  midir?  Bu  durumda  dahi,  yapay  zekâyı  yaratanların,  yani yazılımcıların ve mühendislerinin ona çeşitli yapısal kısıtlar getirebileceği göz önüne alınabilir. Böylelikle onların da sorumluluğundan söz edebilmek, kendi kendini  düzenleyen  bir  yapay  zekâ  icat  edilse  dahi  herhalde  yanlış olmayacaktır. Yapay zekânın ceza sorumluluğunu meselesini, çeşitli merhalelere göre ele almak gerekir. Yapay zekâ teknolojisinin emekleme dönemlerinde yapay zekânın doğrudan ceza sorumluluğundan söz etmek zaten söz konusu dahi edilemez.  Bu  evrede,  tazminat  hukukuna  ilişkin  ilkeler,  özel  hukuktaki kusursuz sorumluluk ve ürün sorumluluğu halleri tartışılabilir. Bu aşamada özel  hukuk  yaptırımları  başlı  başına  rahatlıkla  istenilen  amacı gerçekleştirebilir.  Yapay  zekâ  yakın  gelecekte  doğrudan  yazılımına  göre üreticisinin ve/veya sahibinin emirlerini yerine getirdiğinde sonuçta sadece otonom bir araç özelliği taşıyacağından, eğer yazılımda bir hata varsa yazılımı yazanların,  eğer  hata  yoksa  yapay  zekâya  komutu  veren  kişinin  ceza sorumluluğu söz konusu olacaktır. Örneğin, yakın zamanda, UBER in yapay  zekâlı  taşıtlarından  biri,  gerçekleştirdiği  taşıma  faaliyeti  sırasında                                                             119  Belki, insan da birbirini etkileyen donanım (biyolojisi) ve software (zihin) düalizmi içinde ele alınabilir. Önemle belirtmek gerekir ki zihnin ne olduğu, nasıl ortaya çıktığı, bireysel deneyimlerin objektif olarak tanımlanmasındaki olanaksızlık zihin felsefesinin konusudur ve hala çözülebilmiş konular değildir. 120  Balkın, s. 52. 121  Bkz. Bozkurt-Yüksel, s. 96. 122  Bu doğrultuda bkz. Gless/Silverman/Weigend, s. 424 vd. 820Ankara Üni. Hukuk Fak. Dergisi, 69 (2) 2020: 793-833                 Robotların Hukuki ve Cezai Sorumluluğu… karşıdan karşıya geçen bir kadına çarpmış ve ölümüne yol açmıştır. Böyle bir durumda, yapay zekânın neden aracı frenlemediği, bunun yazılımındaki bir hatadan mı ileri geldiği yoksa kadının aracın duramayacağı bir mesafeden aniden  yola  mı  çıktığı  araştırılmalıdır.  Dolayısıyla  yapay  zekânın günümüzdeki ve yakın gelecekteki gelişim aşamasında, ceza sorumluluğu için ilk akla gelenler, programcısı, üreticisi ve kullanıcısı olmaktadır 124. Bu bağlamda yapay zekânın otonomi kazandığı konular arttıkça, yapay zekâ belirli bir karmaşıklığa ve öngörülemez bir kendiliğindenliğe, rasgele oluşa (randomness) ulaşana kadar algoritmalarını yazanların, yapay zekânın gerçekleştirdiği  suçlardan  dolayı  taksirli  sorumluluklarından  rahatlıkla düşünülebilir.  Tabii  ki  bu  durumda  ancak  ceza  kanunda  taksirli  halleri düzenlenmiş suçlardan yazılımcılar sorumlu tutulabilecektir. Bu sav rahatlıkla düşünülebilirse de yapay zekânın ve onu barındıran robotların yapımındaki organizasyon  ve  karmaşıklık kimlerin  dikkat  ve  özen  yükümlülüğüne uymadığını  bulmamızı  güçleştirecektir.  Bu  durumda,  onları  üreten organizasyonların (büyük olasılıkla şirketlerin) ceza sorumluluklarıyla ilgili özel düzenlemelere ihtiyaç duyulabilir ve bu koşullar tüzel kişilerin ceza sorumluluğuna  sahip  olup  olamayacağına  ilişkin  tartışmaları  yeniden tetikleyebilir. Bir sonraki başlıkta bu konuya daha ayrıntılı değinilecektir. Bu paralelde yapay zekânın karşımıza çıkardığı diğer bir zorluk, onu değerlendirmeye yönelik adımlarımızın, bizi, içinde bulunduğumuz maddi dünyadan algılayamadığımız nedensellik ilişkilerinin hüküm sürdüğü dijital dünyaya taşımasıdır. Bu durum özellikle quantum bilgisayarlar yaygınlaştıkça daha fazla hissedilir olacaktır. Aslında yapay zekânın, ceza sorumluluğu sorunu, aynı zamanda bir nedensellik bağlantısı sorunudur.126 Bu sorunun çözümü,  yapay  zekânın  yazılımının  nasıl  çalıştığını  tam  olarak  bilmeyi, yazılımın işleyişini net bir biçimde gözlemlemeyi gerektirir.    Yapay zekâ ve ceza sorumluluğu başlığı altında ele alınması gereken başka bir konuysa çok failli suçlara ilişkindir.  İnsanların ve yapay zekâlı robotların bir arada bulunduğu bir topluluk hayal edildiğinde, tüzel kişilerin ceza sorumluluğu,127 müşterek suç girişimi (joint criminal enterprise) ve                                                             123  Bu haber için bknz. BBC News Türkçe, Uber, Sürücüsüz Aracın İlk Ölümlü Kazası Sonrası  Test  Sürüşlerini  Durdurdu,  www.bbc.com/turkce/haberler-turkiye-43463047, (Erişim: 29.05.2018) 124  Pagallo, s. 69. 125  Bkz. Karnow, s. 182 vd. 126  Bu bağlamda bkz. Karnow, s. 181. 127  Tüzel kişilerin cezai sorumluluğuna ilişkin ayrıntılı bir çalışma için bkz. Kangal, Z.: Tüzel Kişilerin Ceza Sorumluluğu, Ankara 2003. 821Özgür TAŞDEMİR, Ü. Vefa ÖZBAY, B. Onur KİREÇTEPE     Ankara Üni. Hukuk Fak. Dergisi, 69 (2) 2020: 793-833 örgütsel hâkimiyete dayalı dolaylı faillik teorileri, ürün sorumluluğu, üstün sorumluluğu  doktrini  ile  ilgili  çeşitli  kuramsal  tartışmalar  gündeme gelmektedir. Şüphesiz tüm bu kuramsal tartışmalar çalışmanın sınırlarını aşmaktadır. Bu tartışmaları yapay zekânın teknolojiyle birlikte kazandığı otonomi derecesine göre ele almak gerekmektedir. Bu noktada yapay zekânın nasıl programlandığı önem kazanır. Zayıf yapay zekânın insan eylemlerine katıldığı  veya  tam  tersi  durumlarda,  üç  robot  yasası  gereği  (eğer uygulanacaksa) insanların kontrolünde olduklarını kabul ettiğimizde, kusur yetenekleri de hiçbir surette bulunmadığından suça iştirakten onları sorumlu tutmamız  pek  de  olası  gözükmemektedir.  Çünkü  zayıf  yapay  zekânın sahibinin  veya  yazılımcısının  uzanan  eli  (longo  manus)  olduğu  yapısal özellikleri göz önüne alındığında kolaylıkla söylenebilir. Ama bu sav yakın gelecek dışında kesin bir yargı oluşturamaz ve yapay zekânın her şeye karşın giderek daha fazla otonomi kazandığı unutulmamalıdır.  Yapay zekânın çok ileri evrelerinde nasıl bir özne ile karşılaşacağımız açık değildir. Kanımızca yapay  zekâ  güçlendikçe,  insanla  yapay  zekâ  arasındaki  müşterek  suç girişiminden söz etmek olasıdır. Yapay zekânın zihinsel yetenekleri insana yaklaşıp güçlendikçe, yapay zekanın  doğrudan  sorumluluğunun  söz  konusu  olacağını,  artık cezalandırılmasının gerekebileceğini hayal edebiliriz. Bu aşamada asıl sorun sadece bizden farklı (belki de üstün) zihinsel süreçlere ve yapıya sahip bir varlığı nasıl yargılayabileceğimiz değil (tabii ki bize öyle bir şans tanırsa), onu nasıl  cezalandırabileceğimizdir.  Bugün  bildiğimiz  hiçbir  cezalandırma yöntemi yapay zekâya karşı işlevlerini ve amaçlarını gösteremeyecektir. İnsan olmayan bir varlığa karşı daha farklı yöntemler izlememiz gerekir. Kuşkusuz bu  yöntemler  yapay  zekânın  ortaya  çıkış  biçiminde,  yani  kendi  yapısal özelliklerinde saklıdır. Kanımızca uzak gelecekte bir gün, bir gereklilik olarak yapay zekânın kendi ceza sorumluluğu gündeme geldiğinde belki de sondan başa gitmek, yapay zekâ üzerinde hangi tedbirlerin alınabileceğini tartışmak yerinde olacaktır. Burada tedbir kavramına bilerek yer verdik, zira bizce ceza, bir canlıya, içgüdülere, hormonlara, duygulara sahip varlıklara, hukuken de insana has bir kavram olabilir. Bu durumda düşüncemize göre yapay zekânın cezalandırılmasından ziyade, teknik uzmanlar tarafından (yargıçlar değil) incelenmesinden, yapay zekânın üzerinde yine onlarca karar verilen                                                             128  Müşterek suç girişimi ve örgütsel hakimiyete dayalı dolaylı faillik teorileri için ayrıntılı bilgi için bkz. Önok M.: Müşterek Suç Girişimi (Joint Criminal Enterprise) ve Örgütsel Hakimiyete Dayalı Dolaylı Faillik Teorileri Ankara 2009. 129  Bu tartışmalar için bkz. Chinen M.: The Co-Evolution of Autonomous Machines and Legal Responsibility, Virginia Journal of Law & Technology, V.20, N.2, 2016, s. 342 vd. 822Ankara Üni. Hukuk Fak. Dergisi, 69 (2) 2020: 793-833                 Robotların Hukuki ve Cezai Sorumluluğu… kimi tedbirlerin uygulanmasından söz edilebilir. Bu tedbirler içinde en başta yapay  zekânın  algoritmasına  müdahale  edilebilir.  Böylelikle,  olayları değerlendirebilme biçimleri, korelasyonlar değiştirilebilir. Öte taraftan, yapay zekânın yok edilmesine ilişkin etik bir sorun da karşımıza çıkar 130. Yapay zekânın  idamı,  -başarılabilirse-  yani  fişinin  çekilmesi  veya  yazılımının bütünüyle  silinmesi  gündeme  gelebilir.  Bunun  için  infaz  aracı  olarak Transcendence adlı filmde olduğu gibi bilgisayar virüsleri kullanılabilir. Başka bir düşünceyse yapay zekâları denetleyen yapay zekâlar yaratmaktır. Bu durumda insan dışı olmasına rağmen, yine de en azından bir seviyeye kadar yaratıcılarından izler taşıyacak bu varlıkların birbirleriyle nasıl baş edebilecekleri hayal gücümüzün sınırlarını aşmaktadır.   Yapay zekâ açısından belki de çok ileride tartışılabilecek bir konuysa kanun önünde eşitlik ve dolayısıyla kimi hukuka uygunluk nedenleri olacaktır. Çok ileri bir gelecekte yapay zekânın ceza sorumluluğu kabul edilebilirse de meşru müdafaadan ve zorunluluk halinden yararlanamayacaktır. Zira üç robot yasası gereği (eğer uygulamadaysa), yapay zekâ bir makine olduğundan her ne koşulda olursa olsun diğer insanların nefsine zarar veremez. Örneğin, yapay zekâ meşru müdafaa altında başka bir insana karşı saldırıda bulunursa Asimov un üç robot kuralı çelişkili sonuçlar vermektedir. Öte yandan, yapay zekânın kendilik bilinci kazandıkça ölüm korkusu edinebileceği ve yaşama içgüdüsüne kavuşabileceği rahatlıkla ileri sürülebilir. Bu durumda yapay  zekânın  bağlı  olduğu  üç  robot  yasası  bir  tür  ırkçılık  olarak  da görülebilir.  Hukuka  uygunluk  nedenlerinin  oluşması  gibi  menfaatler çatışmasının ve tartımının söz konusu olduğu durumlarda yapay zekânın biyolojik bir varlık göstermediği ve yazılımıyla hafızasının aktarılabileceği düşünüldüğünde  bir  canlı  olmadığı  tekrar  akla  gelir.  Yapay  zekânın çelişkisi belki de bu noktadır: belki de çok ileride canlılık taşımadan kendi varoluşunu yaratabilecek olması. Düşünülmesi gereken başka bir paralel konuysa ileride yapay zekâya karşı gerçekleştirilen haksız fiiller olacaktır. Zira insanlar yapay zekâyla hayatlarının bir yerinde karşı karşıya kalacak kişiler, bu otonom hareket eden makinaları teknolojik bir öteki olarak (quasi other), belki de animistik ve                                                             130  Krausova/Hazan, s. 102. 131  Hallevy, s. 173. 132  Canlılık sınıflandırılması tartışmalı bir konudur. Buna karşın günümüz sınıflandırmasında yapay zekâyı canlı olarak ele almak olanaklı değildir. Bu bağlamda canlılık kavramıyla ilgili ayrıntılı bilgi için bkz. Bakırcı, Ç.M.: Abiyogenez - 1: Kimyasal Evrim, Canlılık ve Cansızlık Tanımları, Evrim Ağacı,https://evrimagaci.org/abiyogenez-1-kimyasal-evrimcanlilik-ve-cansizlik-tanimlari-33,  (Erişim: 29.05.2018)  823Özgür TAŞDEMİR, Ü. Vefa ÖZBAY, B. Onur KİREÇTEPE     Ankara Üni. Hukuk Fak. Dergisi, 69 (2) 2020: 793-833 antropomorfik bir biçimde algılayacaklar. Belki de yapay zekâya hem bir insanmışçasına kızacak hem de aynı zamanda karşılarındakinin bir insan veya hayvan  olmadığını,  bir  eşya  olduğunu  bilerek  hınçlarını  ondan çıkaracaklardır. Bu paralelde karşımıza Roma hukukundan kalan kişi-eşya ayrımı  çıkmakta  ve  bu  konu  üzerinde  üretilebilecek  düşünceler  hayvan haklarının  ceza  hukuku  aracılığıyla  korunup  korunamayacağına  ilişkin tartışmalarla benzerlik göstermektedir. Bu benzerliğe karşın, yapay zekânın canlı olmadığı, doğadaki canlılara benzer fiziksel özelliklerden yoksun olduğu kabul edildiğinde, gene de korunması gereken bir hukuksal yararının bulunup bulunmadığı  düşünülmelidir.  Bu  açıdan  bakıldığında,  gerçekten  yapay zekânın ceza hukukunun koruması altına alınmasına değer mi? Kanımızca, belirli bir gelişim aşamasında buna değer. Çünkü, yukarıda ele alınan belirli bir  gelişim  aşamasından  sonra,  her  yapay  zekanın  kendi  algoritmalarına oluşturması, kendi kendini yaratması söz konusu olursa, her biri kendine has özelliklere  sahip  varlıklar  halini  alabilir,  hatta  konuşma  ve  düşünme yetileriyle  insanlar  tarafından  ayrı  birer  kişilik  olarak  algılanacaklarını, sahiplerinin onlarla duygusal bağlar kurabileceklerini, hatta yapay zekanın kendisinin Blade Runner filmindeki gibi kendi varlığının süreğenliğinden endişe edebileceğini hayal edebiliriz. Hatta bilimkurgu serilerinde olduğu gibi fiziksel olarak da bize benzeyebilir veya bize benzerleri yaratabilirler. Bu koşullar altında, kanımızca yapay zekânın en azından varlığının korunmasına ilişkin  cezai  düzenlemeler  getirilebilir.  Bu  düzenlemelerdeki  ceza yaptırımlarının hayata karşı suçlardaki kadar ağır mı olacağına yoksa yapay zekâ adına ayrı ve özel düzenlemeler mi getirileceğine o çağın suç siyaseti karar  verecektir.  İkinci  şıkkın  gerçekleşmesinin  daha  olası  olduğunu çıkarsamak zor değildir.  3.2.  YAKIN GELECEK İÇİN ÖNERİLER VE DÜŞÜNCELER Yapay zekanın gelişimini ve olası tehlikelerini değerlendirirken dijital dünyanın  içine  girdiğimizi  ve  bu  dünyanın  sadece  verilerden  (data) oluştuğunu hatırladığımızda belki de yapay zekânın asla bir insan gibi karar vermeyeceğini çıkarsayabiliriz. Belki de hiçbir zaman hormonlara, anlık duygu,  dürtü  ve  güdülere  sahip  olmayacak,  daima  insandan  farklılık gösterecektir. En azından varoluşumuz nasıl genetik kodlarımızı bağlıysa, onun da varoluşu yazılımına bağlı kalacaktır. Bu nedenle, yapay zekânın ortaya çıkarabileceği olası tehlikeler, onun yazılımıyla ve veri güvenliğiyle                                                             133  Bkz. Coeckelbergh, s. 755 vd. 134  Hatta çok ileride hayvan hakları savunucuları gibi yapay zekâ hakları savunucuları çıkabilir.  135  Bu konuda ilk aklımıza gelenler West World, Battlestar Galactica gibi diziler ve yukarıda sözü edilen Blade Runner adlı kült filmdir.  136  Karnow, s. 203 824Ankara Üni. Hukuk Fak. Dergisi, 69 (2) 2020: 793-833                 Robotların Hukuki ve Cezai Sorumluluğu… doğrudan  ilgilidir.  Yapay  zekânın  kurallarını  kendi  yazılım  belirler. Dolayısıyla konuyla bir de diğer yandan yaklaşmak gereklidir. Bir insanın genetik özellikleri kadar yetiştiği sosyal çevre onun hayatının geri kalanını nasıl geçireceği konusunda ne kadar önemliyse, yapay zekânın programı kadar hangi verileri işleyeceği ve de hangi ortamda kullanılacağı o kadar önemlidir. Yani sorunu, yapay zekânın tasarımı ve bu tasarımın kullanıldığı ortam açısından iki boyutta ele almak gerekmektedir. Bu her iki boyut da özellikle günümüz, yakın ve hatta orta gelecek açısından, zayıf zekâ için geçerlidir.  Bu  yüzden,  zayıf  yapay  zekâ  söz  konusu  olduğunda,  ürün sorumluluğuna ilişkin düzenlemelerin ve yapay zekâyı üretenlerle kullananlar açısından  taksirli  sorumluluğun  günümüz  gereksinimlerini  büyük  oranda karışlayabileceğini söyleyebiliriz. Kanımızca yapay zekânın üreticileri ile onu kullananların, yani yapay zekâya yanlış verileri yükleyenlerin ve onu yanlış ortamlarda bulunduranların ceza sorumluluğunu aynı paralelde tartışmak yerinde olacaktır. Çünkü yapay zekâya elektriğe ve veriye bağımlıdır. Dolayısıyla ona doğru verilerin sunulması,  doğru  ortamda  olması,  algoritmasının  da  doğru  çalışması demektir 140 .  Bu  düzlemde,  yapay  zekânın  kullanım  alanlarının,  olası risklerinin önceden belirlenmiş olması ve kullanıcılarının bilgilendirilmiş olması gerekecektir. Bu bakımdan, söz konusu kişilerin kasıtlı mı yoksa taksirli mi davrandıkları, yapay zekânın yazılımına, kullanıldığı ortama veya ona sunulan veriye göre belirlenecektir. Dolayısıyla, yapay zekanın sahibi, kullananı, satıcısı, donanımının tasarımcısı, programcısı, programını kıranı (hacker) vb. olası birçok farklı kişiyi fail olarak sorumlu tutmamız olasıdır. Başka bir anlatımla koşullara ve yapay zekânın gelişmişliğine göre kimin sorumlu  tutulacağı  ister  dolaylı  ve  doğrudan  sorumluluk  başlığı  altında açıklansın,  isterse  de  kusurlu  veya  objektif  sorumluluk  altında değerlendirilsin, hepsi çeşitli modellemeler göre ayrı ayrı veya bir bütün olarak da ele alınabilir; buna göre hem yapay zekâya hem tasarımcılarına                                                             137  Bkz. Karnow, s. 195. 138  Gless/Silvermann/Weigend, s. 427. 139  Bu bağlamdaki bir tartışma için bkz. Sparrow, s. 70. 140  Guiffrida,  I./Lederer,  F./Vermeys,  N.:  The  Legal  Perspective  on  the  Trials  and Tribulations of AI: How Artificial Intelligence, The Internet of Things, Smart Contracts, and Other Technologies Will Affect the Law, Case Western Reserve Law Review, V.68, I.3, 2018, s. 778. Yazara göre, bu doğrultuda big-data ve deep learning kavramları son derece önemlidir. 141  Gerçekleştirilecek risk hesaplamaları, yapay zekanın gelişimiyle kazanacağı otonominin düzeyine göre ortaya çıkabilecek nedensellik problemlerini büyük oranda giderebilir. (Bu doğrultuda bkz. Pagallo, s. 78) 142  Balkin, s. 53. 825Özgür TAŞDEMİR, Ü. Vefa ÖZBAY, B. Onur KİREÇTEPE     Ankara Üni. Hukuk Fak. Dergisi, 69 (2) 2020: 793-833 ve/veya sahibine ceza yaptırımı uygulanabilir. Şüphesiz bu belirlemeye yapmak  için,  yapay  zekânın  kullanımına  ve  tasarımına  ciddi  standartlar getirilmesi gerekmektedir. Günümüzde halihazırda yapay zekanın üretimi ve kullanımı  için  kapsamlı  standartlar  belirlemeye  yönelik  çalışmalar sürmektedir. Düşüncemize göre, yapay zekânın bir gün insan yeteneklerini bütünüyle aşacağı olası uzak geleceğe kadar ceza hukukunda yapılabilecek yegâne düzenlemelerden biri hakkında Türk Ceza Kanunu nun 177. maddesi ipucu vermektedir. Bu maddede, hayvanın tehlike yaratabilecek şekilde serbest bırakılması suç olarak düzenlenmiş olup hayvanını kontrol etmede ihmal gösteren kişiler cezalandırılmaktadır. Dolayısıyla gelecekte yapay zekâyı zilyetliğinde bulunduranlar için, bu maddeye ufak bir ek yapılması, hayvan kelimesinin yanına yapay zekânın eklenmesi yeterli olacaktır. Bu madde başka  bir  hususa  daha  işaret  eder:  yapay  zekâ  ve  hayvan  paralelliğine. Gerçekten de en azından yakın ve orta gelecekte, yapay zekâ insanın bilişsel yeteneklerine ulaşamayacak ama belki de öngörülmesi çok güç bir biçimde gelişmiş bir otonomi kazanacaktır.  Diğer yandan yapay zekâyı mümkün olan en öngörülebilir durumda tutmak istiyorsak daha önce de belirttiğimiz gibi kullanımını ve tasarımı için ciddi, küresel kıstasları kurallara bağlamak gerekir. Sonuçta yapay zekânın yaratıcısı insandır ve ona daha şeffaf daha öngörülebilir, kontrol edilebilir, etik kuralları uygulayabilecek algoritmalar tasarlayabilir. Yapay zekânın yazılımına ne kadar egemen olunur ve yapay zekâ öngörülebilir olursa, bu üreticilerinin  ve  kullananların  taksirli  sorumluluğuna  gitmemizi  o  kadar kolaylaştıracaktır.  Bu  öngörülebilirliğin  kaybolduğu  durumlarda,  yapay                                                             143  Örneğin, Hallevy yapay zekanın ceza sorumluluğu üç model altında tartışır (Bkz. Hallevy, s. 174); tüm bu modellerin duruma göre bütünsel bir şekilde de uygulanmasının mümkün olduğunu belirtir (Bkz. Hallevy, s. 191 vd.) ve yapay zekanın ceza sorumluluğuna ilişkin tartışmaları -bizce başarılı bir örnek olmasa da- şirketlerin ceza sorumluluğuna ilişkin tartışmalara benzetir. (Hallewy, s. 200) 144  Düzenlemeler hakkında ayrıntılı bilgi için bkz. Villaronga, E. F./Golia, A.: Robots, Standards and the Law, Computer Law & Security Review, V.35, I.2, 2019, s. 129-144. 145  Bu bağlamda bkz. Gless/Silverman/Weigend, s. 427. 146  Türk Ceza Kanunu Madde 177- (1): Gözetimi altında bulunan hayvanı başkalarının hayatı veya sağlığı bakımından tehlikeli olabilecek şekilde serbest bırakan veya bunların kontrol altına alınmasında ihmal gösteren kişi, altı aya kadar hapis veya adlî para cezası ile cezalandırılır. 147  Bu bağlamda bkz. Sparrow, s.73 vd. Örneğin Sparrow, yapay zekâlı gelişmiş otonomiye sahip robotların savaşlarda kullanıldığı gelecekte, onları çocuk askerler ile kıyaslamanın düşünülebileceğini belirtmektedir. (Bkz. Sparrow, s. 73 vd.). Yapay zekâlı robotlar ile hayvanlar arasındaki paralellik için ayrıca bkz. Pagallo, s. 72 ve 73. 148  Bkz. Johnsson, D.: Technology with No Human Responsibility?, J Bus Ethics, V.127, 2015, s. 709. 826Ankara Üni. Hukuk Fak. Dergisi, 69 (2) 2020: 793-833                 Robotların Hukuki ve Cezai Sorumluluğu… zekânın otonom hareketlerinden kimseyi sorumlu tutmamız da söz konusu olamaz.  Diğer  yandan,  yapay  zekânın  otonom  kararlarını  hayatın  akışı karşısında belki hiçbir zaman mutlak olarak öngörmeyeceğimizi de hesaba katmak gerekir. Bu nedenle yapay zekâ kullanımının sosyal açıdan bazı riskler oluşturabileceği göz önüne alınmalı, kabul edilmeli ve bu risklerin azaltılması yoluna  gidilmelidir.  Bu  risklerin  giderilmesi  hem  üreticiler  hem  de kullanıcılar için belirli kurallar ile dikkat ve özen yükümlülüğünün varlığını gündeme getirir. Bu kuralların neler olabileceğini gelecekte ortaya çıkacak olaylar, o zamanın teknolojisiyle sosyal yaşamının yarattığı ortak tecrübe kuralları belirleyecektir.   Ek olarak ülkelerin iç ve dış güvenliği göz önüne alındığında, iyimser bir biçimde  uluslararası  sözleşmelerle  yapay  zekâlı  silahların  üretiminin  ve kullanılmasının tümden yasaklanması ya da en azından yapay zekânın insan öldürme kararının insan onayına sunulması, kimi etik sorunların ve yapay zekânın oluşturabileceği kimi risklerin önüne geçmek için tartışılabilir. Bu bağlamda, yasakların ve kıstasların hayata geçirilebilmesi için yapay zekâlı robotlar  katı  sınıflandırmalara  tabi  tutulabilir.  Sınıflandırılmalarında, biçimleri, otonomi düzeyleri, nerede ve hangi alanda kullanılacakları, işlev ve yetenekleri göz önüne alınabilir. Dolayısıyla en azından kısa vadede, yapay zekâyı oluşturan yazılımların dolaşımlarının sıkı prosedürlere ve sertifikasyon kurallarına bağlanması, bu doğrultuda gözlemlenmeleri ve  sıkı  testlerden  geçirilmeleri,  ayrıntılı  test rejimlerinin ve bilgi (data) arşivlerinin oluşturulması bir zorunluluk haline gelmektedir.  Bu  sırada  sigortacılar,  sigortalanan  bir  malı  veya  sağlık sigortası yaptıran bir insanı tüm özellikleriyle nasıl inceliyorlarsa, yapay zekâyı ortaya çıkaran yazılım da yapımından faaliyete geçişine kadar ki süreçte  tüm  ayrıntısıyla  analiz  edilmeli  ve  neden  olabileceği  riskler öngörülmeye  çalışılmalıdır 153 .  Sertifikasyondan  geçmiş  yapay  zekânın yazılımı özel şifrelenmiş bir ruhsatla bütünleştirilebilir. Bu ruhsata sahip olmayan  yazılımların  kullanımı  cezalandırılabilir.  Diğer  yandan  yapay zekânın  yazılımın  hazırlanışı  belirli  prosedürlere  bağlanırsa,  yazılımı hazırlayan ekipteki kişilerin sorumluluğu daha rahatlıkla saptanabilir. Yapay zekâ karmaşık bir yazılıma, bu yazılımın hazırlanması için karmaşık bir organizasyona, hatta ileride başka yapay zekâların faaliyetine gereksinim duyabileceği için, asıl güçlüğün yazılımcıların sorumluluğunu belirlemede                                                             149 Bkz. Gless/Silverman/Weigend, s. 434. 150 Bkz. Bu görüşler için bkz. Asaro, P.: On Banning Autonomous Weapon Systems: Human Rights, Automation, and the Dehumanization of Lethal Decision Making, International Review Of Red Cross, Volume 94 Number 886, 2012, s. 696 vd. 151 Bkz. Oleksiewicz/Civelek, s. 260. 152 Bkz. Villaronga/Golia, 34 vd. 153 Bkz. Karnow, s. 194. 827Özgür TAŞDEMİR, Ü. Vefa ÖZBAY, B. Onur KİREÇTEPE     Ankara Üni. Hukuk Fak. Dergisi, 69 (2) 2020: 793-833 karşımıza çıkacağı vurgulanmalıdır. Bu yüzden yapay zekânın yazılımının hazırlanmasının katı usul kurallarına bağlanması bizce bir zorunluluktur. Buna karşın yazılımın kendi bütünselliğinden ortaya çıkan kimi öngörülemez patolojik sonuçlar için sorumluluk konusu tartışılmaya açıktır. Bu yüzden biraz önce de vurguladığımız üzere, yapay zekâ faaliyete geçmeden önce ciddi bir biçimde incelenmeli, kontrol ve test edilmelidir. Diğer yandan, yapay zekânın var olduğu dijital dünya göz önüne alınarak, bu tip olaylar için yeni delil etme yol ve yöntemleri aranmalıdır. Yapay  zekâyı  irdeledikçe,  nörobilimle,  algoritmalarla,  kibernetik  ile karşı karşıya kalarak gerekircilerin görüşlerine daha çok yaklaşmak zorunda kalıyoruz. Bu yüzden yapay zekânın ceza sorumluluğu tartışmasında ilk elde onu tasarlayanların sorumluluğunun değerlendirilmeye gidilmesi öğretideki kimi düşünürlerin ilk aklına gelen sonuç olarak karşımıza çıkabiliyor. Hatta yukarıda da tartışıldığı üzere, yapay zekânın yönlendirdiği robotlara köle statüsü tanınması düşünülebiliyor. Öte yandan varılan tüm bu savlar, ceza hukuku  alanında  gelindiğinde,  yapay  zekânın  kendiliğinden  en karmaşık şeyleri öğrenerek kendi algoritmasını kendisinin yazabileceği, yani giderek daha kompleks bir yapı sunduğu ve insanın bu karmaşık yapının eylemlerini öngörme olanağını kaybettiği koşullar için bize açıkça yardımcı olmuyor. Artan otonomi öngörülemezliği, öngörülemezlik belirsizliği arttırıyor ve bu belirsizlik  yapay  zekâlı  makineleri  yaşam  için  uzun  vadede  güvenilmez kılıyor. İnsanın çaresiz kalabileceği bu gibi koşullar için belki de yapay zekâları birbirlerine denetlettirmek hayal edilebilir yegâne yol olabilir.  Görülebileceği gibi yapay zekânın gelecekte kazanması olası yetenekler, onun  çeşitli  evrelerde  kazanacağı  otonominin  derecesine  göre  sırasıyla hayvanlarla,  kölelerle,  çocuklarla,  akıl  hastalarıyla  ve  tüzel  kişilerle kıyaslanmasına  yol  açıyor.  Kanımızca,  bir  gün  yapay  zekâya  ceza sorumluluğu tanımak gerekirse, onun ceza sorumluluğunu ilk elde, insan olma özelliği taşımayan ama hukukun kişilik tanıdığı tüzel kişilerle kıyaslamak yoluna gidilebilir. (Öte yandan çoğu Kıta Avrupası ülkesinde tüzel kişilerin ceza sorumluluğunun bulunmadığını belirtelim.) Böylelikle, uzak gelecekte,                                                             154  Bu bağlamda bkz. Chinen, s. 393. 155  Pagallo, s. 70. 156  Bkz. Hallevy, s. 183. 157  King, T.C./Aggarwal, N./Mariaosaria, T./Floridi L.: Artificial Intelligence Crime: An Interdiciplinary Analysis of Foreseeable Threats and Solutions, Science and Engineering Ethics, Springer, 2019, s. 6.  158  Yapay zekânın hem savunma (defensive) hem de saldırı (ofansive) ikili kullanılabileceğiyle ilgili olarak bkz. King/Aggarwal/Mariaosaria/Floridi, s. 26. 159  Bkz. Asaro P.: Robots and Responsibility from a Legal Perspetive, ICRA, 2007, (http://peterasaro.org/writing/ASARO%20Legal%20Perspective.pdf) 828Ankara Üni. Hukuk Fak. Dergisi, 69 (2) 2020: 793-833                 Robotların Hukuki ve Cezai Sorumluluğu… yapay zekâ tüzel kişilerle kıyaslanarak, ona elektronik kişi tanımı verilebilir ve ona hukuken özel bir kişilik ile hareket yeteneği tanınması düşünülebilir.  SONUÇ Yapay zekâ çok büyük bir potansiyel taşımaktadır. Günümüzde silahlı ve yapay zekâlı araçların savaşlarda kullanılması çok yakındır.161  Bu son derece tehlikeli gizil gücüne rağmen Asimov un Frankenstein Kompleksi olarak adlandırdığı biçimiyle, uzak gelecekte kendi ürettiğimiz akıllı ve zeki bir varlıktan korkmamalıyız. Yapay zekâyı insan evriminin bir sonucu ve devamı olarak kabul etmeliyiz. Yapay zekâ belirli bir gelişmişlik seviyesine ulaştığında ki bu seviye insanoğlunu aşarsa, bu süreçte tartışılan konular, ters simetriğine dönebilir, yani insan hakları hayvan haklarıyla aynı düzlemde yapay  zekâ  tarafından  ele  alınabilir.  O  seviyeyi  öngörmemiz  ve düşünebilmemiz mümkün olmadığından, tüm bu düşünce jimnastiği yapılan konular bizden ileri seviyedeki bir yapay zekâ için son derece önemsiz de kalabilir. Doğayı tahrip eden insan tehlikenin ta kendisi olarak algılanabilir ve belki de machina sapiens bizim en büyük yoldaşımız değil de kıyametimiz durumuna  gelebilir.163 Tek  tutamak  noktamız  ve  de  umudumuz,  onun yaratıcısı  olmamızdan  ileri  gelmektedir.  Her  şey  belki  de  onu  nasıl yarattığımızla ve ona neler öğreteceğimizle ilgilidir.164 İnsanoğlu, yeni doğan çocuğuna öğreteceklerinde, ya kendi varlığını karanlık yönlerinde gizlenmiş vahşi hayvanın parlayan gözlerini görecek veya onu kendi eksiklikleri ve hatalarından tümüyle soyutlayacaktır. Yapay zekâ, 2029 civarında insan seviyesine ulaşacak. Oradan biraz daha ilerlediğimizde, mesela 2045 te yapay zekâ medeniyetimizin biyolojik insan zekâsını milyarlarca kat aşmış olacak. Ray Kurzweil                                                              160  Eduardovich, R.: Criminal Liability of the Artificial Intelligence, Problems of legality. 2017. Issue 138, s. 139. 161  Böylelikle yapay zekâ uluslararası kamu hukukunun da tartışma konularından biri olarak karşımıza çıkabilecektir. Bkz. Marijan, B.: On Killer Robots and Human Control, Debating the spohistication of artificial intelligence in lethal autonomous wepons systems, The Ploughares Monitor, Summer, 2016, s.20. 162  Bkz. Charney, s. 70. 163  Bkz. Rubin C.T: Machine Morality and Human Responsibility, The New Atlantis: A Journal of Technology & Society, Summer 2011, s. 58 vd.  164  Bu konudaki tartışmalar için bkz. Rubin, s. 75 vd. 829Özgür TAŞDEMİR, Ü. Vefa ÖZBAY, B. Onur KİREÇTEPE     Ankara Üni. Hukuk Fak. Dergisi, 69 (2) 2020: 793-833",
     "Kaynakça": "Asaro, P.: “On Banning Autonomous Weapon Systems: Human Rights, Automation, and the Dehumanization of Lethal Decision Making, International Review Of Red Cross, Volume 94 Number 886, 2012 Asaro, P.: “Robots and Responsibility from a Legal Perspetive, ICRA, 2007 Asimov, I. (Çev. Odabaş, E.): Ben, Robot, İstanbul 2016 Bakırcı, Ç. M.: Abiyogenez - 1: Kimyasal Evrim, Canlılık ve Cansızlık Tanımları Balkin, J.: “The Path of Robotics Law, California Law Review, V.6, 2015 Berger, A.: Encyclopedic Dictionary of Roman Law, Philadelphia 1953 Bozkurt, G.: “Eski Hukuk Sistemlerinde Kölelik, Ankara Üniversitesi Hukuk Fakültesi Dergisi, Ankara 1981 Buckland, W.W.: The Roman Law of Slavery, Cambridge 1908 Charney R.: “Can Androids Plead Automotism? A Review of When Robots Kill: Artificial Intelligence Under the Criminal Law bye Gabriel Hallevy, University of Toronto Faculty of Law Review, V.75, N.1 Chinen M.: “The Co-Evolution of Autonomous Machines and Legal Responsibility, Virginia Journal of Law & Technology, V.20, N.2, 2016 Clarke, A.C.: Profiles of the Future: an Inquiry Into the Limits of the Possible, New York 1962 Coeckelbergh M.: “Responsibility and the Moral Phenomenology of Using SelfDriving Cars, Applied Artificial Intelligence, V.30:8, 2016 Demirbaş, T.: Ceza Hukuku Genel Hükümler, Ankara 2009 Dülger,  M.:  “Bir  Hukuk-Kurgu  Denemesi:  Yapay  Zekalı  Varlığın  Hukuki Sorumluluğu (Olabilir Mi?), Hukuk ve Ötesi Dergisi, 2017 Eagleman, D.: Incognito, İstanbul 2017 Eduardovich, R.: “Criminal Liability of the Artificial Intelligence, Problems of legality, 2017 Emiroğlu, H.: Ius Gentium – Kavimler Hukuku, İstanbul 2007 Ersoy Ç.: Robotlar, Yapay Zekâ ve Hukuk, İstanbul 2018 Finkelman, P.: Slavery and the Law, Maryland-USA, 2002 Fisher M.: “A Note On Free Will and Artificial Inttelligence, Philosophia 1983 Gless, S./Silverman E./Weigend T.: “If Robots Cause Harm, Who Is To Blame? Self-Driving Cars And Criminal Liabiity, New Criminal Law Review, V.19, N.3, 2016 830Ankara Üni. Hukuk Fak. Dergisi, 69 (2) 2020: 793-833                 Robotların Hukuki ve Cezai Sorumluluğu… Goodman, M.: Geleceğin Suçları, Timaş Y., İstanbul, 2016 Guiffrida, I./Lederer, F./Vermeys, N.: “The Legal Perspective on the Trials and Tribulations of AI: How Artificial Intelligence, The Internet of Things, Smart Contracts, and Other Technologies Will Affect the Law, Case Western Reserve Law Review, V.68 Hafızoğulları, Z./Özen, M.: Türk Ceza Hukuku Genel Hükümler, Ankara, 2014 Hallevy, G.: The Criminal Liability of Artificial Intelligence Entities - From Science Fiction to Legal Social Control, Akron Intellectual Property Journal, 2010 İçel, K.: Ceza Hukuku Genel Hükümler, İstanbul 2017 Johnsson D.: “Technology with No Human Responsibility?, J Bus Ethics, V.127, 2015 Jones, P. (Çeviren: Sezer, F.): Geldim Gördüm Yendim – Romalılar Hakkında Bilmek İsteyeceğiniz Her Şey, İstanbul 2016 Kangal, Z.: Tüzel Kişilerin Ceza Sorumluluğu, Ankara 2003 Karadeniz Çelebican, Ö.; Roma Hukuku, Ankara 2016 Karnow C.: Liability for Distributed Artificial Intelligences, Berkeley Technology Law Journal, V.11, I.1, 1996 Kaser, M. (Çev. Dannenbring, R.): Roman Private Law, Durban Butterworths, 1965 King,  T.C./Aggarwal,  N./Mariaosaria,  T./Floridi  L.:,  “Artificial  Intelligence Crime: An Interdiciplinary Analysis of Foreseeable Threats and Solutions, Science and Engineering Ethics, Springer, 2019 Koschaker, P./Ayiter K.: Roma Özel Hukuku nun Ana Hatları, İzmir 1993 Krausova, A./Hazan H.: “Creating Free Will in Artificial Intelligence, Conference Paper, Beyon AI: Artificial Golem Intelligence International Conference, Pilsen, November 2013 Kurzweil, R.: İnsanlık 2.0, İstanbul 2018 Küçük,  E.:  “XII.  Yüzyıl  Rönesansı  ve  ‘Yeniden  Doğan   Roma yı  Günümüze Bağlayan Son Halka. Pandekt Hukuku Ankara Üniversitesi Hukuk Fakültesi Dergisi,  2007 Küçüktaşdemir,  Ö.:  “Nörohukuk  ve  Kusur  (İsnat  Yeteneğine)  İlişkin  Yeni Yaklaşımlar, IV. Uluslararası Sağlık Hukuk Kongresi, Özyeğin Üniversitesi Hukuk Fakültesi, Adli Bilimciler Derneği,  Ankara 2018 Marijan B.: “On Killer Robots and Human Control, Debating the spohistication of artificial intelligence in lethal autonomous wepons systems, The Ploughares Monitor, 2016 831Özgür TAŞDEMİR, Ü. Vefa ÖZBAY, B. Onur KİREÇTEPE     Ankara Üni. Hukuk Fak. Dergisi, 69 (2) 2020: 793-833 Di Marzo, S.: Roma Hukuku, İstanbul 1959 McCarty L.T.: Reflections on Taxman: An Experiment in Artificial Intelligence and Legal Reasoning, Harvard Law Review, 1977 Oleksiewicz  I./Civelek  M.  E.:  “From  Artificial  Intelligence  to  Artificial Consciousness: Possible Legal Bases For The Human-Robot Relationships in the Future, International Jorunal Of Advanced Research, V.7(3), 2019.  Önok M.: Müşterek Suç Girişimi (Joint Criminal Enterprise) ve Örgütsel Hakimiyete Dayalı Dolaylı Faillik Teorileri, Seçkin, Ankara 2009 Pagallo, U.: The Laws Of Robotics, Crimes, Contracts and Torts, Dordrecht 2013 Rado, T.: Roma Hukuku Dersleri – Borçlar Hukuku, İstanbul 2014 Richards, N.M./Smart D.W.: “How should the law think about robots?, We Robot 2012, Inagural Conference on Legal and Policy Issues Relating to Robotics, April 21-22, 2012 Rubin, C.T: “Machine Morality and Human Responsibility, The New Atlantis: A Journal of Technology & Society, Summer 2011 Say C.: “50 Soruda Yapay Zekâ, Bilim ve Gelecek Kitaplığı,  İstanbul 2019 Solum, L.B.: “Legal Personhood of Artificial Intelligence, North Carolina Law Review, V.70, 1992 Sparrow, R.: “Killer Robots, Journal of Applied Philosophy, Vol. 24, No. 1, 2007 Tahiroğlu,  B.:  “Roma  Hukukunda  Kölelik  ve  Serbest  Meslekler,  İstanbul Üniversitesi Hukuk Fakültesi Mecmuası Tahiroğlu, B./Erdoğmuş, B.: Roma Hukuku Dersleri, İstanbul 2014 Toroslu N./Toroslu H.: Ceza Hukuku Genel Kısım, Ankara 2017 Türkoğlu-Özdemir G.:  “Roma Hukuku nda Actio De Peculio, Dokuz Eylül Üniversitesi  Hukuk Fakültesi Dergisi  Cilt : 7, Sayı : 2, 2005 Umur, Z.: Roma Hukuku Ders Notları, İstanbul 1999 Umur, Z.: Roma Hukuku Lügatı, İstanbul 1975 Villarona E. F./Golia A.: “Robots, Standards and the Law, Computer Law & Security Review, V.35, I.2, 2019 Villey, M. (Çev: Tahiroğlu, B.): İstanbul 2010 Visky, K. (Çev. Tahiroğlu, B.): “Roma Hukuku nda Kölelik ve Serbest Meslekler, İstanbul Üniversitesi Hukuk Fakültesi Dergisi, 1974 Westermenn,  W.  L.:    The  Slave  Systems  of  Greek  and  Roman  Antiquity, Philedelphia 1955 832Ankara Üni. Hukuk Fak. Dergisi, 69 (2) 2020: 793-833                 Robotların Hukuki ve Cezai Sorumluluğu… Bozkurt-Yüksel, A.E.: “Robot Hukuku, Türkiye Adalet Akademisi Dergisi, Yıl:7, sayı. 29 Yararlanılan İnternet Siteleri http://bbc.com http://bgr.com/ https://www.bostondynamics.com https://evrimagaci.org https://futurism.com https://medium.com http://odturobotgunleri.org.tr http://peterasaro.org http://robots.law.miami.edu                    833Özgür TAŞDEMİR, Ü. Vefa ÖZBAY, B. Onur KİREÇTEPE     Ankara Üni. Hukuk Fak. Dergisi, 69 (2) 2020: 793-833        834"
}