{
     "Tip": "Makale",
     "Dergi İsmi": "",
     "Üniversite İsmi": "Ankara Üniversitesi",
     "Gün": "",
     "Ay": "",
     "Yıl": "2018",
     "Cilt": "67",
     "Sayı": "4",
     "Başlık": "TÜRKİYE’DE PARTİ SİSTEMLERİ",
     "Title": "Party Systems in Turkey",
     "Yazar İsmi": [
          "Berkan HAMDEMİR",
          "Adem ÇELİK"
     ],
     "Danışman İsmi": "",
     "Anahtar Kelimeler": [
          "Siyasi parti sistemleri",
          "tek partili sistem",
          "iki partili sistem",
          "çok partili sistem",
          "Türkiye"
     ],
     "Keywords": [
          "Political party systems",
          "one party system",
          "two party system",
          "multiparty system",
          "Turkey"
     ],
     "Özet": "Çalışmanın  konusu,  Türkiye de  parti  sistemleridir.  Amaç,  Türkiye Cumhuriyeti nin  kuruluşundan  günümüze,  J.  Blondel  ve  G.  Sartori nin kıstaslarını esas alarak Türkiye deki parti sistemlerini ve parti sistemlerinin oluşmasının arkasındaki nedenleri tespit etmektir. Çalışmada, yöntem olarak betimsel  analiz  yöntemi  kullanılmıştır.  Çalışmanın  sonunda,  Türkiye de istikrarlı bir parti sisteminin olmadığı; tek partili, iki partili ve çok partili sistemin  farklı  şekillerinin  zaman  içerisinde  görüldüğü  tespit  edilmiştir. Türkiye de, toplumsal sorun boyutu ekseninde, ülke gerçekleriyle uyumlu bir parti  sisteminin  oluşamamasının  nedenleri  olarak  askeri  darbeler,  seçim sistemleri  ve  parti  kapatmalarının  etkili  olduğu  sonucuna  varılmıştır. Çalışmanın önemi ve özgünlüğü, J. Blondel ve G. Sartori nin parti sistemlerini belirlemedeki kıstaslarını bir arada uygulaması ve Cumhuriyet tarihi boyunca her  bir  yasama  dönemini  tek  tek  ele  alarak  analiz  etmesinden kaynaklanmaktadır.",
     "Abstract": "The subject of the study is party systems in Turkey. Purpose of the study is to determine the party systems and its causes in Turkey based on the criteria of J. Blondel and G. Sartori, from the foundation of the Republic of Turkey to present. Descriptive analysis method was used as a method in study. At the end of the study it has been determined that there is no stable party system in Turkey; it has been found that the one-party, two-party and different forms of multi-party system are seen over time. It has been determined that on the axis of social problem dimension in Turkey, as the reasons of party system hasn t been compatible with the realities of the country are military coups, electoral systems and party closures. The importance and originality of the study is du to  J.  Blondel  and  G.  Sartori's  criteria  for  determining  party  systems  is coadministration and analyzing each legislative period individually through the history of the Republic.",
     "Metin": "Siyasi parti,  belli bir program üzerinde birleşmiş kişilerin, bu programı normal seçim yolu ile gerçekleştirmek amacını güderek, kurmuş oldukları topluluk  3 veya  halk desteği sağlamak suretiyle siyasal iktidarın denetimini ele geçirmeye ve sürdürmeye çalışan, sürekli ve istikrarlı bir örgüte sahip olan siyasal topluluk veya kuruluş 4 ya da Teziç in, F. Gogel den aktardığı tanıma göre,   üyelerinin  düşünce  ve  menfaatlerini  gerçekleştirmek  için  iktidarı kısmen  ya  da  tamamen  elde  etmek  amacı  ile  siyasi  hayata  katılan teşkilatlanmış bir grup 5 olarak tarif edilebilir. 1982 Anayasası na göre siyasi partiler, demokratik siyasi hayatın vazgeçilmez unsurlarıdır (Any. m. 68/2). Çağdaş demokrasiler, artık bir partiler demokrasisi özelliği taşımaktadır. Dolayısı ile demokratik sistemlerin olmazsa olmaz özelliklerinden biri de birden fazla partinin yaşamasına imkân veren sistemler olmalarıdır. İşte bu                                                            3   Tunaya, Tarık Zafer. Siyasal Kurumlar ve Anayasa Hukuku, Ekin Yayınları, 5. B., İstanbul, 1982, s. 354  4   Erdoğan, Mustafa, Anayasa Hukuku, Orion Kitabevi, 6. B., Ankara, 2011, s. 124  5   Teziç, Erdoğan. Anayasa Hukuku, Beta Basım Yayım Dağıtım A.Ş., 5. B., İstanbul 1998, s. 305. 698Ankara Üni. Hukuk Fak. Dergisi, 67 (4) 2018: 697-733  Türkiye de Parti Sistemleri demokrasilerde,  sistem  içerisinde  etkin  olan  partilerin  sayısı  ile  partiler arasındaki  değişken  ilişkilerin  gösterdiği  özelliklerin  oluşturduğu  bütüne  parti sistemi  denmektedir.  Bir ülkede nasıl bir parti sisteminin olduğunu tespit etmek önemlidir. Tek partili mi? İki partili mi? Yoksa Çok partili mi? Duverger, Huntington, Lipset, Rokkan, Neuman ve Sartori gibi önemli siyaset bilimcilerin, bir ülkenin parti sistemini, o ülkenin siyasi istikrarının anahtarı olarak gördükleri de dikkate alınacak olursa bu konunun önemi daha iyi anlaşılacaktır. Dolayısı ile bir ülkedeki parti sisteminin tespiti, o ülkedeki toplumsal sorun boyutlarının ve çatışma alanlarının anlaşılmasına yardımcı olmasının yanı sıra hangi parti sisteminin, siyasi istikrarı daha iyi sağlayabileceği şeklindeki tartışmalara da ışık tutması açısından önemlidir.  Bir  ülkedeki  parti  sitemi  belirlenirken  hangi  ölçüt/ölçütlere başvurulacaktır? Bu soruya değişik cevaplar verilebilir? Örneğin, Alan Ware parti  sistemlerinin  belirlenmesinde,  partilerin  topluma  nüfuz  edebilme ölçüleri, benimsediği ideolojiler, rejimin meşruluğu karşısındaki tutumları ve sayıları olmak üzere dört farklı ölçüt önermektedir. Jean  Blondel  ise  parti sitemlerinin tespitinde,  parti  sayısı,  partilerin güçleri (oy  oranları), ideolojik  yelpazedeki  yerleri, desteklerinin  niteliği, örgütlenmeleri  ve  liderlik  modeli/türü  ölçütlerinin  kullanılabileceğini belirtmekle beraber, Batı liberal demokrasileri bağlamında, parti sistemlerini bu ölçütlerden ilk üçü ile sınırlı olarak analiz etmenin mümkün olduğunu söylemektedir.  Lijphart, parti sisteminin tespitinde en önemli sorunun, hukuken var olan partilerin tamamının sayıya dâhil edilip edilmeyeceği; eğer bütün partiler dâhil edilmeyecek ise sayıma dâhil edilecek partilerin, neye göre belirleneceği olduğunu belirtmektedir. Sartori bu soruya, sistemdeki her partinin değil                                                            6   Erdoğan, Mustafa, op. cit., s. 129-130. 7   Powell, G. Bingham, Jr. Çağdaş Demokrasiler, Katılma, İstikrar ve Şiddet, Türk Demokrasi Vakfı ve Siyasi İlimler Derneği Ortak Yayını, (Çev. Mehmet Turhan), Ankara 1990, s. 101. 8   Erdoğan, Murat, Seçim Sistemleri İle Siyasi Partiler Arasındaki İlişkiler, Yüksek Lisans Tezi, Gazi Üniversitesi Sosyal Bilimler Enstitüsü, Ankara, 2013, s. 64. 9   Blondel, Jean.  Party, Systems and Patterns of Government in Western Democracies , Canadian Journal of Political Science I, no. 2, Canada June, 1968, s. 183. 10  Lijphart, Arend. Çağdaş Demokrasiler, Yetkin Yayınları, (Çev. Ergun Özbudun, Ersin Onuldan), Ankara, 1996, s. 103. 699Berkan Hamdemir - Adem Çelik  Ankara Üni. Hukuk Fak. Dergisi, 67 (4) 2018: 697-733 sadece büyük partilerin sayıya dâhil edilmesi gerektiğini belirterek cevap vermektedir.  Peki,  büyüklüğün  ölçütü  nedir?  Sartori,  büyüklüğün  ölçütü olarak  partinin   koalisyon   ya  da   şantaj   potansiyeline/  gücüne  sahip olmasını göstermektedir.  Bu çalışmada, partilerin sayısına göre Türkiye deki parti sistemi analiz edilecektir. Bu analiz, sadece parlamentoya giren parti sayısı, bu partilerin aldıkları  oy  oranları  ve  partilerin  büyüklüğü  (koalisyon  ya  da  şantaj potansiyeli)  ölçütleri  esas  alınarak  yapılacaktır.  Bu  doğrultuda  öncelikle belirtilen bu ölçütler kullanılarak Blondel ve Sartori nin yapmış oldukları parti sistemleri tasnifi ortaya konulacak daha sonra yapılan tasnif çerçevesinde Türkiye deki parti sistemi/sistemleri belirlenecek ve bu sistem/sistemlerin oluşmasının arkasındaki sebepler tespit edilmeye çalışılacaktır.  1. Partilerin Sayısına Göre Parti Sistemleri 1.1. Partilerin Oy Oranlarına Göre Parti Sayısının Belirlenmesi: Blondel ın Tasnifi Blondel,  dünya  bazında,  parti  sistemlerinin  analizi  yapılacaksa,  bu analizde  parti  sayısını  belirlemede,  partilerin  güçlerini  (oy  oranlarını), ideolojik yelpazedeki yerlerini, desteklerinin niteliğini, örgütlenmelerini ve liderlik modelini/türünü göz önüne almak gerektiğini belirtmektedir. Ona göre, Batı liberal demokrasileri bağlamında, parti sistemlerini bu özelliklerin ilk üçü ile sınırlı olarak analiz etmek mümkündür. Çünkü çok az istisna dışında, genel olarak Batılı demokrasilerdeki partilerin  meşru  kitle türüne ve  düzenli  bir  liderlik  seçimi  sistemine  sahip  olduğu  kabul  edilebilir. Karizmatik liderlik istisnai bir durumdur. Öte yandan aşırı komünist partiler giderek  diğer  partilere  benzemektedir.  Batı  demokrasilerindeki  partilerin yapısal özellikleri arasında da çok fazla bir fark bulunmamaktadır. Bunların arasındaki fark, yapısal özelliklerinden ziyade daha çok seçmenlerine yönelik vaatlerinden kaynaklanmaktadır.  Blondel, Batı demokrasilerdeki 1945-1966 tarihleri arasını kapsayan seçim sonuçlarını esas alarak, parti sistemleri ile ilgili bir tespit yapmış ve temelde dört grup parti sisteminin olduğu sonucuna varmıştır. Bunlar: İki                                                            11  Ibid., s. 108-109. 12  Blondel, op. cit., s. 183. 700Ankara Üni. Hukuk Fak. Dergisi, 67 (4) 2018: 697-733  Türkiye de Parti Sistemleri partili sistem, iki buçuk partili sistem, hâkim partili çok partili sistem ve hâkim partisiz çok partili sistem.  Tablo I. İki Partinin Oy Ortalaması 1945-1966 (yüzde olarak)14 I.  I. Grup Ülkeler  II.  II. Grup Ülkeler Amerika Birleşik Devletleri 99  Batı Almanya 80 Yeni Zelanda 95  Lüksemburg 80 Avustralya 93  Kanada Birleşik Krallık 92  Belçika 78 Avusturya 89  İrlanda Cumhuriyeti 75 III. III. Grup Ülkeler  IV. IV. Grup Ülkeler  Danimarka 66  İsviçre 50 İsveç 66  Fransa 50 Norveç 64  Finlandiya 49 İtalya 64 İzlanda 62 Hollanda 62 İlk gruptaki ülkelerde, seçmenlerin %90 ından fazlası oy kullanmakta ve iki büyük parti toplamda oyların % 90 ını almaktadır. Ne ilginçtir ki bu sistemde, iki parti arasındaki oy farkı çok azdır. Teorik olarak bir partinin diğerinden kalıcı olarak daha büyük olabileceği düşünülse de hiçbir iki partili sistem yok ki kendi seçmenlerinin yüzde onundan fazlasını kalıcı olduğunun garantisini  versin.  Bu  sistemde,  sosyal  yapıdaki  farklılıklara  rağmen, seçmenin  iki taraf arasında  tercihlerini  oldukça  eşit  bir şekilde  dağıttığı görülmektedir. İkinci grup ülkelerde, üç partili bir sistemden bahsedilebilir. Bu ülkeler, çeşitli ortak özellikleri paylaşmaktadırlar. Birincisi, iki büyük parti arasındaki güç farkları genellikle birinci grup ülkelerden çok daha fazladır. Beş ülke arasındaki iki büyük parti arasındaki ortalama yüzdelik oy farkı, savaş sonrası tüm seçimler dikkate alındığında ilk gruptaki ülkelerde sadece 1.6 iken; İkinci grup ülkelerde (bütün seçimler için verilerin mevcut olmadığı Lüksemburg hariç) 10.5'tir. Üç partili sistemlerin bir başka özelliği daha vardır. O da bu                                                            13  Ibid, s. 183-186. 14  Ibid, s. 184. 15  Ibid., s. 184-185. 701Berkan Hamdemir - Adem Çelik  Ankara Üni. Hukuk Fak. Dergisi, 67 (4) 2018: 697-733 kategorideki ülkelerin hepsinde iki büyük parti ve onlara göre çok daha küçük bir üçüncü partinin varlığıdır. Üç önemli partinin tümünün eşit büyüklükte olduğu  üç  partili  sistemler  teorik  olarak  mümkün  görünmesine  rağmen, aslında Batı demokrasileri arasında pratikte böyle bir üç parti sistemi yoktur. İkinci  grup  ülkeler  bu  nedenle  'iki  buçuk  parti  sistemleri'  olarak adlandırılmalıdır. Üçüncü gruptaki ülkelerde, birinci parti, oyların yaklaşık yüzde 40'ını elde ettiği için bu ülkeler, hâkim olarak tanımlayabilecekleri çok büyük bir partiye  sahiptirler.  Bu  ülkelerde  hâkim  parti,  genellikle  ikinci  partiden yaklaşık iki kat daha fazla oy almaktadır. Hatta bu kategorideki ülkelerde, seçim sisteminden dolayı hâkim partinin parlamentodaki sandalyelerin salt çoğunluğuna sahip olması da mümkündür. Ancak, bu ülkeler aynı zamanda çok partili sistemlerin olduğu ülkelerdir. Çünkü bu kategorideki ülkelerin hepsinde, siyasi sistemin işleyişinde önemli bir rol oynayan dört ya da beş önemli (çoğunlukla iyi yapılandırılmış) parti bulunmaktadır. Böylece, iki ve iki  buçuk  parti  sistemlerinin  yanında  bu  (üçüncü)  grup,  iki  partinin seçmenlerin oylarının yaklaşık üçte ikisini elde ettiği çok partili bir sistemden ziyade, oyların beşte ikisi ve yarısından azı ile birincilik elde eden baskın bir partiye sahip çok partili bir sistem olarak tanımlanmalıdır.  Gerçek manada çok partili sistemlerde ise hâkim parti bulunmamaktadır. Bu sistemde üç ya da dört partinin koalisyonları oluşturabilmeleri için eşit derecede ve iyi bir şekilde sistem içerisine yerleştirildiği politik davranışlar söz konusudur.  1.2. Partilerin Büyüklüğüne (Koalisyon ya da Şantaj Potansiyeline) Göre Parti Sayısının Belirlenmesi: Sartori nin Tasnifi Lijphart, sayısı açısından parti sistemini tespitinde en önemli sorunun, hukuken var olan partilerin tamamının sayıya dahil edilip edilmeyeceği; eğer bütün partiler dahil edilmeyecek ise sayıma dahil edilecek partilerin, neye göre belirleneceği olduğunu belirtmektedir.19 Bu temel soruya cevap veren ve verdiği cevap literatürde önemli bir etkiyi haiz olan kişi Giovanni Sartori dir. O na  göre,  bir  kere  parlamentoda  sandalye  kazanamayan  siyasi  partiler                                                            16  Ibid., s. 185. 17  Ibid., s. 186 18  Ibid.  19  Lijpart, op. cit., s. 103 702Ankara Üni. Hukuk Fak. Dergisi, 67 (4) 2018: 697-733  Türkiye de Parti Sistemleri sayıma dahil edilmemelidir. Parlamentoya giren siyasi partilerin de sayıya dahil edilmesinde bunların büyüklüğü esas alınmalıdır. Peki, büyüklük neye göre belirlenecektir? Sartori ye göre, parlamentodaki patilerin büyüklüğü esas alınırken, % 5 veya % 10 gibi keyfi bir eşik belirleyip, eşiğin üstünde kalan siyasi partilerin sayıya dâhil edilmesi, altında kalanların ise dâhil edilmemesi, mantıklı  bir çözüm  olmaz.  Çünkü  büyüklüğü  belirleyen  mutlak  bir  eşik yoktur. Eğer eşik düşür tutulursa, ilgisiz bir sürü parti sisteme dâhil edilmiş olur. Tam tersine eşik yüksek tutulursa, bu sefer de sistemde etkili olmayan parti, sisteme dâhil edilmiş, etkili olan parti ise sistem dışında bırakılmış olabilir. Örneğin, yüzde on oy alan bir partinin yüzde üç oy alan partiden sistem  içerisinde  daha  az  rol  alması  mümkündür.  Mesela  yirmi  beş  yıl boyunca  ortalama  yüzde  iki  oy  alan  İtalyan  Cumhuriyetçi  Parti,  birçok hükümette  koalisyona  katılmıştır.  Dolayısı  ile  parlamentodaki  partilerin niteliği önemlidir. Ona göre, parlamentodaki partilerin parti sistemindeki sayının  belirlenmesinde  sayıya  dâhil  edilebilmesi  için  ya   koalisyon potansiyeline  ya da  şantaj potansiyeline  sahip olması gerekir.  Sartori ye göre, bir parti küçük olabilir ancak koalisyon pazarlıklarında güçlü bir potansiyele sahiptir. Tersine, bir parti çok küçük olmayabilir ancak henüz koalisyon pazarlığı yapacak güçten yoksundur. Bir parti ne kadar küçük olursa olsun eğer belli dönemlerde olası hükümet çoğunluklarından en az birini belirleyecek bir pozisyonda olursa, bu parti koalisyon potansiyeline sahip bir parti olarak kabul edilmelidir. Ancak bu kabulün bir istisnası vardır. O  da  nispi  bir  büyüklüğe  sahip  olmasına  karşılık  hiçbir  zaman  büyük partilerce muhtemel koalisyon ortağı olarak görülmeyen, kalıcı muhalefet pozisyonunda olan sistem karşıtı partilerdir. Sartori, bu duruma örnek olarak, İtalya ve Fransa'da, Komünist partilerin, toplam oyların dörtte birini ve hatta bazen üçte birinin almış olmalarına rağmen koalisyon potansiyelinin son yirmi beş yıl boyunca (eserin yazıldığı tarih itibariyle) hemen hemen sıfır olmasını göstermektedir. Ancak bu tür partileri hesaba katmamak absürt olur. Bu nedenle  bu  partiler  için  korkutma  gücü  daha  doğrusu  şantaj  potansiyeli özelliği olan muhalefet odaklı partiler olarak ikinci bir sınıflandırma yapmak gerekir 22. Sartori ye göre, bir partinin varlığı veya görüntüsü, hükümet odaklı                                                            20  Sartori, Giovanni. Parties and Party Systems: A Framework for Analysis, ECPR Press, UK, 2005, s. 107. 21  Ibid., s. 108-109. 22  Ibid., s. 108.  703Berkan Hamdemir - Adem Çelik  Ankara Üni. Hukuk Fak. Dergisi, 67 (4) 2018: 697-733 partilerin  rekabet  taktiklerini  etkiler  ve  rekabetin  yönünü  değiştirirse  – merkezden çevreye ya da soldan sağa veya her iki yönde - o parti, şantaj potansiyeli olan parti olarak nitelendirilir. Sartori, pratikte şantaj partisi kavramının, esas olarak anti-sistem partisi kavramıyla çakışmakta olduğunun altını çizmektedir. O na göre, seçime katılan şantaj partisinin seçimdeki şantaj potansiyeli,  parlamento  partisinin  mevzuatın  yürürlüğe  konmasıyla  ilgili olarak veto potansiyeline, hatta veto gücüne eşdeğerdir. Özetle Sartori, ne koalisyon ne de şantaj potansiyeline sahip olmayan partilerin,  parti  sayısını  hesaplarken  hesaba  katılmayabileceğini;  aksine, hükümet  etme  alanında  koalisyonun  şekillenmesinde  etkisi  olan  ya  da muhalefet alanındaki rekabette etkisi olan tüm tarafların sayılması gerektiğini belirtmektedir.  Sartori, geleneksel üçlü sınıflandırmayı (tek partili, iki partili ve çok partili  sistem  sınıflandırmasını)  kabul  etmekle  beraber  artık  bu sınıflandırmanın yeterli olmadığını ileri sürmektedir. Ona göre, iki partili sistemler hariç olmak üzere tek partili ve çok partili sistemler, tek tip değildir. Bunlar  kendi  içinde  farklıklar  arz  etmektedir.  Dolayısı  ile  geleneksel sınıflandırmayı, partilerin sadece sayılarını değil, niteliklerini de esas alarak farklı  bir  noktaya  taşımış  ve  parti  sistemlerini  yedi  farklı  şekilde sınıflandırmıştır. Bunlar:  •  Tek parti •  Hegemonik parti •  Baskın parti •  İki parti •  Sınırlı çoğulculuk •  Aşırı çoğulculuk •  Atomize                                                            23  Ibid. 24  Ibid, s. 109. 25  Ibid.s. 108. 26  Ibid., s. 110. 704Ankara Üni. Hukuk Fak. Dergisi, 67 (4) 2018: 697-733  Türkiye de Parti Sistemleri Sartori,  tek  parti  sisteminin,  gerçek  tek  parti  sistemi,  hegemonyacı (hegemonik) tek parti sistemi ve baskın (predominant) partinin olduğu tek parti  sistemi  şeklinde sınıflandırılabileceğini  belirtmektedir.  Buna  göre, siyasi  gücü  elinde  toplamış  tek  bir  partinin  olduğu  (siyasal  iktidarın tekelleştiği) diğer partilerin varlığına müsaade edilmediği parti sistemi tam anlamıyla (gerçek anlamda) bir tek parti sistemidir.  Hegemonyacı  tek  parti  sisteminde,  hegemonyacı  bir  parti,  sistem içerisinde başka partilerin varlığına sadece uydu parti ya da ast parti olarak müsaade etmektedir. Bu partiler de yapıları gereği hegemonyacı partinin gerçek anlamda siyasi rakipleri değildir. Dolayısı ile bu parti sisteminde, iktidarın el değiştirmesi söz konusu olmamaktadır. Hegemonyacı tek parti sistemini, baskın tek parti sisteminden ayıran temel özellik de budur.  Baskın (predominant) partinin olduğu tek parti sistemlerinde ise sistem içerisinde uydu parti niteliğinde olmayan, gerçek anlamda muhalefet partileri bulunmaktadır ancak bir parti sürekli olarak oyların salt çoğunluğunu alarak tek başına yönetmekte ve iktidar, demokratik seçimler yapılmasına rağmen değişmemektedir. Bu sistemde, hukuken iktidarın el değiştirmesi mümkün olmasına  ve  sistem  yarışmacı  olmasına  rağmen,  fiiliyatta  baskın (predominant) parti, seçmenin salt çoğunluğu üzerinde önemli bir hâkimiyeti haizdir ve şartlar değişmediği, parti zayıflamadığı sürece, baskın partinin iktidarının sona ermesi söz konusu olmamaktadır.  Sartori aslında baskın parti sisteminin sadece tek parti sistemi olarak nitelendirilemeyeceğini, tek parti sisteminden daha fazlasını ifade ettiğini belirtmektedir.  Ona  göre,  baskın  parti  sisteminde  baskın  parti  dışındaki partilerin  sadece  var  olmalarına  değil;  yasal,  meşru  bağımsız  ve  gerçek anlamda muhalefet partileri olarak da var olmalarına izin verilir. Bu sistemin temel  özelliği  aynı  partinin  adil,  serbest  ve  yarışmacı  (meşru)  seçimler sonucunda, seçim sonuçlarını etkileyecek düzeyde olmayan seçim sürecindeki kimi eksikliklere rağmen başarısı net bir şekilde kabul edilir. Baskın partinin                                                            27  Ibid 28  Ibid, s. 112 29  Özbudun, Ergun, M. Düverger in Siyasal Partileri ve Siyasal Partilerin İncelenmesinde Bazı Metodolojik Problemler, 1964, s. 42, http://dergiler.ankara.edu.tr/dergiler/38/338/ 3468.pdf (E.T.09.06.2017) 30  Sartori, op. cit., s. 112. 31  Özbudun, op. cit., s. 42.  705Berkan Hamdemir - Adem Çelik  Ankara Üni. Hukuk Fak. Dergisi, 67 (4) 2018: 697-733 diğer  partilerden  daha  fazla  çalışarak  parlamentodaki  sandalyelerin çoğunluğunu elde etmesi söz konusudur. Bu sistemin tek parti sistemine benzeyen yönü iktidarın uzunca bir süre el değiştirmemesidir.  Sartori, baskın (predominant) partinin varlığından bahsedebilmek için bazı özelliklerin varlığını aramaktadır. Ona göre baskın parti ile diğer partiler arasındaki puan farkının on olması bu koşullardan bir tanesidir. Diğer bir koşul, baskın partinin, parlamentoda hükümeti kurmak için sandalyelerin salt çoğunluğunu elde etmesi gerektiğidir. Bir başka koşul da ilk iki durumun uzunca bir süre devam etmesidir. Acaba uzunca süreden ne anlaşılması gerekir diye soracak olursak Sartori, bu durumun en az dört ardışık yasama dönemi devam etmesi gerektiğini belirtmektedir. Sartori, bu özelliklerinden yola çıkarak baskın partinin, seçmenleri tarafından sürekli olarak parlamentodaki sandalyelerin salt çoğunluğunu kazanacak şekilde desteklenen parti olarak tanımlanabileceğini belirtmektedir.  Sartori ye göre, iki partili sistemlerde güç dağılımı net olduğu için çok problemli değildir. Bu sistem, özü itibariyle iki partinin salt çoğunluğu elde etmek için yarıştığı bir sistemdir. Bu sistemde, çok partili sisteme özgü (i) hiçbir partinin mutlak çoğunluğa elde etmesinin veya en azından muhafaza etmesinin muhtemel olmaması (ii) tarafların güç açısından, koalisyon için vazgeçilmezliklerine  göre  sıralanması  ve  korkutma  (şantaj)  potansiyelli partilerin varlığı gibi temel özellikler yoktur. Buradan anlaşılacağı üzere iki partili sistemler, çok partili sistemlerin aksine, iki partinin mutlak çoğunluk için yarıştığı, bu iki partiden kazananın tek başına yönettiği ve iktidarın iki parti  arasında  el  değiştirmesinin  muhtemel  olduğu  bir  sistemi  ifade etmektedir.  Sartori, iki partiden daha fazla partinin olduğu sistemlerin esasen çok partili sistemeler olduğunu söylemektedir. Ancak o, çok partili sistemleri de kendi içerisinde sınıflandırmaktadır. Duverger e atıfla, bazen iki parti yerine                                                            32 Sartori, op. cit., s. 171 33 Ibid., s. 173. 34 Ibid., s. 174. 35 Ibid., s. 174. 36 Ibid., s. 173. 37 Ibid., s. 112. 38  Ibid., s. 116. 706Ankara Üni. Hukuk Fak. Dergisi, 67 (4) 2018: 697-733  Türkiye de Parti Sistemleri iki  blokun  olacağını  belirten  Sartori nin,  çok  partili  sistemleri sınıflandırırken bu kabul üzerinden hareket ettiğini söyleyebiliriz. Ona göre, çok partili sistemler, sınırlı çoğulcu, aşırı çoğulcu ve atomize parti sistemleri şeklinde karşımıza çıkabilir. Sartori, üç ila beş partinin, olduğu sistemleri, sınırlı  çoğulculuğun;  altı  ila  sekiz  partiden  oluşan  sistemlerin  ise  aşırı çoğulculuğun olduğu sistemler olduğunu belirtmektedir. Bu sınıflandırmada sınırlı çoğulcu parti sistemi ile aşırı çoğulcu parti sistemini ayırmada eşik olarak beş veya altı sayısının kullanılmasının sebebini ise beş ya da daha az partinin olduğu sistemlerde partiler arası etkileşim ve ittifakın daha fazla olması buna karşın altı ya da daha fazla partinin olduğu sistemlerde ise partiler arası etkileşimin daha az olmasıyla izah etmektedir. Eşiğin kesin olarak beş ya da altıda olmadığını, bu civarda olduğunu söyleyen Sartori bu konuda ideolojik mesafenin belirleyici olduğunu söylemektedir. İdeolojik mesafenin azlığına veya fazlalığına göre, sınırlı veya aşırı çoğulcu sistemler, ılımlı ya da kutuplaşmış çoğulcu sistem şeklinde karakterize edilebilirler  Sartori,  sınırlı  çoğulculuğun  iki  temel  özelliğinin  olduğunu belirtmektedir. Bu özelliklerden biri, bu sistemlerde, sistem karşıtı partilerin (komünist, faşist vs. partiler gibi) varlığıdır. Ancak bu partilerin gücü çok fazla olmadığı gibi hepsi aynı özelliklere de sahip değildir. Bunların sistem karşıtı tutumları arasında derece ve yoğunluk farkları olabilir. Yöntem olarak da ideolojik yabancılaşma, toptan ret veya protesto gibi farklı yöntemler kullanabilirler. Hatta bu yöntem farklılığı parti kadroları ile seçmeni arasında dahi  söz  konusu  olabilir.  Sistem  karşıtı  kavramı  ile  geniş  anlamda, parlamentoda  bulunan,  muhalefette  kalmaya  mahkûm  bütün  retçi  ve protestocu partiler ifade edilir. Bir başka deyişle bir parti, karşıtı olduğu sistemin  meşruluğunu  baltaladığında,  sistem  karşıtı  parti  olarak tanımlanabilir. Bu partiler, belli konulara değil, genel olarak mevcut sistemin değerlerine, prensiplerine karşı muhaliftirler. Bu çerçevede, devrimci partiler sistem karşıtı olmakla beraber, sistem karşıtı partiler sadece devrimci partilere de indirgenemez.                                                             39  Ibid., s. 116. 40  Ibid., s.111. 41  Ibid., s. 117. 42  Ibid., s. 112. 43  Ibid., s. 119. 44  Ibid., s. 117-118 707Berkan Hamdemir - Adem Çelik  Ankara Üni. Hukuk Fak. Dergisi, 67 (4) 2018: 697-733 Sınırlı çoğulculuğun ikinci temel özelliği ise iki farklı blokta toplanmış partilerin varlığıdır. Eğer bir tarafta hükümet partisi/partileri, diğer tarafta da bütün muhalefet partileri hükümet partisine karşı birleşmiş bir muhalefet görüntüsü sergiliyor ve kendi aralarında alternatif bir hükümet oluşturma konusunda anlaşabiliyorlarsa, bu durumda muhalefetteki parti sayısının bir önemi yoktur. Sınırlı çoğulculukta iki karşı blok etrafında toplanan ve her bir bloktaki partilerin kendi aralarında birbirlerine daha yakın olduğu bir durum söz konudur. Sistem, ikili karşıtlık üzerinden işlemektedir. İktidar, bu iki blok arasında el değiştirebilmektedir. Bu sistemin karakteristik özelliği merkeze yerleşmiş bir parti veya parti grubunun olmasıdır. Bu sistemde hem solda hem de sağda, bir merkez üzerinde rekabet söz konusudur.  Aşırı çoğulculuğun olduğu parti sistemleri ise altı ila sekiz partiden oluşan ve partiler arasındaki ideolojik farklılığın ve mesafenin fazla olduğu çok partili sistemlerdir. Bu sistemde, çoğu partiler nispeten küçük gruplar olup, her biri kendi seçmenini çok iyi endoktrine etmektedir. Bu sistemde, parti seçmenin partiye bağlılığı adeta bir müridin şeyhine bağlılığı gibidir. Bu sistemde, hesaba katılması gereken güçte sistem karşıtı, uzlaşmaz nitelikte, uç partiler vardır. Sistemde, sadece merkeze yönelmek, merkez partilerine gereken  oyu  kazandırmaya  yetmediği  için  merkez  partileri,  bu partilerle rekabete girmekte bu da onların daha sağa ya da sola kaymasına ve ideolojik kutuplaşmanın artmasına neden olmaktadır. Bu sistemde, hükümet, merkez partileri tarafından kurulmakta olup, sık sık düşse bile yine aşağı yukarı aynı partiler  hükümette  yer  almaktadır.  Dolayısı  ile  merkez  partileri  hep yönetmekte, uç partiler bir hükümet alternatifi olamamaktadırlar.  Sartori nin atomize parti sistemi modeli artık aşırı çoğulcu sistemin ötesinde,  parti  sayısının  dokuzun  üzerinde  olduğu  sistemlerdir.  Bu  tür sistemlerde artık parti sayısının on, yirmi veya otuz olması arasında pek bir fark yoktur. Buradaki durum, ekonomideki birden fazla satıcı ve alıcının olduğu bir pazarda, hiçbir satıcının sattığı ürünün fiyatını tek başına etkileme                                                            45  Ibid., s. 118-119. 46  Ibid, s. 119. 47  Ibid., s. 111. 48  Ibid., s. 122. 49  Özbudun, Ergun. Türkiye de Parti ve Seçim Sistemi, İstanbul Bilgi Üniversitesi Yayınları, 2. B., İstanbul, 2016, s. 80-81. 708Ankara Üni. Hukuk Fak. Dergisi, 67 (4) 2018: 697-733  Türkiye de Parti Sistemleri gücüne  sahip  olamadığı  yani  atomize  koşulunun  olduğu  tam  rekabet piyasasına benzemektedir. 2. Türkiye de Parti Sistemleri ve Nedenleri  2.1. Genel olarak Parti Sistemlerini Belirleyen Faktörler Blondel ve Sartori nin analizleri, bir ülkede bulunan parti sisteminin nasıl tespit edileceğinin kriterlerini sunmalarına rağmen, parti sistemlerinin oluşum süreçlerine yoğunlaşmazlar. Ancak, parti sistemleri boşlukta oluşmazlar. Parti sisteminin  oluşumunu  belirleyen  bir  dizi  siyasal  ve  sosyolojik  faktörün bulunduğunu ifade etmek gerekmektedir.  Sosyal bölünmeler ve parti sistemleri arasındaki bölünmeleri inceleyen Seymour Martin Lipset ve Stein Rokkan, Avrupa parti sistemlerinin doğuşunu inceledikleri çalışmalarında, parti sistemlerinin doğuşunu açıklayan bir model sunmaya çalışmışlardır.51 Bu modele göre, sosyal bölünmeler, birisi yerel (territorial), diğeri işlevsel iki eksen bulunur. Yerel eksenin bir ucunda, bölgesel  çatışmalar  yer almaktadır. Merkez-çevre  (center-periphery)  aksi olarak da adlandırılan bu eksende, ulus devletlerin türdeşleştirici politikalarına karşı çıkan ve kültürlerini korumayı amaçlayan çeşitli kültürel, dinsel ve etnik azınlıkların istekleri bulunur. Yerel eksenin diğer ucunda ise, ulusal elitin kendi içindeki çatışmalar yer alır. Elitler arasındaki çatışmaların merkezinde ise sistemin nasıl yönetileceği ve hangi amaçları izleyeceği konuları bulunur. İşlevsel  eksen  ise  büyük  ölçüde  sosyo-ekonomik  çatışmalar  üzerine kuruludur.52 İşlevsel eksen, bu eksende bulunan çatışmaların özel/özgül ya da ideolojik oluşuna göre ikiye ayrılır. İşlevsel eksenin bir ucunda, özel ve sınırlı nitelikteki ekonomik çatışmalar bulunur ve bu çatışmalar siyasetin amacından ziyade araçlarına yoğunlaşır. Diğer uçta ise hangi bölgeden olursa olsun ortak sosyo-ekonomik çıkarlara sahip bireyler aynı ideolojik kampta toplanır. Bu eksende, mutlak iyi ve kötünün ne olduğu, siyasetin amacının ne olması gerektiği  gibi  ideolojik  çatışmalar  görülmektedir.  Lipset  ve  Rokkan ın modeline göre, Avrupa da önce yerel eksende, daha sonra işlevsel eksendeki                                                            50  Sartori, op. cit., s. 111. 51  Seymour Martin Lipset ve Stein Rokkan,  Cleavage Structure, Party Systems and Voter Alignments:  An  Introduction   (der.)  Lipset  ve  Rokkan,  Party  Systems  and  Voter Alignments, The Free Press, New York, 1967, s. 1-64.  52  A.g.e, s. 10. 709Berkan Hamdemir - Adem Çelik  Ankara Üni. Hukuk Fak. Dergisi, 67 (4) 2018: 697-733 bölünmeler  ortaya  çıkmıştır.53  Bu  durum,  merkezileşme  ve  buna  karşı  kültürel savunma  politikalarını benimseyen partilerin tarihsel olarak, sosyoekonomi eksenli partilerden önce ortaya çıktıkları anlamına gelmektedir. Lipset ve Rokkan ın modeli, parti sistemlerinin oluşumuna etki eden tarihsel ve sosyolojik faktörleri açıklamayı hedefler.  Parti sistemlerinin oluşumunda sadece sosyolojik bölünmeler değil, aynı zamanda  siyasal  faktörler  de  etkilidir.  Parti  sistemlerinin  oluşumunda, belirleyici olmasa da seçim sistemlerinin de önemli bir etkisi bulunmaktadır. Maurice Duverger e göre seçim sistemleri ve parti sistemleri  birbirlerine çözülmez şekilde bağlı ve bazen çözümleme yoluyla bile ayrılmaları güç iki gerçekliktir.  Duverger, seçim sistemleri ve parti sistemleri arasındaki ilişkiyi şu  şekilde  formüle  eder:  a)  Orantılı  temsil,  sert,  bağımsız  ve  istikrarlı partilerden kurulu çok partili sistemi teşvik eder; b) İki turlu çoğunluk sistemi, yumuşak, bağımlı ve nispeten istikrarlı partilerden meydana gelen çok partili sistemi teşvik eder; c) Tek turlu basit çoğunluk sistemi, iktidarın büyük bağımsız  partiler  arasında el  değiştirdiği iki-partili sistemi  teşvik  eder.54 Duverger in  seçim  sistemleri  ile  parti  sistemleri  arasında  kurduğu  ilişki literatüre  Duverger Kanunları  olarak geçmiştir. Seçim sistemleri ile parti sistemleri arasında ilişki olup olmadığını test etmeye yönelik kimi çalışmalar yapılmış ve  Duverger Kanunları  eleştiriye konu olmuştur. Hatta Duverger, 1986 yılında yazdığı bir makalede seçim sistemi ve parti sistemleri arasındaki ilişkiyi yeniden formüle etmeyi denemiştir. Bu çalışmaya göre, orantılı temsil sistemleri, birbirinden bağımsız partilerden oluşan çok partili sistemleri, iki turlu çoğunluk sistemleri ise, ittifak halinde ve bağımlı partilerden oluşan çok partili  sistemleri  teşvik  etmektedir.  Buna  karşın  Duverger  Kanunlarına yönelik  eleştiriler  devam  etmiştir.  Alan  Ware,   Duverger  Kanunları nın çoğunluk esasına dayalı seçim sistemlerinin kullanıldığı Amerika ve Yeni Zelanda da ortaya çıkan iki partili sistemlerle doğrulandığını ama nisbi temsil sistemini  benimseyen  Kolombiya  ve  Malta da  geçerli  olmadığını  ortaya                                                            53  S. 37-38.  54  Duverger, Maurice. Siyasi Partiler, (Çev. Ergun Özbudun), Bilgi Yayınevi, Ankara, 1970, s. 274.  55  Duverger, Maurice,  Duverger s Law: Forty Years Later.  in Bernard Grofman and Arend Lijphart, eds., Electoral Laws and Their Political Consequences, s. 70. New York: Agathon Press, 1986, pp. 69-84.  710Ankara Üni. Hukuk Fak. Dergisi, 67 (4) 2018: 697-733  Türkiye de Parti Sistemleri koymuştur. Benzer bir biçimde Wen-Cheng Wu, Duverger in hipotezlerini revize etmeye çalışan bir makale kaleme almıştır. Bu çalışmaya göre; a) nisbi temsil  sistemleri  kutuplaşmış  ve  aşırı  çok  partili  sistemleri,  b)  iki  turlu çoğunluk sistemleri ise, ılımlı çok partili sistemleri teşvik eder 57. Sartori ise, seçim sistemleri ve parti sistemleri arasındaki ilişkinin, yapılaşmış bir parti sisteminin varlığı ve seçim sisteminin baskısına karşı direnen seçmenlerin, tüm seçim çevrelerinde basit çoğunluğu oluşturmayacak şekilde dağılmış olmaları gibi iki önkoşulun varlığı halinde kanunlaştırılabileceğini savunur.58  Parti  sistemlerinin  ortaya  çıkışı  ve  oluşumunu  açıklamaya  çalışan yukarıdaki teoriler birbirinden farklı ve birbirine alternatif teorilerdir. Lipset ve Rokkan ın modeli, parti sistemlerinin ortaya çıkışını sosyo-ekonomik ve ideolojik modellerle açıklamaya çalışır. Buna karşın, Duverger ve Sartori gibi isimler,  kurumsal  açıklamayı  merkeze  alırlar.  Oysa  parti  sistemlerinin teşekkülünde, sosyo-ekonomik, ideolojik ve kurumsal faktörlerin tamamının etkisi söz konusudur. Bundan dolayı, Lijphart, Taagepera, Grofman, Laaksu gibi siyaset bilimciler iki modeli sentezlemeye çalışırlar. Bu isimler, parti sistemlerinin teşekkülünde sosyo-ekonomik, ideolojik ve kurumsal faktörlerin birlikte ele alınması gerektiğini savunur. Gerçekten, sosyal bölünmelerin temsili siyasal partilerin varlık gerekçesidir. Partilerin başlıca işlevlerinden birisi toplumdaki bölünme ve çatışmaları yansıtmak ve ifade etmektir.59 Bu itibarla,  toplumların  sosyolojik  bölünmüşlük  düzeyleri  ile  parti  sistemi arasında  bir  ilişki  olduğu  ifade  edilmelidir.  Lijphart a  göre  çağdaş demokrasilerde parti sistemlerinin oluşumuna etki eden yedi sorun boyutu bulunmaktadır: Sosyo-ekonomik, dinsel, kültürel etnik, kentsel-kırsal, rejim desteği, dış politika ve maddecilik-sonrası sorunlar. Parti sistemleri ile sorun boyutları arasında bir ilişki olduğu tartışmasızdır. Ancak parti sistemleri ile sorun boyutları arasındaki ilişki nasıl açıklanmalıdır? Rein Taagepera ve                                                            56  Alan Ware, Political Parties and Party Systems, Oxford: Oxford University Press, 1996,    s. 191-192.  57  Wu,  Wen-Cheng.  Duverger s  Hypothesis  Revisited,  s.  44.  http://www.scu.edu.tw/ politics/journal/doc/J/02.pdf (E.T. 01.11.2018) 58  Sartori, Giovanni. Karşılaştırmalı Anayasa Mühendisliği, (Çev. Ergun Özbudun) Yetkin Yayınları, Ankara, 1997, s. 59.  59  Özbudun, Türkiye de Parti ve Seçim Sistemi, s. 3.  60  Lijphart, op. cit., s. 86; Lijphard, Arend. Demokrasi Motifleri, (Çev. Güneş Ayas-Utku Umut Bulsun) Salyangoz Yayınları, İstanbul, 2006, s. 84.  711Berkan Hamdemir - Adem Çelik  Ankara Üni. Hukuk Fak. Dergisi, 67 (4) 2018: 697-733 Bernand Grofman a göre, partilerin efektif sayısı (N)61 ile sorun boyutlarının sayısı (I) arasındaki ilişki şu şekilde formüle edilebilir: N= I+1. Buna göre, etkin parti sayısı, sorun boyutundan bir fazladır. Buna göre tek bir sorun boyutu etrafında bölünmüş toplumlarda iki partili sistemler görülürken, sorun boyutunun iki veya daha fazla olduğu ülkelerde çok partili sistemlerin alt türleri ortaya çıkmaktadır.  Parti sistemi ile bir ülkenin siyasal istikrarı arasında güçlü bir ilişki söz konusudur. İstikrarlı parti sistemleri siyasal istikrarı beslerken, siyasal istikrar da istikrarlı parti sistemlerinin ortaya çıkmasına neden olmaktadır. Buna karşın Türkiye söz konusu olduğunda istikrarlı bir parti sisteminin varlığından söz etmek mümkün değildir. Bu durumun aşağıda detaylı işlenecek birkaç nedeni bulunmaktadır. Öncelikle, temel işlevleri toplumdaki bölünme ve çatışmaları temsil etmek olan siyasal partilerin, sosyolojik bölünmelerden bir kısmı üzerinde siyaset yapmalarının önünde yasal engeller bulunmasıdır. Türkiye de dini, etnik ve sınıfsal bölünmeler üzerinden siyaset yapılmasının önünde  çeşitli  engeller  hep  bulunagelmiştir.  Bu  itibarla  çeşitli  siyasal partilerin  kapatıldıkları  görülmektedir.  Bu  durum,  yapılaşmış  bir  parti sisteminin oluşmasına engel teşkil etmektedir. İkinci olarak Türkiye uzun bir parlamentarizm  geleneği  olmasına  rağmen,  demokratik  sürecin  belirli aralıklarla siyaset dışı (ordu vb.) güçler tarafından kesintiye uğratıldığı bir ülkedir.  Üçüncü  olarak,  demokratik  süreci  kesintiye  uğratan  siyaset-dışı                                                            61  Parti sistemlerinin tasnifinde karşılaşılan temel güçlüklerden birisi, yasal olarak kurulmuş her partinin hesaplamaya dahi edilip edilmeyeceğidir. Eğer yasal olarak kurulmuş bütün partiler hesaplamaya dahil edilirse, bütün sistemlerin çok partili olduğunu varsaymak gerekir. Bunun için parti sistemlerinin analizinde, hangi partilerin hesaplamaya dahil edilmesi gerektiğine ilişkin çeşitli teoriler geliştirilmiştir. Birisi de, Markku Laakso ve Rein Taagepera tarafından geliştirilmiş ve partilerin görece büyüklüklerini hesaba katarak, bir parti sisteminde tam olarak kaç partinin var olduğunu hesaplamaya yarayan, partilerin efektif sayısı olarak adlandırılan endekstir. Bu endekse göre, efektif parti sayısı, birin, partilerin parlamento seçimlerinde kazandıkları sandalye oranının karelerinin toplamına bölünmesiyle elde edilir. Buna göre eşit derecede güçlü iki partiden oluşan bir iki partili sistemde efektif parti sayısı kesinlikle 2.0 dır. Ancak partiler arasında güç farklılıklarının olduğu bir sistemde, örneğin partilerden birisinin parlamentodaki sandalyelerin %70 ni diğerinin ise %30 unu aldığı bir iki partili sistemde efektif parti sayısı 1.7 dir. Laakso, Markku and Taagepera, Rein,  Effective  Number of Parties: A Measure with Application to West Europa, Comperative Political Studies, 12 (1), 1979, s. 3-27, s. 4.  62  Taagepera, Rein and Grofman, Bernard. Rethinking Duverger s Law: Predicting the Effective Number of Parties in Plurality and PR Systems - Parties Minus Issues Equals One, European Journalof Political Research 13 (1985) 341-352, s. 344.  63  Lijphart, Demokrasi Motifleri, s. 94.  712Ankara Üni. Hukuk Fak. Dergisi, 67 (4) 2018: 697-733  Türkiye de Parti Sistemleri güçler, parti sistemlerini anayasa ve seçim kanunları ile dizayn etmeyi de ihmal etmemişlerdir. Bu bakımdan Türkiye deki seçim sistemleri, büyük ölçüde, demokratik süreçleri askıya alan siyaset-dışı güçler tarafından parti sistemlerini  dizayn  edecek  şekilde  hazırlanmıştır.  Siyasetin,  siyaset-dışı güçler  tarafından  dizaynı  ve  sosyolojik  bölünmelerin  siyasal  partiler tarafından temsil edilmesinin önündeki güçlükler, Türkiye de istikrarlı bir parti sisteminin oluşmasına müsaade etmemiştir.  Türkiye de, Cumhuriyetin kuruluşundan 1946 seçimlerine kadar, siyasi gücü elinde toplamış tek bir partinin olduğu (siyasal iktidarın tekelleştiği) diğer partilerin varlığına müsaade edilmediği gerçek anlamda bir tek parti sistemi olmuştur. İlk defa 1946 yılındaki seçimlere birden fazla partinin katılmasıyla başlayan dönemden, en son 2015 yılında yapılan genel seçimlere kadar geçen süreç içerisinde, çeşitli parti sistemleri söz konusu olmuştur. 1946 seçimlerine kadar geçen süreç, birden fazla partinin iktidar için rekabetine izin vermeyen gerçek bir tek parti sistemi olduğundan, üzerinde uzunca tartışmaya gerek duyulmamaktadır.  Diğer taraftan, 1946 yılında, birden fazla partinin yarıştığı çok partili bir seçim  söz  konusu  olsa  da  seçimlerin  demokratik  olarak  nitelendirilmesi mümkün değildir. 21 Temmuz 1946 yılında yapılan seçimler, tek dereceli seçim  sistemin  uygulanması  ve  birden  fazla  partinin  seçime  katılması bakımından  bir  ilktir.64  Bu  özelliklerine  rağmen,  seçimler  hükümetin kontrolünde yapılmış, açık oy- gizli sayım ilkesi benimsenmiş, sandıklardan çıkan oylar hemen imha edilmiş ve İstanbul gibi seçim çevrelerinde seçim sonuçları üç gün sonra açıklanmıştır.65 Benzer şekilde Demokrat Parti (DP) şehirlerde  önde  olmasına  rağmen,  kırsal  bölgelerde  Cumhuriyet  Halk Partisi nin (CHP) ezici bir çoğunluğu söz konusu olmuştur. Seçim sonuçlarına göre,  CHP  oyların  %85,4 ünü,  DP  %13,1 ini,  bağımsızlar  ise  %1,5 almışlardır. Tüm  bu  göstergelerden  hareketle  şaibeli  1946  seçimlerinden sonra, birden fazla partinin iktidar için rekabet ettiği, iki veya çok partili sistemden  ziyade,  gerçek  tek  parti  sisteminden  hegemonyacı  tek  parti sistemine geçiş yapıldığı söylenebilir. Ancak bu durum uzun sürmemiş ve                                                            64  Sarıkoca, Erem. Türkiye de Seçim Sistemleri ve Demokrasi, Fenomen Yayıncılık, Erzurum, 2010, s. 171.  65  Karpat, Kemal H. Türk Demokrasi Tarihi, Afa Yayıncılık, İstanbul, 1996, s. 143.  713Berkan Hamdemir - Adem Çelik  Ankara Üni. Hukuk Fak. Dergisi, 67 (4) 2018: 697-733 1950 yılında yapılan seçimlerden itibaren birden fazla partinin iktidar için rekabetine izin verilmiştir.  Çalışmanın  bundan  sonraki  safhasında,  hangi  dönemde  hangi  parti sisteminin var olduğunu tespit edebilmek için öncelikle 1950-2015 arası genel seçim sonuçları -parlamentoya giren partiler bazında- tablolar halinde ortaya konulacak daha sonra da yukarıda işaret ettiğimiz  parlamentoya giren parti sayısı ,  partilerin aldıkları oy oranları  ve  partilerin büyüklüğü (koalisyon ve  şantaj  potansiyeli)   ölçütleri  kullanılarak  Türkiye deki  parti sistemi/sistemleri analiz edilmeye çalışılacaktır. Bu analiz de kendi içerisinde 1950-1960,  1961-1980,  1983-2002  arası  dönem  ve  2002 den  günümüze devam eden Adalet ve Kalkınma Partisi (AKP) iktidarı dönemi olmak üzere dört başlık altında yapılacaktır.  2.2. 1950-1960 Arası Dönemde Türkiye de Parti Sistemi 1950 seçimleri, hükümetin seçim yoluyla el değiştirmesi bakımından bir ilktir. 1946 yılında yapılan seçimlerin aksine, 1950 seçimlerine gidilmeden önce seçim kanununda önemli değişiklikler yapılmıştır. 16 Şubat 1950 tarih ve 5545 sayılı yeni seçim kanununda, seçimlerin tek dereceli ve liste usulü adi çoğunluk sistemine göre yapılması öngörülmüştür.66 Yeni seçim kanunda, seçimlerin  yargı  yönetim  ve  denetiminde  yapılması,  Yüksek  Seçim Kurulu nun oluşturulması, gizli oy açık sayım ilkesinin benimsenmesi gibi önemli yenilikler yer almaktadır.67 1950, 1954, 1957 tarihli seçimler, liste usulü  adi  çoğunluk  yöntemine  göre  yapılmıştır.  Seçim  sisteminden kaynaklanan ciddi orantısızlıklar söz konusu olmakla birlikte bu dönemde, iki parti arasında rekabet yaşandığı görülmektedir. Tablo II de, 1950-1960 arası yapılan seçimlerin sonuçlarına yer verilmiştir.                                                                66  Sarıkoca, op. cit., s. 172.  67  Buran, Hasan. Seçim Sistemleri ve Türkiye İçin Yeni Bir Seçim Sistemi Önerisi, Siyasal Kitapevi, Ankara, 2005, s. 105.  714Ankara Üni. Hukuk Fak. Dergisi, 67 (4) 2018: 697-733  Türkiye de Parti Sistemleri Tablo II: 1950-1960 Arası Genel Seçim Sonuçları SEÇİM  SEÇİME KATILAN SİYASİ  PARTİLERİN ALDIĞI TARİHİ  PARTİLER  OY ORANLARI Demokrat Parti (DP)  % 55,2 Cumhuriyet Halk Partisi (CHP)  % 39,6 1950 Millet Partisi (MP)  % 4,6 BAĞIMSIZ  % 0,6 Demokrat Parti (DP)  % 58,4 Cumhuriyet Halk Partisi (CHP)  % 35,1 1954 Cumhuriyetçi Millet Partisi (CMP)  % 5,1 BAĞIMSIZ  %0,6 Demokrat Parti (DP)  % 48,6 Cumhuriyet Halk Partisi (CHP)  % 41,4 1957 Cumhuriyetçi Millet Partisi (CMP)  % 6,5 Hürriyet Partisi (HP)  % 3,5 Blondel ın  tasnifi  çerçevesinde  tablo  II ye  bakıldığında  1950-1960 arasında yapılan seçimlerde iki parti oylarının toplamda %90 ından fazlasını aldığı için, bu dönemde, iki partili sistemin olduğundan kuşku yoktur. Ancak yukarıda belirtildiği üzere Blondel, klasik iki parti sisteminde, iki büyük parti arasındaki oy farkının çok az olduğunun ( ortalama % 1,6) ve seçmenin iki parti arasında tercihlerini oldukça eşit dağıttığının altını çizmektedir. Bu açıdan Türkiye deki iki partili sistem, klasik örneklerinden ayrılmaktadır. Şöyle ki Türkiye de 1950-1960 tarihleri arasında her ne kadar iki büyük parti oyların toplamda %90 ından fazlasını almış olsa da bu partiler arasındaki oy farkı,  Blondel in  belirttiğinin  çok  üstündedir.  1950-1960  arası  dönemde yapılan üç seçimde, iki parti arasındaki ortalama oy farkı, %15,3 tür. Ancak bu durum yine de bu dönemdeki parti sisteminin iki partili sistem olarak nitelendirilmesine engel değildir. Çünkü yukarıda belirtildiği üzere Blondel,                                                            68  Yüksek  Seçim  Kurulu,  1950-1957  Genel  Seçim  Sonuçları,  http://www.ysk.gov.tr/ ysk/faces/HaberDetay?training_id=YSKPWCN_4444010921&_afrLoop=439517199601402&_afrWindowMode=0&_afrWindowId=15jpsonkt_18#%40%3F_afrWindowId%3D15jpsonkt_18%26_afrLoop%3D517199601402%26training_id%3DYSKPWCN_4444010921%26_afrWindowMode%3D%26_adf.ctrl-state%3Djpsonkt_30 (E.T. 07.06.2017). 69  Bolndel, op. cit., s. 184-185. 715Berkan Hamdemir - Adem Çelik  Ankara Üni. Hukuk Fak. Dergisi, 67 (4) 2018: 697-733 teorik  olarak  iki  partili  sistemlerde,  bir  partinin  diğerinde  daha  büyük olmasının mümkün olabileceğini de belirtmektedir. Bu teorinin Türkiye de 1950-1960 döneminde pratiğe döküldüğü söylenebilir.  1950-1960 dönemi söz konusu olduğunda, 1957 seçimlerine ayrı bir parantez  açmak  gerekmektedir.  1957  seçimlerinde  CHP,  CMP  ve  HP arasında, DP karşıtı bir seçim ittifakı görüşmeleri yapılmış olmasına rağmen, DP nin seçim kanununda yaptığı değişiklikler ve seçimleri bir yıl erkene alması, bu ittifakın gerçekleşmesine engel olmuştur. DP, seçimlere çok kısa bir süre kala, 5.6.1946 tarih ve 4918 sayılı Seçim Kanunu nun 35.maddesinde:  seçimlere iştirak eden siyasal partiler, il veya ilçe teşkilatı kurdukları her seçim çevresinde müstakilen seçime iştirak etmek ve o çevrenin seçeceği milletvekili sayısı kadar aday göstermek mecburiyetindedir  ve  bir siyasi partiye adaylık için müracaat etmiş olan hiç kimse hiçbir seçim çevresinde o seçimde müstakilen adaylığını koyamayacağı gibi başka bir parti tarafından da aday gösterilemez ve seçilemez  gibi değişiklikler yaparak, seçim ittifakına engel olmuştur.71 Böyle koşullar altında gidilen seçimlerde, DP ile CHP arasındaki oy farkı ilk kez tek hanelere inmiştir. Beri taraftan, CMP ve HP oyların  toplamda  %  10 nunu  almış  olmalarına  rağmen,  seçim  sistemi nedeniyle sadece dörder sandalye kazanmışlardır.  1957  seçimleri,  seçim  sisteminin,  parti  sistemi  üzerindeki  etkisini göstermek  bakımından  muazzam  bir  örnek  teşkil  etmektedir.  Eğer  bu dönemde,  seçim  kanununda  değişiklik  yapılmasa  dolayısı  ile  seçim çevrelerinde, üç parti arasında seçim ittifaklarına izin verilseydi, farklı bir parti sistemi ile karşılaşmak mümkün olabilirdi. Böyle bir durumda iki partili sistemin, iki buçuk partili veya çok partili bir sisteme evrilmesi kuvvetle muhtemeldi. Maalesef bu dönem, askeri bir darbe ile sonuçlanmış ve hem siyasal  sistemin  hem  de  parti  sisteminin  demokratik  evrimine  imkân tanınmamıştır.  2.3. 1961-1980 Arası Dönemde Türkiye de Parti Sistemi  27 Mayıs 1960 askeri darbesi, Türkiye de siyasetin siyaset-dışı aktörler tarafından  dizayn  edilmesinin  nirengi  noktasıdır.  Darbe  sonrası,  DP                                                            70  Ibid. 71  Aydoğdu,  Yasin.  Seçim  Sistemleri  ve  Türkiye,  Adalet  Yayınları,  Ankara,  2015,  s. 172-173.  716Ankara Üni. Hukuk Fak. Dergisi, 67 (4) 2018: 697-733  Türkiye de Parti Sistemleri kapatılmış, Başbakan Adnan Menderes ile bakanlar Hasan Polatkan ve Fatin Rüştü  Zorlu  idam  edilmiştir.  Darbeyle  birlikte  parti  sisteminde  radikal değişiklikler  meydana  gelmiştir.  1961  yılında  hazırlanan  anayasa,  Millet Meclisi ni  dengeleyici  kurumlar  ihdas  ederek,  iktidar  partisinin  hareket alanını daraltmayı hedeflemiştir. Zürcher e göre, Cumhuriyet Senatosu bu amaçla kurulmuş olup; bütün kanunların hem meclis hem de senato onayından geçmesi  zorunlu  hale  getirilmiştir.72  Diğer  taraftan,  güçlü  iktidar-zayıf muhalefet yaratan geniş bölge liste usulü ile uygulanan adi çoğunluğa dayalı seçim  sistemi  terkedilmiş;  bu  dönemde  nispi  temsilin  çeşitli  türleri uygulanmıştır. 1961 sonrası dönemde, Türkiye de genel olarak çok partili bir sistemin olduğu rahatlıkla söylenebilir. Ancak bu uzun dönem içerisinde, çok partili sistemin değişik tiplerinin olduğu gözlemlenmektedir. 1961-1980 arası dönemde yapılan seçim sonuçları tablo III deki gibidir:  Tablo III: 1961-1980 Arası Dönemde Seçim Sonuçları SEÇİM  SEÇİME KATILAN SİYASİ  PARTİLERİN ALDIĞI TARİHİ  PARTİLER  OY ORANLARI Cumhuriyet Halk Partisi (CHP)  % 36,7 Adalet Partisi (AP)  % 34,8 1961  Cumhuriyetçi Köylü Millet Partisi % 14 (CKMP) Yeni Türkiye Partisi (YTP)  % 13                                                            72  Zürcher, Eric Jan. Modernleşen Türkiye nin Tarihi, (Çev. Yasemin Saner Gönen), İletişim Yayınları, 10. B., İstanbul, 2005, s. 357.  73  Bu döenmede uygulanan seçim sistemleri şu şekildedir: Çevre barajlı d Hondt sistemi, 1961 milletvekili ve 1964 Cumhuriyet Senatosu seçimleri. Milli bakiye sistemi, 1965 milletvekili ve 1966 Cumhuriyet Senatosu seçimleri. Barajsız d Hondt sistemi, 1969, 1973, 1977 milletvekili seçimleri 1968, 1973, 1975, 1977, 1979 Cumhuriyet Senatosu seçimleri. Tuncer, Erol. Türkiye de Seçim Uygulamaları / Sorunları Işığında Temsilde Adalet‐Yönetimde  İstikrar  İlkelerinin  İşlevselliği,  Anayasa  Yargısı  23,  Ankara,  2006,  s. 169. 74  Yüksek  Seçim  Kurulu,  1961-1977  Genel  Seçim  Sonuçları,  http://www.ysk. gov.tr/ysk/faces/HaberDetay?training_id=YSKPWCN_4444010921&_afrLoop=439517199601402&_afrWindowMode=0&_afrWindowId=15jpsonkt_18#%40%3F_afrWindowId%3Djpsonkt_18%26_afrLoop%3D517199601402%26training_id%3DYSKPWCN1_4444010921%26_afrWindowMode%3D%26_adf.ctrl-state%3Djpsonkt_30  (E.T. 07.06.2017).  717Berkan Hamdemir - Adem Çelik  Ankara Üni. Hukuk Fak. Dergisi, 67 (4) 2018: 697-733 SEÇİM  SEÇİME KATILAN SİYASİ  PARTİLERİN ALDIĞI TARİHİ  PARTİLER  OY ORANLARI Adalet Partisi (AP)  % 52,9 Cumhuriyet Halk Partisi (CHP)  % 28,7 Millet Partisi (MP)  % 6,3 Yeni Türkiye Partisi (YTP)  % 3,7 1965 BĞIMSIZ  % 3,2 Türkiye İşçi Partisi (TİP)  % 3 Cumhuriyetçi Köylü Millet Partisi % 2,2 (CKMP) Adalet Partisi (AP)  % 46,6 Cumhuriyet Halk Partisi (CHP)  % 27,4 Güven Partisi (GP)  % 6,6 BĞIMSIZ  % 5,6 1969  Millet Partisi (MP)  % 3,2 Milliyetçi Hareket Partisi (MHP)  % 3 Birlik Partisi (BP)  % 2,8 Türkiye İşçi Partisi (TİP)  % 2,7 Yeni Türkiye Partisi (YTP)  % 2,2 Cumhuriyet Halk Partisi (CHP)  % 33,3 Adalet Partisi (AP)  % 29,8 Demokrat Parti (DP)  % 11,9 Milli Selamet Partisi (MSP)  % 11,8 1973 Cumhuriyetçi Güven Partisi (CGP)  % 5,3 Milliyetçi Hareket Partisi (MHP)  % 3,4 BAĞIMSIZ  % 2,8 Türkiye Birlik Partisi (TBP)  % 2,8 Cumhuriyet Halk Partisi (CHP)  % 41,4 Adalet Partisi (AP)  % 36,9 Milli Selamet Partisi (MSP)  % 8,6 1977  Milliyetçi Hareket Partisi (MHP)  % 6,4 BAĞIMSIZ  % 2,5 Cumhuriyetçi Güven Partisi (CGP)  % 1,9 Demokrat Parti (DP)  % 1,8 718Ankara Üni. Hukuk Fak. Dergisi, 67 (4) 2018: 697-733  Türkiye de Parti Sistemleri 1961-1965  Döneminde,  iki  büyük  parti  oyların  toplam  %71,5 ini almıştır. Bu durum Blondel ın tablo I deki, II. grup ülkeler kategorisine daha yakındır. Yani Blondel ın, iki buçuk parti sistemi dediği sistemdir. Ancak Sartori nin, koalisyon ya da şantaj potansiyeli ölçütü de dikkate alınacak olursa burada, iki büyük parti dışındaki diğer iki partiden YTP koalisyon ortağı olmuştur. Yine 1962 de İsmet İnönü başbakanlığında kurulan koalisyon hükümetinde  (27.  hükümette)  CKMP  milletvekilleri  de  yer  almıştır.  Bu nedenle CKMP de sayıya dâhil edilmelidir. Dolayısı ile bu dönemdeki parti sisteminin, iki büyük partinin yanında bir üçüncü küçük partinin olduğu iki buçuk parti sisteminden ziyade dört partinin olduğu,  sınırlı çoğulcu özelliğe sahip çok partili sistem e daha çok benzediğini söyleyebiliriz.  Tablo  III e  baktığımızda,  1965-1969  arası  dönemde  parlamentoda toplam altı siyasi parti bulunmaktadır. Her ne kadar iki büyük parti, toplam oyların %81 ini almış olsa da bu sitemi iki buçuk parti sitemi olarak nitelemek mümkün  değildir.  Çünkü  sistem  içerisinde  iki  büyük  parti  dışında  29. hükümette AP ile koalisyon ortağı olmuş MP ve CKMP vardır. YTP koalisyon potansiyeli olan bir partidir. O dönemde TİP söylemleri ve dayandığı ideoloji bakımından, sistem karşıtı bir parti olarak nitelendirilebilir. Ancak bu sistem karşıtı  partinin  şantaj  potansiyeli  olmamıştır.  Dolayısı  ile  1965-1969 dönemindeki parti sistemi, beş partinin olduğu  sınırlı çoğulcu özelliğe sahip çok partili sistem  olarak nitelendirilebilir.  1969-1980 arasındaki toplam üç yasama dönemi, parlamentoda en çok siyasi partinin bulunduğu dönemler olarak karşımıza çıkmaktadır. Tablo III e bakıldığında,  1969  seçimleri  sonrasında  parlamentoya  sekiz  parti,  1973 seçimlerinde yedi parti ve 1977 seçimlerinde ise altı parti girmiştir. Bu dönemde  sırasıyla  1969  seçimlerinde  iki  büyük  parti  oyların  toplamda %74 ünü, 1973 seçilerinde %61,3 ünü, 1977 seçimlerinde ise %78,3 ünü almıştır.  Bu  üç  dönemin  ortak  özelliklerine  baktığımızda  bir  kere parlamentoda altı ila sekiz arasında siyasi partinin olduğu görülmektedir. Bu partilerden,  iki  büyük  parti  dışındaki  diğer  partiler,  küçük  gruplarlardır. Sadece  merkeze  yönelmenin  merkez  partilerine  ekstra  oy  kazandırmaya yetmediği  bu  dönem,  kutuplaşmanın  da  olduğu  bir  dönemdir.  Yine  bu dönemin ortak özelliklerinden biri, hükümetin merkez partileri tarafından kurulması, sık sık düşmesi ve yeniden kurulan hükümetlerde hemen hemen aynı partilerin yer almasıdır. Örneğin, 1969-73 arası dönemde dört farklı başbakan başkanlığında, tam altı hükümet (31-36. hükümetler); 1973-1977 719Berkan Hamdemir - Adem Çelik  Ankara Üni. Hukuk Fak. Dergisi, 67 (4) 2018: 697-733 arası  dönemde  üç  farklı  başbakan  başkanlığında  üç  hükümet  (37,38,39. hükümetler); 1977 den askeri darbenin olduğu 12 Eylül 1980 tarihine kadarki dönemde  ise  iki  farklı  başbakan  başkanlığında  tam  dört  hükümet kurulmuştur. Hükümetlerde görev almayan partilerden TİP, sistem karşıtı parti olarak bir kenara konulacak olursa, parlamentodaki diğer siyasi partilerin hepsinin hükümetlerde görev alma potansiyelinin olduğunu belirtmek gerekir. Nitekim bu dönemde çeşitli zamanlarda kurulan koalisyon hükümetlerinde, beş farklı partinin (AP, CHP, CGP, MSP, MHP) görev aldığı görülmektedir. Belirtilen  özelliklerinden  dolayı  bu  dönemdeki  siyasi  parti  sisteminin, Sartori nin  yukarıda  izah  edilen   aşırı  çoğulcu  çok  partili  sistemi yle örtüştüğü rahatlıkla söylenebilir.  1961-1980 arası döneme bakıldığında, çok partili sistemin değişik alt türleri  görülmüş  ve  nispi  temsilin  değişik  türleri,  küçük  partilerin parlamentoda temsiline imkan sağlamıştır. Ancak bu dönemde, istikrarlı bir siyasal sistemin varlığından söz etmek güç görünmektedir. Bülent Tanör e göre, 1960-1980 döneminin temel özellikleri, demokratikleşme, istikrarsızlık, kutuplaşma ve sivilleşememedir.76 Demokratik seçim sistemi, merkez-dışı küçük partileri parlamentoda temsiline imkân sağladığı gibi bu partilerin koalisyon  ortağı  olarak  iktidarda  bulunmalarına  da  izin  vermiştir.  Bu boyutuyla  dönemin  demokratikleşme  konusunda  sıçrama  yarattığı söylenebilir. Ancak bu durum, bazı partilerin toplumsal desteklerinden daha fazla iktidar gücüne sahip olmasına da imkân sağlamıştır. Bundan dolayı siyasal kutuplaşma artmış ve siyasal sistemin istikrarsızlaşması söz konusu olmuştur.  Bu  dönemde,  radikal  sağ  ve  sol  arasında  yaşanan  çatışmalar kutuplaşmayı derinleştirmiş ve bu kutuplaşma etkisini yönetim katında da göstermiştir. Süleyman Demirel öncülüğünde kurulan iki  Milliyetçi Cephe  hükümeti bunun örneğidir.77 Diğer taraftan artan kutuplaşma, siyaset-dışı aktörlerin siyasete müdahale için kullandıkları bir gerekçe haline gelmiş ve 1961-1980 dönemi de 12 Eylül 1980 askeri darbesi ile son bulmuştur.                                                             75  Türkiye Cumhuriyeti Başbakanlık, Geçmiş Hükümetler, https://www.basbakanlik.gov.tr/ Forms/_Global/_Government/pg_CabinetHistory.aspx (29.06.2017) 76  Tanör, Bülent. Osmanlı-Türk Anayasal Gelişmeleri, Yapı Kredi Yayınları, 17. B., İstanbul, 2008, s. 407.  77  Tanör, op. cit., s. 406.  720Ankara Üni. Hukuk Fak. Dergisi, 67 (4) 2018: 697-733  Türkiye de Parti Sistemleri 2.4. 1983-2002 Arası Dönemde Türkiye de Parti Sistemi 1980  darbesi  sonrasında  askeri  yönetim,  parti  sistemini  yeniden şekillendirmeye çalışmıştır. Bu amaç doğrultusunda iki aracın kullanıldığı görülmektedir.  Bu  araçlardan  ilki  1980  öncesi  partilerin  tamamının kapatılması ve liderlerinin on yıl boyunca siyaset yapmalarının yasaklanması, ikincisi ise hem % 10 seçim çevresi ve ülke barajlı d Hondt sisteminin benimsenmesi  hem  de  seçime  sadece  ruhsatlı  partilerin  girilmesine  izin verilmesidir. 12 Eylül rejimi, güçlü bir iktidar partisinin olduğu sınırlı bir parti sistemi hedeflemekteydi. Nitekim 1983 yılında yapılan seçimlere sadece üç partinin  katılmasına  izin  verilmiş  ve  güçlü  tek  parti  iktidarı  hedefine ulaşılmıştır. Ancak 12 Eylül rejimi, Milliyetçi Demokrasi Partisi nin (MDP) seçimleri kazanıp iktidar olmasını hedeflemesine karşın, seçimleri Anavatan Partisi (ANAP) kazanmıştır. ANAP 1983 ve 1987 seçimlerinden tek başına iktidar çıkmışsa da bu durum uzun sürmemiş ve 1991 seçimlerinden itibaren koalisyonlar  dönemi  yaşanmaya  başlamıştır.  1983  ve  1987  seçimlerinde ANAP tek başına iktidar olmasına rağmen üç partili bir meclis söz konusudur. Hiçbir  partinin  tek  başına  iktidar  olamadığı  1991-2002  döneminde  ise koalisyonlar ve çok partili bir meclis aritmetiği ortaya çıkmıştır. 12 Eylül 1980 darbesinden sonra askeri yönetim, kutuplaşma ve istikrarsızlığın sebebini, aşırı  çoğulcu  çok  partili  sisteme  ve  buna  cevaz  veren  seçim  sistemine bağlamıştır. Bu bağlamda darbe yönetimi, temsilde adaleti hedefleyen nispi temsil sistemleri yerine,  yönetimde istikrarı  hedefleyen hem seçim çevresi hem  de  ülke  barajlı  d Hondt  sistemini  benimsemiştir.  1983-2002  arası dönemde yapılan seçimlerde şu sonuçlar ortaya çıkmıştır:                                                                  78  Bu dönemde uygulanan seçim sistemleri şu şekildedir: Çifte Barajlı d ‘Hondt sistemi, 1983 milletvekili seçimleri. Çifte barajlı d‘Hondt + kontenjan sistemi, 1987, 1991 milletvekili seçimleri. Ülke barajlı d Hondt sistemi, 1995, 1999, 2002 milletvekili seçimleri. Tuncer, op. cit., s. 169. 721Berkan Hamdemir - Adem Çelik  Ankara Üni. Hukuk Fak. Dergisi, 67 (4) 2018: 697-733 Tablo IV: 1983-2002 Arası Dönem Seçim Sonuçları SEÇİM  SEÇİME KATILAN SİYASİ  PARTİLERİN ALDIĞI OY TARİHİ  PARTİLER  ORANLARI (Anavatan Partisi) ANAP  % 45,1 Halkçı Parti (HP)  % 30,5 1983  Milliyetçi Demokrasi Partisi % 23,3 (MDP) BAĞIMSIZ  % 1,1 Anavatan Partisi (ANAP)  % 36, 3 Sosyal Demokrat Halkçı Parti 1987  % 24,8 (SHP) Doğruyol Partisi (DYP)  % 19,1 Doğru Yol Partisi (DYP)  % 27 Anavatan Partisi (ANAP)  % 24 Sosyal Demokrat Halkçı Parti 1991  % 20,8 (SHP) Refah Partisi (RP)  % 16, 9 Demokratik Sol Parti (DSP)  % 10,8 Refah Partisi (RP)  % 21,4 Anavatan Partisi (ANAP)  % 19,6 1995  Doğru Yol Partisi (DYP)  % 19,2 Demokratik Sol Parti (DSP)  % 14,6 Cumhuriyet Halk Partisi (CHP)  % 10,7 Demokratik Sol Parti (DSP)  % 22,2 Milliyetçi Hareket Partisi (MHP)  % 18 1999  Fazilet Partisi (FP)  % 15,4 Anavatan Partisi (ANAP)  % 13,2 Doğru Yol Partisi (DYP)  % 12                                                            79  Yüksek Seçim Kurulu, 1983-2002 Genel Seçim Sonuçları, http://www.ysk.gov.tr/ysk/faces/ HaberDetay?training_id=YSKPWCN_4444010920&_afrLoop=439591683806640&_afrWindowMode=0&_afrWindowId=15jpsonkt_18#%40%3F_afrWindowId%3Djpsonkt_18%26_afrLoop%3D591683806640%26training_id%3DYSKPWCN_4444010920%26_afrWindowMode%3D%26_adf.ctrl-state%3Djpsonkt_39 (E.T. 07.06.2017);  722Ankara Üni. Hukuk Fak. Dergisi, 67 (4) 2018: 697-733  Türkiye de Parti Sistemleri 1983-1987  ve  1987-1991  arası  dönemlerde  parlamentoya  üçer  parti girmiştir.  Her  iki  dönem  birlikte  değerlendirildiğinde,  iki  dönemde  de parlamentoya birinci parti olarak giren ANAP ile ikinci parti arasındaki oy farkı ortalama %13 tür. ANAP bu birinciliğini üç seçim üst üste sürdürebilse ve her seçimde ikinci partinin yaklaşık iki katı oy almış olsaydı, hâkim partiden bahsedilebilirdi. Ancak bu koşullar oluşmadığı için ANAP ı hâkim parti olarak nitelendirmek mümkün değildir.  Blondel in tasnifinden hareketle, 1983-1987 döneminde ilk iki partinin oyları toplamı %75,6 olduğu için bu dönemdeki parti sisteminin, iki buçuk parti sistemi olarak adlandırılabileceği düşünülebilirse de bu bir yanılgı olur. Zira MDP darbecilerin desteklediği, toplumsal temeli olmayan yapay bir partidir. Bundan dolayı bir sonraki seçimde eriyip yok olmuştur. Dolayısı ile 1983-1987 arası dönemi gerçekte iki partili; 1987-1991 arası dönemi de üç partinin olduğu çok partili bir sistem olarak nitelemek mümkündür. 19871991 arası dönemde parlamentodaki ilk iki parti, toplam oyların en az %75 ini alamadığı  için  bu  dönemdeki  parti  isteminin,  Blondel in  Tablo  I,  ikinci kategorideki ülkeleriyle aynı olduğunu başka bir deyişle partilerin aldıkları oy oranlarına da bakıldığında, iki büyük parti yanında üçüncü bir küçük partinin olduğu,  iki buçuk parti li sistemin varlığından bahsetmek zordur. 1991-2002 arasında ise toplam üç yasama dönemi söz konusudur (19911195, 1995-1999 ve 1999-2002). Tablo IV e bakıldığında da görüleceği üzere, bu dönemlerin her üçünde de parlamentoya beşer parti girmiştir. Üç dönemde de ilk iki partinin oyları toplamı %40,2 ile %51 arasında olmuştur. Türkiye de 1990 lı yıllar (1991-2002 arası dönem), Blondel ın yukarıda belirttiği üzere hâkim  partinin  bulunmadığı,  koalisyonların  olduğu,  politik  davranışların sistem içerisine eşit derecede ve iyi bir şeklide yerleştirildiği gerçek manada çok partili sistemdir. Sartori nin sınıflandırması esas alınırsa bu dönemi,  ılımlı çok partili sistem  olarak da nitelendirmek mümkündür.  1983-1987 seçimleri sosyolojik yapıyla ilişkisi olmayan, imal edilmiş çoğunluklar yoluyla tek parti iktidarı yaratmayı hedeflemişse de bu durum uzun sürmemiştir. İki seçim sonra sistem 1980 öncesi, çok partili sistem ve koalisyon hükümetlerine doğru hızla evrilmiştir. Ancak bu dönem de 1980 öncesine benzer bir biçimde, kriz ve istikrarsızlıkla maluldür. Ekonomik,                                                            80 Blondel, op. cit., s. 186.  723Berkan Hamdemir - Adem Çelik  Ankara Üni. Hukuk Fak. Dergisi, 67 (4) 2018: 697-733 siyasal ve toplumsal krizler bu dönemin temel özelliğidir. Nitekim, 2001 de yaşanan ekonomik kriz, siyasal ve toplumsal krize dönüşmüş, 2002 yılında yapılan  seçimlerde,  hükümet  ortağı  partiler  de  dahil  olmak  üzere, parlamentoda bulunan partiler çöküş yaşamıştır. 1983-2002 arası dönem, parlamentoda  bulunan  siyasal  partilerin  toplum  tarafından  tasfiyesiyle sonuçlanmıştır.  2.5. 2002-2015 Dönemi ANAP, DSP ve MHP koalisyonu döneminde yaşanan ekonomik krizin, hızla toplumsal ve siyasal krize dönüşmesi sonucunda, Türkiye deki parti sistemi radikal bir dönüşüm yaşamıştır. 1999 seçimlerinde parlamentoya giren partilerin tamamı bir sonraki seçimde meclis dışında kalmış; 2002 genel seçimlerinde, 1999 seçimlerinde baraj altında kalan CHP ile Milli Görüş ün yenilikçi  kanadının  öncülüğünde  kurulan  ve  merkez  sağdan  birçok siyasetçinin katıldığı AKP barajı aşarak parlamentoya girmiştir. Bu dönem, parti sisteminde radikal değişimlerin yaşandığı bir dönem olmuştur. 20022015  yılları  arasında  yapılan  genel  seçim  sonuçları  aşağıdaki  tablodaki gibidir:  Tablo V: 2002-2015 Dönemi Seçim Sonuçları SEÇİM  SEÇİME KATILAN SİYASİ  PARTİLERİN ALDIĞI TARİHİ  PARTİLER  OY ORANLARI Adalet ve Kalkınma Partisi (AKP)  % 34,3 2002  Cumhuriyet Halk Partisi (CHP)  % 19,4 BAĞIMSIZ  % 1 Adalet ve Kalkınma Partisi (AKP)  % 46,6 2007 Cumhuriyet Halk Partisi (CHP)  % 20,9                                                            81  Yüksek Seçim Kurulu, 2002-2007 Genel Seçim Sonuçları, http://www.ysk.gov.tr/ysk/ faces/HaberDetay?training_id=YSKPWCN_4444010920&_afrLoop=439591683806640&_afrWindowMode=0&_afrWindowId=15jpsonkt_18#%40%3F_afrWindowId%3Djp1sonkt_18%26_afrLoop%3D591683806640%26training_id%3DYSKPWCN_4444010920%26_afrWindowMode%3D%26_adf.ctrl-state%3Djpsonkt_39 (E.T. 07.06.2017); 2011  Genel  Seçim  Sonuçları  T.C.  Resmi  Gazete,  23.06.2011, http://www.resmigazete.gov.tr/eskiler/2011/06/20110623-4.pdf  (E.T.07.06.2017),  7 Haziran  2015  Gnel  Seçim  Sonuçları,  T.C.  Resmi  Gazete,  06.18.2015, http://www.resmigazete.gov.tr/eskiler/2015/06/20150618M-1.pdf  (E.T.  07.06.2017),  1 Kasım  2015  Genel  Seçim  Sonuçları,  T.C.  Resmi  Gazete,  11.12.2015, http://www.resmigazete.gov.tr/eskiler/2015/11/20151112M-1.pdf (E.T. 07.06.2017) 724Ankara Üni. Hukuk Fak. Dergisi, 67 (4) 2018: 697-733  Türkiye de Parti Sistemleri SEÇİM  SEÇİME KATILAN SİYASİ  PARTİLERİN ALDIĞI TARİHİ  PARTİLER  OY ORANLARI Milliyetçi Hareket Partisi (MHP)  % 14,3 BAĞIMSIZ  % 5,2 Adalet ve Kalkınma Partisi (AKP)  % 49,9 Cumhuriyet Halk Partisi (CHP)  % 25,9 2011 Milliyetçi Hareket Partisi (MHP)  % 13 BAĞIMSIZ  % 6,5 Adalet ve Kalkınma Partisi (AKP)  % 40,8 7 HAZİRAN  Cumhuriyet Halk Partisi (CHP)  % 24,9 2015  Milliyetçi Hareket Partisi (MHP)  % 15, 2 Halkların Demokratik Partisi (HDP)  % 13,1 Adalet ve Kalkınma Partisi (AKP)  % 48,5 1 KASIM  Cumhuriyet Halk Partisi (CHP)  % 25,3 2015  Halkların Demokratik Partisi (HDP)  % 10,7 Milliyetçi Hareket Partisi (MHP)  % 11,9 2002 Seçimleri Türkiye açısından ileride de büyük etkiler yaratacak bir seçim olmuştur. Bu seçimlerde DYP %9,5, MHP, %8,3, yeni kurulan Genç Parti %7,2, DEHAP %6,2 ve ANAP %5,1 oy alarak 10.06.1983 tarih ve 2839 sayılı Milletvekili Seçim Kanunu 33. maddesinde yer alan %10 luk ülke seçim barajı nedeni ile barajın altında kalmış ve parlamentoya girememişlerdir. Tablo V e de bakıldığında görüleceği üzere bu dönemde, seçim barajını aşıp parlamentoya giren siyasi parti sayısı ikidir (AKP ve CHP). Bu iki partinin oyları toplamı %53,7 ir. Başka bir deyişle oyların %46 3 ü 12 Eylül 1982 Askeri darbesinin bir mirası olan 2839 sayılı kanun nedeniyle parlamentoda temsil  edilememiştir.  2002  seçimlerinde,  birinci  parti  olan  Adalet  ve Kalkınma Partisi, parlamentoya giren diğer parti olan Cumhuriyet Halk Partisi (CHP) nin  yaklaşık  bir  buçuk  katı  oy  almış  olmasına  rağmen,  seçim sisteminden dolayı parlamentoda kazandığı sandalye sayısı, CHP in kazandığı sandalye sayısının iki katından fazla olmuştur. 2002 Genel seçiminde, AKP %34,3 oy karşılığında parlamentoda toplam 363 milletvekilliği kazanırken;                                                            82  T.C.  Resmi  Gazete,  10.11.2002  http://www.resmigazete.gov.tr/main.aspx?home= http://www.resmigazete.gov.tr/eskiler/2002/11/20021110.htm&main=http://www.resmigazete.gov.tr/eskiler/2002/11/20021110.htm(E.T.03.07.2017) 725Berkan Hamdemir - Adem Çelik  Ankara Üni. Hukuk Fak. Dergisi, 67 (4) 2018: 697-733 CHP %19,4 oy karşılığında 178 milletvekilliği kazanmıştır. Dokuz tane de bağımsız milletvekili parlamentoya girmiştir. Bu dönemde, parlamentoda her ne kadar iki parti bulunsa da bu iki partinin oyları birbirine yakın olmadığı gibi oylar toplamı %90 ve üzerinde de değildir. Dolayısı ile bu dönemdeki parti  sistemi,  Blondel ın  yukarıda  Tablo  I de  yer  alan  birinci  kategori ülkelerdeki gibi klasik bir iki partili sistem değildir. Sayı açısından iki partili sistem olarak görülebilse de bunun seçim sisteminden kaynaklı olduğunu belirtmek gerekir. Şöyle ki %10 gibi yüksek bir seçim barajı yerine mesela %5 gibi daha makul bir seçim barajı olsa, parlamentoya toplam yedi siyasi parti girecek ve koalisyonlar söz konusu olacaktı. Eğer belirtildiği gibi olsa idi DEHAP sistem karşıtı koalisyon ve şantaj potansiyeli olmayan bir parti olarak değerlendirilirse, iki büyük partinin dışında koalisyon potansiyeli olan dört partinin daha olduğu altı partili bir sistemden bahsedilecekti. Dolayısı ile bu dönemdeki parti sisteminin Sartori nin kıstasları esas alınacak olursa, gerçekte  sınırlı çoğulcu çok partili sistem  olduğunu ancak %10 seçim barajının buna müsaade etmediğini ve yapay bir parti sistemi oluşturduğunu söyleyebiliriz. 2002 ile başlayıp günümüze değin devam eden süreçte, yapılan toplam beş genel seçimin hepsinde, Adalet ve Kalkınma Partisi birinci olmuştur. AKP nin beş seçimdeki ortalama oy oranı %43,9 dur. Yine bu beş genel seçimin hepsinde ikinci parti olarak parlamentoya giren Cumhuriyet Halk Partisi nin beş seçimdeki oy ortalaması ise %23,2 dir. Birinci parti ile ikinci parti arasındaki puan farkı beş genel seçimde ortalama 20,7 dir. Bu ortalama, beş genel seçimde üst üste birinci parti olan AKP nin, ikinci partinin yaklaşık iki katı oy aldığı anlamına gelmektedir. 7 Haziran 2015 teki genel seçim hariç, AKP diğer dört seçimde de parlamentodaki sandalyelerin salt çoğunluğunu kazanmıştır.  Zaten  7  Haziran  2015  seçimleri  sonrasında  hükümet kurulamadığı için bu seçimler 1 Kasım 2015 tarihinde yenilenmiştir. 20022015 Arası dönemde, seçim süreçlerindeki kimi eksikliklere ve eleştirilere rağmen  seçim  sonuçlarının  genel  olarak  meşru  kabul  edildiği gözlemlenmektedir.  Bütün  bu  hususlar  dikkate  alındığında,  AKP nin Sartori nin  hakim parti  (predominant party) tanımına uyduğu rahatlıkla söylenebilir. Başka bir deyişle Türkiye de 2002-2015 arası dönemde, baskın partili bir parti sistemi söz konudur. Ancak bu baskın partili sistem 2002-2007                                                            83  Bu  dönemde  parlamentoya  dokuz  tane  de  bağımsız  milletvekili  girmiştir. http://www.ysk.gov.tr/ysk/docs/2002MilletvekiliSecimi/turkiye/milletvekilisayisi.pdf (E.T. 03.07.2017) 726Ankara Üni. Hukuk Fak. Dergisi, 67 (4) 2018: 697-733  Türkiye de Parti Sistemleri arası dönemde, %10 luk ülke seçim barajından dolayı baskın partili iki partili sitem  olarak  belirmiştir.  Seçim  barajının  makul  bir  seviyede  olması durumunda, gerçekte farklı bir parti sisteminin olacağını bir önceki paragrafta izah etmiştik. 2007 den günümüze ise parlamentoya baskın parti dışında düzenli olarak üç partinin girdiği görülmektedir. Bu dönem, seçim barajının aşıldığı parlamentodaki temsiliyet oranının ortalama % 92,4 gibi yüksek olduğu bir dönemdir. Dolayısı ile bu dönemde %10 luk seçim barajının 20022007 arası dönemde olduğu gibi parti sistemini etkilediğinden bahsedilemez. Bu dönemdeki parti sistemi tam anlamıyla  hâkim partili sınırlı çoğulcu çok partili sistemi dir.  Türkiye de 1961-2002 arası dönemde yapay müdahaleler dışında yapılan seçimler incelendiğinde, genel olarak hâkim partinin olmadığı çok partili sistemin  türevlerini  görülmüştür.  Buna  karşın  2002  sonrası  yapılan seçimlerden  itibaren  hakim  partili  çok  partili  sistem  ortaya  çıkmıştır. Türkiye de  hâkim  partili  çok  partili  sistemin  ortaya  çıkışına  sebep  olan faktörler  nelerdir?  1950  sonrası  yapılan  seçim  sonuçları  göz  önüne alındığında, 2002 sonrası ortaya çıkan hâkim partili çok partili sistemin ortaya çıkışını anlamlandırmak ilk bakışta güç görünebilir. Buna karşın Türkiye de 1950 den  sonra  yapılmış  seçimlerin  iki  istisna  hariç  ortak  bir  özelliği bulunmaktadır. Türkiye de, merkez sağ partisi olarak nitelendirilebilecek olan partilerin yaklaşık olarak oyların üçte ikisini aldığı görülmektedir. Bu durum söz konusu olduğunda, Türkiye deki parti sistemini şekillendiren en önemli dinamiğin, merkez sağdaki parti sayısı olduğu iddia edilebilir. Demokratik seçimlerin yapıldığı 1950 yılından 2016 yılına kadar yapılan bütün seçimlerde -1974-1977  seçimleri  hariç-  merkez  sağın  oyu,  sol  olarak  nitelendirilen partilerin oyunun yaklaşık iki katıdır. Bu bakımdan merkez sağın Türkiye de hâkim  blok  olduğu  görülmektedir.  Türkiye nin  parti  sisteminin biçimlenişindeki temel faktör ise merkez sağdaki parti sayısıdır. Merkez sağda birden fazla partinin başarılı olduğu seçimlerde, Türkiye de parti sistemin çok partili, merkez sağda tek partinin olduğu seçimlerde ise parti sisteminin, hâkim  partili  çok  partili  sistem  şeklini  aldığı  görülmektedir.  2002 seçimlerinde seçim barajına takılarak, parlamento dışında kalan merkez sağ                                                            84  2007 seçimlerine DTP; 2011 seçimlerine BDP ülke seçim barajına takılmamak için bağımsız adaylarla girip daha sonra TBMM de grup kurmuşlardır. 7 Haziran 2015 den itibaren bu partilerin devamı niteliğinde olan HDP parti olarak seçimlere girmiş ve parlamentoda yer almıştır.  727Berkan Hamdemir - Adem Çelik  Ankara Üni. Hukuk Fak. Dergisi, 67 (4) 2018: 697-733 partilerin, süreç içerisinde ya yok oldukları ya da hâkim parti olan Adalet ve Kalkınma Partisi ne katıldıkları görülmektedir.",
     "Kaynakça": "Aydoğdu, Yasin. Seçim Sistemleri ve Türkiye, Adalet Yayınları, Ankara, 2015.  Blondel,  Jean.   Party  Systems  and  Patterns  of  Government  in  Western Democracies , Canadian Journal of Political Science I, no. 2, Canada June, 1968. Buran, Hasan. Seçim Sistemleri ve Türkiye İçin Yeni Bir Seçim Sistemi Önerisi, Siyasal Kitapevi, Ankara, 2005.  Duverger,  Maurice.   Duverger s  Law:  Forty  Years  Later.   in  Bernard Grofman and Arend Lijphart, eds., Electoral Laws and Their Political Consequences, Agathon Press, New York 1986.  Duverger, Maurice. Siyasi Partiler, (Çev. Ergun Özbudun), Bilgi Yayınevi, Ankara, 1970.  Erdoğan, Murat, Seçim Sistemleri İle Siyasi Partiler Arasındaki İlişkiler, Yüksek  Lisans  Tezi,  Gazi  Üniversitesi  Sosyal  Bilimler  Enstitüsü, Ankara, 2013. Erdoğan, Mustafa, Anayasa Hukuku, Orion Kitabevi, 6. B., Ankara, 2011.  Karpat, Kemal H. Türk Demokrasi Tarihi, Afa Yayıncılık, İstanbul, 1996. Laakso,  Markku  and  Taagepera,  Rein.   Effective   Number  of  Parties:  A Measure with Application to West Europa, Comperative Political Studies, 12 (1), 1979.  Lijphard, Arend. Demokrasi Motifleri, (Çev. Güneş Ayas-Utku Umut Bulsun) Salyangoz Yayınları, İstanbul, 2006.  Lijphart,  Arend.  Çağdaş  Demokrasiler,  Yetkin  Yayınları,  (Çev.  Ergun Özbudun, Ersin Onuldan), Ankara, 1996. Özbudun,  Ergun,  M.  Düverger in  Siyasal  Partileri  ve  Siyasal  Partilerin İncelenmesinde  Bazı  Metodolojik  Problemler,  1964.  http://dergiler. ankara.edu.tr/dergiler/38/338/3468.pdf (E.T.09.06.2017) Özbudun,  Ergun.  Türkiye de  Parti  ve  Seçim  Sistemi,  İstanbul  Bilgi Üniversitesi Yayınları, 2. B., İstanbul, 2016. 730Ankara Üni. Hukuk Fak. Dergisi, 67 (4) 2018: 697-733  Türkiye de Parti Sistemleri Powell, G. Bingham, Jr. Çağdaş Demokrasiler, Katılma, İstikrar ve Şiddet, Türk Demokrasi Vakfı ve Siyasi İlimler Derneği Ortak Yayını, (Çev. Mehmet Turhan), Ankara 1990. Sarıkoca,  Erem.  Türkiye de  Seçim  Sistemleri  ve  Demokrasi,  Fenomen Yayıncılık, Erzurum, 2010.  Sartori,  Giovanni.  Karşılaştırmalı  Anayasa  Mühendisliği,  (Çev.  Ergun Özbudun) Yetkin Yayınları, Ankara, 1997.  Sartori, Giovanni. Parties and Party Systems: A Framework for Analysis, ECPR Press, UK, 2005. Seymour Martin Lipset ve Stein Rokkan.  Cleavage Structure, Party Systems and Voter Alignments: An Introduction  (der.) Lipset ve Rokkan, Party Systems and Voter Alignments, The Free Press, New York, 1967.  T.C Resmi Gazete, 10.11.2002, http://www.resmigazete.gov.tr/main.aspx? home=http://www.resmigazete.gov.tr/eskiler/2002/11/20021110.htm&main=http://www.resmigazete.gov.tr/eskiler/2002/11/20021110.htm (E.T.03.07.2017) T.C. Resmi Gazete, 06.18.2015, 7 Haziran 2015 Genel Seçim Sonuçları, http://www.resmigazete.gov.tr/eskiler/2015/06/20150618M1-1.pdf (E.T. 07.06.2017), 1 Kasım 2015 Genel Seçim Sonuçları,  T.C. Resmi Gazete, 10.11.2002 http://www.resmigazete.gov.tr/main.aspx? home=http://www.resmigazete. T.C.  Resmi  Gazete,  11.12.2015,  http://www.resmigazete.gov.tr/eskiler/ 2015/11/20151112M1-1.pdf (E.T. 07.06.2017) T.C.  Resmi  Gazete,  23.06.2011,  2011  Genel  Seçim  Sonuçları, http://www.resmigazete.gov.tr/eskiler/2011/06/20110623-4.pdf (E.T.07.06.2017). Taagepera,  Rein  and  Grofman,  Bernard.  Rethinking  Duverger s  Law: Predicting the Effective Number of Parties in Plurality and PR Systems - Parties Minus Issues Equals One, European Journalof Political Research 13 (1985). 731Berkan Hamdemir - Adem Çelik  Ankara Üni. Hukuk Fak. Dergisi, 67 (4) 2018: 697-733 Tanör, Bülent. Osmanlı-Türk Anayasal Gelişmeleri, Yapı Kredi Yayınları, 17. B., İstanbul, 2008.  Teziç, Erdoğan. Anayasa Hukuku, Beta Basım Yayım Dağıtım A.Ş., 5. B., İstanbul 1998. Tunaya, Tarık Zafer. Siyasal Kurumlar ve Anayasa Hukuku, Ekin Yayınları, 5. B.,"
}