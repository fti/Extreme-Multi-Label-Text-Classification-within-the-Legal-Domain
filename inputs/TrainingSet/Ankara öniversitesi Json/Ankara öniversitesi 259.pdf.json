{
     "Tip": "Makale",
     "Dergi İsmi": "",
     "Üniversite İsmi": "Ankara Üniversitesi",
     "Gün": "",
     "Ay": "",
     "Yıl": "2015",
     "Cilt": "64",
     "Sayı": "3",
     "Başlık": "ZARAR GÖRENİN ZARARI AZALTMA KÜLFETİ",
     "Title": "The Duty of the Mitigation of Damages of the Injured Person",
     "Yazar İsmi": [
          "L. Müjde KURT"
     ],
     "Danışman İsmi": "",
     "Anahtar Kelimeler": [
          "Zararın azaltılması",
          "makul tedbir",
          "zarar görenin kusuru",
          "külfetin ihlâli",
          "tazminatın indirilmesi"
     ],
     "Keywords": [
          "Mitigation of damages",
          "reasonable measures",
          "fault of the injured person",
          "reduction of the compensation"
     ],
     "Özet": "Zararı  azaltma  külfeti,  zarar  görenin,  uğradığı  zararı  mümkün olduğunca  düşük  düzeyde  tutmak  için  somut  durumun  gerektirdiği  tüm makul tedbirleri alması gerektiğini ifade eder. Külfetin dayanağı, dürüstlük kuralıdır.  Zarar  görenden  zararı  azaltmak  için  hangi  tedbirleri  almasının beklenebileceği, somut olayın tüm şartları değerlendirilerek tespit edilir. Bu bakımdan,  alınabilecek  tedbirin  etkililiği,  maliyeti  gibi  objektif  kriterler yanında, zarar görenin kişiliğine müdahale teşkil eden tedbirler bakımından, zarar görenin yaşı, mesleği, eğitim düzeyi, yetenekleri, sağlık durumu gibi sübjektif  kriterler  de  göz  önünde  tutulur.  Zarar  görenin  zararı  azaltacak makul tedbirleri almayarak külfeti ihlâl etmesi, kusurlu bir davranıştır. Zarar görenin kusuru failin fiili ile artan zarar kısmı arasındaki nedensellik bağını kesecek kadar ağırsa, bu kaçınılabilir zarar kısmına zarar gören tek başına katlanır. Aksi takdirde, külfetin ihlâli, tazminatın belirlenmesi aşamasında tazminattan indirim sebebi olarak dikkate alınır.",
     "Abstract": "The duty of the mitigation of damages means that the injured person should take all the reasonable measures to minimize the damage. The basis of this duty is the principle of good faith. The reasonable measures are determined according to all the facts and circumstances of the present case. In this regard, besides the objective circumstances such as the efficiency and the price of the measure; for the measures that present an intervention to the personality of the injured person, the subjective circumstances such as his age, profession, education, capacity, health status should also be considered. The violation of the duty of the mitigation of damages constitute injured person s fault. If the fault of the injured person can be seen as a cause breaking  the  causal  link  between  the tortfeasor s  act  and  the  additional damage, the injured person can not demand the recovery of the additional damage. If not, the violation of the duty is considered as a reduction cause at the stage of the determination of the compensation.",
     "Metin": "Zarar görenin zararı azaltma külfeti, zarar veren bir fiile maruz kalan kişinin, bu fiilin ekonomik sonuçlarını azaltmak veya bunların artmasını engellemek için durumun gerektirdiği tüm makul tedbirleri alma ödevidir. Zararının  tazminini  sorumlu  kişiden  talep  edecek  olan  zarar  görenden beklenen,  durumun  gerektirdiği  makul  tedbirleri  alarak  zararını  en  alt düzeyde tutmasıdır. Zararın mümkün olduğunca düşük tutulması için, kimi zaman zararın arttırılmaması yeterli olur; kimi zamansa zararın azaltılması gerekir. Şu halde, zararı azaltma külfeti, zararı arttırmamayı da içine alan ondan daha geniş bir kavramdır.                                                   1   Schwenzer, N 16.14; Weber, Schadenminderung, s. 137; Luterbacher, N 173; Pichonnaz, s. 111; Achtari, N 32. 2   BK-Brehm, Art. 44, N 48; Tiftik, s.120. İsviçre Federal Mahkemesi de bu görüştedir: 4C.83/2006 c. 4, JdT 2006 I 475.  776AÜHFD, 64 (3) 2015: 775-816                 Kurt Zararı azaltma külfetinin uygulama alanı oldukça geniştir. Bu külfet, özel hukukta gerek haksız fiil sorumluluğunda, gerek sözleşmeden doğan sorumlulukta  uygulandığı  gibi,  sigorta  hukuku  bakımından  da  önem  arz etmektedir. Zararı azaltma külfeti bakımından sorumluluk sebebinin kusura dayanıp dayanmaması da önemli değildir. Bu külfet kusur sorumluluğunda olduğu  gibi,  kusursuz  sorumluluk  hallerinde  de  geçerlidir.  Öte  yandan, zararı  azaltma  külfeti  sadece  maddi  zararlar  bakımından  değil,  manevi zararlar  bakımından  da  geçerlidir.  Çalışmamızda,  zarar  görenin  zararı azaltma külfeti, haksız fiil sorumluluğu bakımından ve zarar görenin haksız fiil sonucu uğradığı maddi zararlarla sınırlı olarak ele alınacaktır.  Haksız fiil işleyerek bir başkasına zarar veren kişi, bu zararı tazmin etmekle yükümlüdür (TBK. m. 49 f. 1). Tazminatın amacı, zarar verici olay meydana gelmemiş olsaydı zarar gören hangi durumda bulunacak idiyse o durumu  sağlamak  suretiyle  zararı  telafi  etmektir.  Tazminat  hukukunun ilkelerinden biri olan tam tazmin ilkesi gereği, zarar veren sebep olduğu zararı tümüyle tazmin etmelidir. Bu ilkeye göre, zarar veren,  tüm zararı , ancak  sadece sebep olduğu zararı  tazmin etmek sorundadır. Yani, zarar veren,  ancak  işlediği  fiil  ile  uygun  nedensellik  bağı  içinde  bulunan zararlardan ötürü sorumlu tutulabilir. Zarar artışının yegâne sebebi zarar görenin  davranışı  ise,  bu  zarar  kısmının  sorumluluğu  haksız  fiil  failine yüklenemez.  Öte  yandan,  tam  tazmin  ilkesinin  katı  uygulanması  bazı durumlarda adil olmayan sonuçlara yol açabilir. Zarar görenin davranışının zararın artmasına katkıda bulunması, tazminattan indirim yapılmak suretiyle zararın bir kısmına zarar görenin katlanmasını da gerektirebilir.                                                   3   Zarar görenin zararı azaltması gereği, sadece özel hukukta değil, kamu hukukunda da uygulama alanı bulan temel bir ilkedir. Weber, Schadenminderung, s. 137; Gehrer, s. 159; Pichonnaz, s. 110-111; Achtari, N 17; Luterbacher, N 173. 4   CR-Werro, Art. 44, N 31; Oğuzman/Öz, s. 122; Tekinay/Akman/Burcuoğlu,/Altop, s. 596; Eren, s. 767; Nomer, s. 97; Baysal, s. 139. 5   Achtari, N 13; Baysal, s. 241. 6   Oğuzman/Öz, s. 111, Eren, s. 763; Nomer, s. 33, 38; Tiftik, s. 51. 7   Schwenzer, N 15.07, 15.08; Achtari, N 3; Nomer, s. 63; Baysal, s. 160.  8   Deschenaux/Tercier,  s.  242,  N  3;  Eren,  s.  763,  Nomer,  s.  63-64.  Yarg.  10.  HD., 2012/21455 E., 2012/21185 K., 12.11.2012 T.: Zararın tamamen giderilmesini amaçlayan tam  tazmin  ilkesinin  katı  uygulanması,  haksız  ve  adil  olmayan  sonuçlara  yol açabilmektedir. Bu nedenledir ki, bazı hallerde somut olayda gerçekleşen özel sebepler nedeniyle tazminatta bazı indirimlerin yapılmasının hakkaniyete daha uygun düşeceği kabul edilmektedir. Bu düşünceden hareketle, 818 sayılı Borçlar Kanunu'nda zararın   777Zarar Görenin Zararı Azaltma Külfeti           AÜHFD, 64 (3) 2015: 775-814 I.  Zarar Görenin Zararı Azaltma Külfetine Genel Bakış A. Zararı Azaltma Külfetinin Temeli ve Hukuki Niteliği Borçlar  Kanunu nda  zarar  görenin  zararı  azaltma  külfeti  altında olduğunu doğrudan düzenleyen genel bir hüküm yoktur. Bununla birlikte, Borçlar  Kanunu nda  zararı  azaltma  külfetinin  somutlaştırıldığı  bazı  özel hükümlere yer verilmiştir. Ayrıca, haksız fiiller bakımından, zarar görenin  zararın  artmasında  etkili  olmuş  olması nı,  tazminattan  indirim  sebebi olarak düzenleyen TBK. m. 52 f. 1 hükmünde de, zararı azaltma külfetine dolaylı bir yollama bulunmaktadır. Zararı  azaltma  külfetinin  temeli  TMK.  m.  2  f.  1 de  ifade  edilen dürüstlük  kuralıdır.  Tazminat  talep  etme  hakkını kullanan  zarar  gören, dürüst davranmak zorundadır. Dürüstlük kuralı, tazminat talep edecek olan zarar  görenin,  zararının  mümkün  olduğunca  düşük  düzeyde  kalmasını sağlayacak  makul  tedbirleri  almasını  gerektirir.  Zarar  görenin,  uğradığı zararı kendisi arttırdığı halde zarar verenden tam tazminat istemesi, tazminat talep etme hakkının kötüye kullanılmasıdır (TMK m. 2 f. 2)13. Zarar gören,                                                                                                                    kapsamının belirlenmesinde etkili iki hüküm mevcuttur. Bunlar 43 ve 44. maddelerde yer alan hükümlerdir.  (www.kazanci.com.tr/ E.T.: 05.02.2015). 9   Oftinger/Stark, s. 261, dn. 54; Luterbacher, N 173. Oysa, zararı azaltma külfeti, özel sigortalar bakımından kanunla doğrudan düzenlenmiştir. TTK m. 1448 f. 1 e göre  Sigorta ettiren, rizikonun gerçekleştiği veya gerçekleşme ihtimalinin yüksek olduğu durumlarda, zararın önlenmesi, azaltılması, artmasına engel olunması (…) için, imkânlar ölçüsünde önlemler almakla yükümlüdür.  10  Pichonnaz, 113-114. Örneğin, TBK. m. 325 e göre,  Kiracı, sözleşme süresine veya fesih dönemine  uymaksızın  kiralananı  geri  verdiği  takdirde,  kira  sözleşmesinden  doğan borçları, kiralananın benzer koşullarla kiraya verilebileceği makul bir süre için devam eder. (…) Kiraya veren, (…) elde etmekten kasten kaçındığı yararları kira bedelinden indirmekle yükümlüdür.  İşverenin işçinin edimini kabulde temerrüde düşmesi halinde de işçiye ücret ödemekle yükümlü olduğunu düzenleyen TBK. m. 408 e göre  Ancak, işçinin (…)  başka  bir  iş  yaparak  (…)  kazanmaktan  bilerek  kaçındığı  yararlar  ücretinden indirilir.   11  BK-Brehm, Art. 44 N 48b; Deschenaux/Tercier, s. 245, N 23. Doktrinde, TBK. m. 50 f. 2 de (İBK m. 42 f. 2) yer alan, zararın miktarının tam olarak ispat edilemediği durumlarda hakimin  zararın  miktarını   zarar  görenin  aldığı  önlemleri   de  göz  önünde  tutarak belirleyeceği ifadesinin, zararı azaltma külfetine dolaylı bir yollama olduğunu savunan yazarlar da vardır. Örneğin, Pichonnaz, s. 114. 12  BK-Brehm, Art. 44 N 48; Pichonnaz, s. 115; Achtari, N 35; Luterbacher, N 173; Chaix, N 5; Werro, Responsabilité, N 1190; Eren, s. 769; Nomer, s. 87.  13  Bir görüşe göre, bu durum çelişkili davranış yasağına aykırılık teşkil eder. Bu görüşte: Nomer, s. 87, 111; Baysal, s. 40-41. Kanaatimizce, burada hakkın (tazminat talep etme hakkının)  kötüye  kullanıldığı  bir  durum  vardır.  Ancak  bu  durum,  çelişkili  davranış  778AÜHFD, 64 (3) 2015: 775-816                 Kurt makul tedbirler almak suretiyle kendi davranışı ile kaçınabilecek olduğu bir zararın tazminini zarar verenden talep edemez.  Zarar görenin zararı azaltma ödevi, hukukî niteliği itibariyle, bir borç değil,  bir  külfettir  (Obligenheit/incombance)15.  Bu  külfetin  ihlali,  zarar görenin hukuki sorumluluğuna yol açmaz. Yani, zarar verene, zarar görene karşı ifa davası açma veya ondan tazminat talep etme hakkı vermez. Sadece, zarar görenin elde edeceği tazminatı azaltarak onu hukuken dezavantajlı bir konuma sokar.  B.  Zararı Azaltma Külfetinin Doğumu Zarar görenin zararı azaltma külfetinin varlığından söz edebilmek için, zarar verenin sorumluluğunu doğuran bir olayın gerçekleşmiş olması gerekir. Haksız fiil sonucunda zarar gören kişinin zararı azaltma külfeti, zarar veren olayın, yani haksız fiilin meydana gelmesinden sonra doğar. Zarar görenin haksız fiil meydana gelmeden önce veya haksız fiille aynı zamanda vuku bulup zararın doğumunda etkili olan kusurlu hareketleri  zararın meydana gelmesinde ortak kusur  teşkil ederse de,  zararı azaltma külfetine aykırılık  teşkil  etmez.  Zira  bu  aşamada,  zarar  henüz  gerçekleşmeye başlamadığından,  onun  azaltılması  veya  artışının  engellenmesi  de  söz konusu değildir.                                                                                                                     yasağına aykırılık kategorisine girmez. Zira çelişkili davranış yasağına aykırılıktan söz edebilmek için kişinin önceki bir davranışı ile karşı tarafta haklı bir güven oluşturduktan sonra,  bu  güvene  aykırı,  bununla  çelişkili  bir  davranışta  bulunması  gerekir.  Bkz. Dural/Sarı,  s.  212.  Oysa  zarar  görenin  zarar  veren  nezdinde  önceki  davranışı  ile uyandırdığı bir güven söz konusu değildir.  14  Luterbacher, N 182; Werro, Art. 44 N 25; Pichonnaz, s. 115-116. Yargıtay da bu durumu zarar görenin kendi kusurundan yararlanamayacağı gerekçesi ile açıklamaktadır. Yarg. 10. HD.,  2012/21455  E.,  2012/21185  K.,  12.11.2012  T.:   Türk  hukukunda  Borçlar Kanunu'nun 44/1. maddesinin (hiç bir kimse kendi kusurundan yararlanamaz) ilkesine dayandığı kabul edilmektedir. Bu ilke hak ve adalet düşüncesine de (MK. md. 2) uygun düşmektedir. Zarar gören kendi davranışıyla zarara neden olmuş ise bu zarar başkasına yüklenmemeli,  payı  ayrılmak  suretiyle  zarar  verenin  sorumlu  olacağı  miktar  tespit edilmelidir.  (www.kazanci.com.tr/ E.T.: 05.02.2015). 15  BK-Brehm, Art. 44, N 48; Oftinger/Stark, s. 261, dn. 54; Luterbacher,N 181; Roberto, N 798; Pichonnaz, s. 117; Achtari, N 176; Werro, Responsabilité, N 1190; Nomer, s. 85; Baysal, s. 43. İsviçre Federal Mahkemesi de bu görüştedir: BGE 117 II 156 E. 3a. Ayrıca, Federal Mahkemenin 4A_127/2011 sayılı, 12.07.2011 tarihli kararı (www.swisslex.ch/ E.T.: 10.02.2015). 16  Oftinger/Stark, s. 261, dn. 54; Luterbacher, N 181; Achtari, N 177 vd.; Nomer, s. 85. 17  Achtari, N 196, 201; Pichonnaz, s. 111. 18  Pichonnaz, s. 11-112; Eren, s. 769; Tekinay/Akman/Burcuoğlu/Altop, s. 597-598.    779Zarar Görenin Zararı Azaltma Külfeti           AÜHFD, 64 (3) 2015: 775-814 Zararı azaltma külfetinden söz edebilmek için ayrıca zarar görenin bu zarardan sorumlu olan kişi veya kişilere karşı haksız fiil sonucu uğradığı zararın tazminine yönelik bir talepte bulunması gerekir. Zarar görenin, zararı  azaltmak  için  uygun  tedbirler  alması,  sonuç  itibariyle  ekonomik kaynakların israf edilmesinin de önüne geçer. Ancak bu külfetin amacı, toplumu fuzuli harcamalar yapmaktan korumak değil, zarar verenin tazminat yükümlülüğünün  dürüstlük  kuralına  aykırı  biçimde  arttırılmasına  engel olmaktır.  Külfetin  kaynağı  olan  TMK.  m.  2  f.  1  hükmü,  hakların kullanılmasında  ve  borçların  ifasında  dürüst  davranma  ödevini düzenlemektedir. Zarar gören tazminat talep etme hakkını kullanmayacaksa, arttırdığı  zarara  kendisi  katlanacaksa,  onun  yine  de  zararını  azaltmak külfeti  altında  olduğundan  söz  edilemez.  Nitekim  bunun  herhangi  bir yaptırımı da yoktur. Bu itibarla, kanaatimizce, esasen genel olarak  zarar gören  değil,  zararının tazminini sorumlu(lar)dan talep edecek olan zarar gören , zararı azaltma külfeti altındadır.  II. Zararı Azaltma Külfeti Kapsamında Alınacak Tedbirler Kaynağını dürüstlük kuralında (TMK. m. 2 f. 1) bulan zararı azaltma külfeti,  zarar  görene,  zararını  düşük  seviyede  tutmak  için  somut  olayın şartları çerçevesinde makul olarak ondan alması beklenebilecek tedbirler varsa, bunları alma ödevini yükler.  A.  Makul Tedbir Kavramı:  Makul tedbirden kasıt, zarar görenden, dürüstlük kuralı çerçevesinde, zararı  azaltmak  üzere  alması  beklenebilen  tedbirlerdir.  Makul  tedbir kavramı,  hâkimin,  her  somut  olayda,  olayın  tüm  şartlarını  göz  önünde tutarak,  zarar  görenin  ve  zarar  verenin  menfaatleri  arasında  bir  denge kurmak suretiyle, takdir yetkisi (TMK. m. 4) çerçevesinde içini doldurması                                                  19  Bu talep, haksız fiil alanında tazminat talebi olarak, konumuzun dışında kalan sözleşme sorumluluğunda  ise  tazminat  talebi  ve/veya  aynen  ifa  talebi  olarak  karşımıza çıkar. Achtari, N 237, 248. 20  Örneğin, kaza sonucu yaralanan kişi, kendisini yaralayandan veya sigortadan bir talepte bulunmayacaksa, onun yine de zararı azaltması gerektiğinden, örneğin lüks olmayan bir hastanede tedavi görmesi gerektiğinden söz edilemez. 21  Achtari, zarar gören zararının tazminine yönelik herhangi bir talepte bulunmadıkça, onun külfeti  ihlal  ettiğinin  ileri  sürülemeyeceğini  ifade  etmektedir.  Achtari,  N  237,  239. Kanaatimizce,  bu  durumda,  külfetin  ihlalinin  ileri  sürülememesi  değil,  külfetin bulunmaması söz konusudur.   780AÜHFD, 64 (3) 2015: 775-816                 Kurt gereken  bir  kavramdır.  Öncelikle,  somut  olayda,  zararı  azaltmak  için alınabilecek tedbirlerin (örneğin, ameliyat olmak, meslek değiştirmek, hasar gören  eşyayı  tamir  ettirmek  gibi)  bulunup  bulunmadığı  belirlenmelidir. Ancak objektif olarak zararı azaltmaya elverişli olan her tedbirin, mutlaka zarar  görenden  alması  beklenebilecek  makul  bir  tedbir  olduğundan  söz edilemez.  Burada  ölçüt,  zarar  görenle  aynı  kişisel,  mesleki  ve  sosyal durumda bulunan makul bir kişiden zararı azaltmak için alması beklenebilen tedbirlerdir.  Zarar  görenden,  zararı  azaltmak  için  kendi  menfaatlerini, sağlığını tehlikeye atması veya üçüncü kişilere zarar verebilecek tedbirler alması beklenemez. Zarar görenden, kişiliğine orantısız bir müdahale teşkil edecek tedbirleri alması da beklenemez. Zarar verenin davranışları da zarar görenden  zararı  azaltmak  için  alması  beklenebilecek  tedbirlerin belirlenmesinde rol oynar. Makul tedbirlerin belirlenmesinde, somut olayın tüm özellikleri göz önünde tutulur. Bu bakımdan, alınabilecek bir tedbirin zararı azaltmaya ne kadar elverişli olduğu, yani etkililiği, maliyeti, piyasa şartları gibi tedbire ilişkin objektif kriterler değerlendirilir. Hakim, her somut olayda, tedbirin zararı  azaltmaya  objektif  olarak  elverişliliğinin  yanında,  zarar  görenin kişiliğine ilişkin sübjektif kriterlere de başvurmanın gerekli olup olmadığına karar  vermelidir.  Zararı  azaltmak  için  alınabilecek  tedbir,  zarar  görenin kişiliğine bir müdahale teşkil ediyorsa, bu durum, zarar görene ilişkin (zarar                                                  22  Gehrer, s. 160; Luterbacher, N 187; Achtari, N 312, 321.  23  Oftinger/Stark, s. 386, N 16 dn. 37; Luterbacher, s. 187; Achtari, N 334. 24  Luterbacher, N 188; Gehrer, s. 161; Achtari, N 322; Nef, s. 237; CR-Werro, Art. 44, N 30; Tandoğan, s. 322; Nomer, s. 111. 25  Achtari, N 338. BGE 132 III 359, E. 4.3.2, JdT 2006 I 295. Dava konusu olayda, doktor, sezeryan  işlemi  sırasında  hastanın  tüplerini  bağlayarak  hastayı  kısırlaştırmayı  da sözleşmeyle taahhüt ettiği halde, doğum sırasında kısırlaştırma işlemini yapmayı ihmal etmiş, bunun sonucunda hasta tekrar hamile kalıp çocuk doğurmuştur. İsviçre Federal Mahkemesi, kadından, doktorun tazmin etmek zorunda kalacağı çocuk bakım giderlerini, yani zararı azaltmak için, doğurduğu çocuğu evlatlık vermesinin beklenemeyeceğine hükmetmiştir. BGE 132 III 359, E. 4.3.2, JdT 2006 I 295. 26  Zarar verenin haksız fiili kasten işlemiş olması, tek başına zarar görenin zararı azaltma külfetini ortadan kaldırmaz. Ancak bu durumda, hakkaniyet ilkesi, haksız fiilin ihmalle işlendiği hallere nazaran, zararı azaltma tedbirleri belirlenirken zarar görene daha yumuşak yaklaşılmasını gerektirir. Pichonnaz, s. 116; Achtari, N 347. Aksi görüşte: Luterbacher, N 191 ve oradaki dn. 688. Luterbacher e göre, kasıtlı olarak işlenen haksız fiillerde, zarar görenden zararı azaltmasının beklenmesi dürüstlük kuralı ile bağdaştırılamayacağından, zararı azaltma külfetinin varlığından ve ihlâlinden söz edilemez.  27  CR-Werro, Art. 44, N 30; Achtari, N 326.   781Zarar Görenin Zararı Azaltma Külfeti           AÜHFD, 64 (3) 2015: 775-814 görenin  yaşı,  mesleği,  eğitim  durumu,  sağlık  durumu,  yetenekleri,  zekâ düzeyi, ailevi durumu gibi) sübjektif özelliklerin de dikkate alınmasını haklı kılar.  Zarar  gören  bedensel  zarara  uğramışsa,  tıbbi  tedavi  görme  veya meslek  değiştirme  gibi  onun  kişiliğine  müdahale  teşkil  eden  tedbirlerin, alınması gereken makul bir tedbir olup olmadığı belirlenirken, onun kişisel özelliklerinin  de  göz  önünde  tutulması  gerekir.  Örneğin,  zarar  görenden ameliyat olmasının beklenebilmesi için sağlık durumunun ameliyata elverişli olması gerekir. Meslek değiştirmesinin beklenebilmesi için, yaşı gereği yeni bir mesleğe uyum sağlayabilecek durumda olması gerekir. Zarar görenin sahip olduğu yetenekler, el becerileri ve zekâ düzeyi de meslek değiştirme tedbiri  bakımından  dikkate  alınmalıdır.  Buna  karşılık,  zarar  gören  eşya zararına  uğramışsa,  hâkim,  tedbirin  maliyeti  ve  gerekliliği  gibi  objektif kriterlere öncelik tanımalıdır.  Somut  olay  çerçevesinde  zarar  görenden  alması  makul  olarak beklenebilecek  tedbirler  belirlenirken  zarar  görene  ilişkin  sübjektif kriterlerin de göz önünde tutulabilmesi, zarar görenin bir tedbirin makul olup olmadığı konusundaki kişisel değerlendirmelerinin, önyargılarının da dikkate alınacağı anlamına gelmez. Kanaatimizce, makul tedbirin belirlenmesinde, zarar görenin tedbir hakkındaki kişisel değerlendirmeleri ile içsel durumu (örneğin, bir tedbire başvurmaktan çok korkması) dikkate alınmamalıdır. Zira,  aksi  halde,  hemen  her  durumda  zarar  görene  ilişkin  sübjektif  bir gerekçeyle  ondan  bir  tedbiri  almasının  beklenemeyeceği  sonucuna ulaşılabilir.  Bu  durum  da  zararı  azaltma  külfetinin  içinin  boşaltılması sonucunu doğurur.  B. Zararı Azaltma Külfetinin İçeriği  Zarar görenin zararı azaltma külfetinin içeriği, yapma ödevi ve kaçınma ödevi olarak ikiye ayrılabilir.                                                   28  CR-Werro, Art. 44, N 30; Achtari, N 327; Nef, s. 238; Roberto, N 805; Tandoğan, s. 287. İsviçre Federal Mahkemesinin görüşü de bu yöndedir: Federal Mahkeme bedensel zarara ilişkin bir kararında, zarar görenin alması beklenebilecek meslek değiştirme tedbirlerinin belirlenmesi  bakımından,  zarar  görenin  kişiliği,  yaşı,  eğitim  durumu,  zekası,  yeni durumlara  uyum  sağlama  yeteneği,  mesleki  yetenekleri  ve  el  becerilerinin  dikkate alınacağına  hükmetmiştir.  4C.  83/2006  sayılı,  26.06.2006  tarihli  karar (www.swisslex.ch/E.T.: 10.02.2015) 29  Pichonnaz, s. 121; Nef, s. 238; Achtari, N 327. 30  Luterbacher, N 187; Achtari, N 334.   782AÜHFD, 64 (3) 2015: 775-816                 Kurt 1. Yapma Ödevi Zarar  görenin  yapma  ödevinin  kapsamına,  onun  zararı  mümkün olduğunca düşük seviyede tutmak için yapması gereken hareketler girer. Zarar  görenden  alması  beklenen  makul  tedbirlerin  içeriğini,  zararın artmasının  önlenmesine  veya  azaltılmasına  yönelik  davranışlar  teşkil edebilir. Bu kapsamda, somut olayın şartları içinde zarar görenden alması beklenen tedbir, örneğin, onun tedavi olması, kazanç kaybını azaltmak üzere meslek değiştirmesi, hasar gören eşyasını tamir ettirmesi, haksız fiil sonucu mahrum  kaldığı  edimleri  üçüncü  kişiden  elde  etmesi  gibi  davranışları içerebilir.  2. Kaçınma Ödevi Zarar  gören,  zararı  arttıracak  veya  azalmasını  engelleyecek davranışlardan da kaçınmakla yükümlüdür. Kaçınma ödevi, zarar görenin haksız fiilden önceki durumunu yeniden tesis etmesi bakımından elverişli ve gerekli olmayan tedbirlere başvurmamasını gerektirir. Örneğin, haksız fiil sonucu  kolundan  hafif  yaralanan  bir  kişinin  hastanede  detaylı  check-up yaptırması, zararı arttırmaktan kaçınma ödevinin ihlâlini teşkil eder. Öte yandan, zarar gören, kaçınma ödevi kapsamında, durumun gerektirmediği biçimde aşırı masraf gerektiren tedbirlere başvurmaktan da kaçınmalıdır. Zarar  görenin  başvuracağı  zararı  azaltma  tedbirleri,  makul  masraf gerektirmelidir. C. Zarar Verenin Tedbir Masraflarını Peşinen Karşılaması Dürüstlük kuralı (TMK. m. 2 f. 1), sadece zarar görene değil, zarar verene de zararı azaltma külfeti yükler. Haksız fiil meydana geldikten sonra, zararı  azaltıcı  tedbirleri  alma  imkânına  çoğunlukla  zarar  gören  sahiptir. Ancak zarar veren de zararın azaltılması için zarar gören ile işbirliğinde bulunmalıdır.  Bu  çerçevede,  zarar  verenin  tedbir  masrafları  için  avans ödemesi gündeme gelebilir. Zarar görenin zararı  azaltmak için başvurduğu tedbirler, çoğunlukla masraf yapılmasını gerektirir. Bu tedbirler makul oldukları ve makul masraf                                                  31  Luterbacher, N 184; Achtari, N 370 vd. 32  Luterbacher, N 183; Achtari, N 375. 33  Luterbacher, N 183; Achtari, N 380. 34  Gehrer, s. 161, 163; Pichonnaz, s. 117; Achtari, N 348 vd..   783Zarar Görenin Zararı Azaltma Külfeti           AÜHFD, 64 (3) 2015: 775-814 gerektirdikleri  ölçüde,  tedbirin  masraflarına  neticede  zarar  veren katlanacaktır.  Ancak  acaba  zarar  verenden  zararı  azaltma  tedbirlerine yönelik masrafları (örneğin, ameliyat masraflarını) zarar görene peşinen, yani tedbirin alınmasından önce ödemesi beklenebilir mi?  Bir görüşe göre, zarar görenin mali durumu ne olursa olsun, talep etmesi  halinde,  zarar  veren  ona  zararı  azaltma  tedbirlerinin  masraflarını peşinen  ödemekle  yükümlüdür.  Zira,  hukuk  düzenini  ihlâl  ederek  zarar göreni  içinde  bulunduğu  elverişsiz  duruma  sokan,  bizzat  odur.  Ayrıca nihayetinde  tedbirlerin  masraflarını  o  ödeyeceğine  göre,  burada  sadece ödeme önceye alınmaktadır. Buna göre, zarar gören talep ettiği halde zarar veren  tedbir  masraflarını  önceden  ödemezse,  zarar  gören  zararı  azaltma külfetinden  kurtulur.  Bir  başka  görüşe  göre,  mali  durumu  tedbirleri karşılamaya  müsait  olan  zarar  gören,  kural  olarak,  gerekli  tedbirleri masrafları kendisi karşılayarak almak zorundadır. Ancak dürüstlük kuralı, somut  olayda,  zararı  azaltmak  için  gerekli  tedbirin  masraflarının  mali durumu kötü olan zarar görene önceden ödenmesini gerekli kılıyorsa, zarar verenden bu ödemeyi önceden yapması beklenebilir. Kanaatimizce,  tedbirin  alınmasında  aciliyet  olup  olmadığı  ve  zarar görenin  mali  durumu  kıstasları  zarar  görenle  aynı  durumdaki  makul  bir insanın  bu  durumda  nasıl  davranacağını  belirlemek  bakımından  esastır. Tedbirin alınmasında aciliyet yoksa (örneğin, kişinin meslek değiştirebilmesi için  bazı  eğitici  kurslara  katılması  gerekiyorsa  veya  acil  olmayan  bir ameliyat  zararı  azaltacaksa),  nihayetinde  zarar  verenin  sorumlu  olacağı tedbir masraflarını zarar görenin kendi bütçesinden karşılamasını beklemek için sebep yoktur. Zarar gören, bunların giderinin peşinen ödenmesini zarar verenden  talep  edebilir.  Buna  karşılık,  acil  alınması  gereken  tedbirler (örneğin, kısa süre içinde olunması gereken bir ameliyat) bakımından, zarar görenin mali durumuna bakılarak sonuca ulaşılmalıdır. Bu durumda, zararı azaltma tedbirine başvuracak mali durumda olmadığı için tedbiri alamayan zarar görenin, zarar vereninin ödeme yapmayı reddetmesi halinde, zararı azaltma külfetine aykırı davrandığı söylenemez. Buna karşılık, mali durumu                                                  35  Pichonnaz, s. 118; Achtari, N 392; Nomer, s. 113. 36  Gehrer, s. 165; Pichonnaz, s. 118. 37  Nomer, s. 112-113.  38  Zarar  görenin  mali  durumu  değerlendirilirken,  sadece  malvarlığı  değil,  sigortadan faydalanıp faydalanmadığı da dikkate alınmalıdır. Achtari, N 657; Baysal, s. 216 dn. 750.  784AÜHFD, 64 (3) 2015: 775-816                 Kurt masrafı karşılamaya müsait olan zarar gören, zarar veren masrafı peşinen kendisine  ödenmediği  için  acil  bir  tedbire  başvurmazsa,  külfete  aykırı davranmış olur. Zira, mali durumu masrafı karşılamaya müsait olan makul bir  kişi,  zarar  verenin  masrafı  peşinen  vermediği  gerekçesiyle  acilen alınması gerekli bir tedbire başvurmaktan kaçınmaz.  Zarar gören, zarar verenden tedbirler için masraf avansı aldığı takdirde, bu peşin ödemeyi sadece zararı azaltma tedbirleri için kullanmalı; artan tutar olursa, bunu zarar verene iade etmelidir. Zarar gören, zararı azaltmak için durumun  gerektirdiği  makul  tedbirleri  almışsa,  bu  tedbirler  nihayetinde zararı azaltamamış olsa (örneğin, yapılması gerekli olan ameliyat başarısız geçmiş olsa) dahi, zarar verene peşinen aldığı masrafları iade etmek zorunda değildir.  Zira  nihayetinde,  zararın  azalmaması  riskine,  zararı  meydana getiren kişi olan zarar veren katlanmalıdır. III.  Zararı  Azaltma  Tedbirlerinin  Haksız  Fiil  Alanında  Bazı Uygulamaları Zarar görenden zararını azaltmak için alması makul olarak beklenebilen tedbirler, onun haksız fiil sonucunda bedensel zarara veya eşya zararına uğramış olmasına göre farklı biçimlerde ortaya çıkabilir. A. Beden Bütünlüğüne Yapılan Saldırılarda Zararı Azaltmak İçin Alınabilecek Tedbirler Kişinin  beden  bütünlüğüne  yapılan  saldırılar  nedeniyle  uğradığı zararların kapsamına, özellikle, tedavi giderleri ile kişinin saldırı nedeniyle çalışma  gücünü  geçici  veya  sürekli  olarak,  tamamen  veya  kısmen kaybetmesine bağlı olarak ortaya çıkan kazanç kayıpları girer (TBK. m. 54). Zararı azaltma külfeti, zarar görene, saldırının bu tür ekonomik sonuçlarını azaltmak için makul tedbirleri alma ödevi yükler. Burada, öncelikle, zarar görenin sağlık durumunun iyileşmesi için gerekli tedbirleri alması, tümüyle iyileşemediği takdirde de kalan çalışma gücünü kullanmaya yönelik tedbirler alması söz konusudur. Aşağıda önce tıbbi tedaviye ilişkin tedbirler, ardından zarar görenin yeni durumuna uyum sağlamak için alması gereken tedbirler ele alınacaktır.                                                  39  Pichonnaz, s. 118-119; Achtari, N 409. 40  Pichonnaz, s. 119. 41  Pichonnaz, s. 121; Achtari, N 642.   785Zarar Görenin Zararı Azaltma Külfeti           AÜHFD, 64 (3) 2015: 775-814 1. Tıbbî Tedaviye Yönelik Tedbirler Acaba  zarar  gören  zararı  azaltmak  için  tıbbi  tedaviyi  kabul  etmek zorunda  mıdır?  Zarar  görenden  bir  tıbbi  uygulamayı  kabul  etmesini beklemek, onun az ya da çok kişilik haklarına müdahale teşkil eder. Zarar görenin vücut bütünlüğü üzerindeki kişilik hakkı, zarar verenin ödeyeceği tazminatın azalması biçimindeki ekonomik menfaatlerine nazaran öncelikli bir haktır. Ancak bu husus, uğradığı zararı tıbbi tedavi ile azaltma imkânı olan kişiyi, her durumda zararı azaltma külfetinden muaf kılmaz. Hâkim, her  somut  olayda,  zarar  görenin  kişisel  özgürlüğünün  mü,  yoksa  zarar verenin zararın azalmasına ilişkin ekonomik menfaatinin mi ağır bastığına karar vermelidir. Tıbbi bir uygulamaya başvurmayı gerekli görerek kişinin özgürlüğüne  yapılan  müdahale,  bunun  sonucunda  kaçınılabilecek  zararın kapsamı ile orantılı olmalıdır. Tedaviyi reddetme hakkının mutlak bir hak olduğundan bahisle, makul tedavileri  dahi  gerekçesiz  reddetmenin  zararı  azaltma  külfetine  aykırılık teşkil  etmeyeceği  görüşüne  katılmıyoruz.  Zararı  azaltma  külfeti,  kişiyi tedavi olmaya zorlamaz. Muhakkak ki kişi dilerse hiçbir sebep göstermeden makul tedaviyi reddedebilir, yani tedaviye zorlanmaz. Ancak kişi, makul, yani  tehlike  arz  etmeyen,  iyileşme  şansının  yüksek  olduğu  bir  tedaviyi reddederse, bunun olumsuz ekonomik sonuçlarına, yani bu yüzden artan zarar kısmına artık kendisi katlanmalıdır. Kanaatimizce, her somut olayda menfaatler  dengesi  hakim  tarafından değerlendirilmelidir.  Hiçbir  gerekçe olmadan makul bir tedaviyi reddederek zararını arttıran kişinin dahi zarar görenden  tam  tazminat  alması,  tazminatın  amacı  ile  bağdaşmaz.  Zarar görenin gördüğü zararı bir zenginleşme aracı olarak kullanmasına, kalan hayatının  tüm  ekonomik  yükünü  keyfi  olarak  zarar  verenin  sırtına yüklemesine kapı aralanmamalıdır.                                                  42  Achtari, N 654. 43  Weber, Schadenminderung, s. 155; Achtari, N 694. 44  Baysal, s. 217, 222-226. Bu görüşe göre, zarar görenin tedaviyi reddetme hakkı mutlak bir hak olup, bu hak dolaylı da olsa sınırlandırılamaz. Zarar gören, zarar ortaya çıktığında süratle tedavi seçeneklerini öğrenmeli, sağlık kuruluşuna gitmelidir. Ancak bu aşamadan sonra, kendisine önerilen tedaviyi, bu tedavi makul de olsa, salt korkuları sebebiyle, hatta hiçbir  gerekçe  olmadan  reddedebilir.  Bu  tutumuyla  zararı  azaltma  külfetine  aykırı davranmış olmaz; artan zarardan ötürü tazminattan indirim yapılmaz.  45  Zararın  tazmininin  zarar  göreni  zenginleştirmemesi,  sorumluluk  hukukunun  temel ilkelerindendir. Bu konuda bkz. Achtari, N 3, 630.  786AÜHFD, 64 (3) 2015: 775-816                 Kurt Zarar  görenin  tıbbi  bir  tedaviyi  kabul  etmesi  gerekip  gerekmediği belirlenirken, söz konusu tedaviye ilişkin objektif kriterlerin yanında zarar görene  ilişkin  sübjektif  kriterler  de  göz  önünde  tutulmalıdır.  Öncelikle, tedaviye  ilişkin  objektif  kriterleri  değerlendirelim.  Zarar  görenin  vücut bütünlüğüne  ağır  bir  müdahale  teşkil  etmesi  itibariyle,  cerrahi  bir müdahaleye  başvurmanın  zarar  görenden  zararı  azaltmak  için  alması beklenebilecek bir tedbir olup olmadığı belirlenirken titiz davranılmalıdır. Burada öncelikle tedavinin etkili ve zararı azaltmaya uygun bir tedavi olup olmadığı  değerlendirilir.  Genel  olarak,  aşağıdaki  şartlar  gerçekleştiği takdirde,  zarar  görenin  cerrahi  bir  müdahaleye  rıza  göstermesinin  zararı azaltmak için alınması gereken makul bir tedbir olduğu kabul edilmektedir: 1- Cerrahi müdahale, zarar görenin hayatı ve sağlığı açısından önemli bir tehlike taşımamalıdır. Hiçbir risk taşımayan ameliyat olamaz. Burada önemli olan, zarar görenin yaşı, sağlık durumu, beden yapısı da dikkate alındığında, onun açısından belirgin bir tehlike olmamasıdır.  2- Cerrahi müdahalenin zarar görenin iyileşmesini sağlaması veya en azından  durumunun  önemli  ölçüde  kötüleşmesini  engellemesi  tıbben                                                  46  Yarg. 4. HD., 1979/5480 E., 1979/9818 K., 18.09.1979 T.:  Zararın ve dolayısıyla tazminatın belirlenmesinde, mağdurun çalışma gücünden yoksun kalmasını azaltacak bir ameliyata ya da tedaviye rıza gösterip göstermemesi yönü, özellikle göz önünde tutulması gereken  bir  husustur.  Ancak  mağdurun  rıza  göstermesinin  beklenebilmesi  için  a  ) Ameliyatın tehlikeli olmaması, b ) Ameliyatın çok ızdırap verici olmaması, c ) Mağdurun ameliyat sonunda iyileşmesinin kuvvetle umulur ve beklenir olması, d ) Özellikle de, ameliyat  giderlerinin  sorumlu  kişi  tarafından  önceden  ödenmiş  bulunması,  şarttır.  (www.kazanci.com.tr / E.T.: 05.02.2015). 47  BK-Brehm,  Art.  44,  N  50;  Weber,  Schadenminderung,  s.  154;  Achtari,  N  662; Oftinger/Stark, s. 307 N 172; Nef, s. 238; Nomer, s. 112. 48  Yarg.  11.  HD.,  1980/3979  E.,  1980/4046  K.,  19.09.1980  T.:   Mahkeme,  davacının ameliyat olmaması nedeniyle BK.nun 44/4. maddesi hükmünü uygulayarak tazminattan % 50 indirim yapmıştır. Her ameliyatta ve olayda olduğu gibi bacak kemiği kırıklarına ilişkin bir ameliyatta her zaman belli bir oranda ölüm tehlikesi mevcuttur. Hiçbir hukuk düzeni, tazminat miktarını azaltmak amacıyla da olsa, mağduru ameliyat olmaya ve kendisini ölüm tehlikesine atmaya zorlayamaz. Bu durumda davacının ameliyat olmaması nedeniyle kendisinin zararı artırıcı bir davranışta bulunduğunun kabulü ile indirim yapılması hukuk ve yasaya aykırı olmakla tam tazminata hükmedilmek üzere hükmün davacı yararına bozulması  gerekmiştir.   (www.kazanci.com.tr  /  E.T.:  05.02.2015).  Kanaatimizce, Yargıtay ın bu kararı isabetsizdir. Zira mahkeme, somut olaydaki ameliyatta zarar görenin yaşı, bedensel durumu dikkat alındığında, belirgin bir tehlikenin, yani her ameliyatta olabilecek olandan fazla bir ölüm riskinin bulunup bulunmadığını incelemeksizin, bir genelleme yaparak sonuca ulaşmıştır. Kararın eleştirisi hakkında bkz. ayrıca Nomer, s. 90 dn. 126; Tiftik, s. 121-122.   787Zarar Görenin Zararı Azaltma Külfeti           AÜHFD, 64 (3) 2015: 775-814 kuvvetle  muhtemel  olmalıdır.  Müdahale,  zararı  (örneğin,  çalışma  gücü kaybını,  sonraki  tedavi  giderlerini)  azaltacak  veya  zararın  artmasının engelleyecek nitelikte olmalıdır.  3- Cerrahi müdahale, zarar görenin önemli derecede acı çekmesine yol açmamalıdır. Fiziksel acıların yanında müdahale sonucunda zarar görenin çekeceği psikolojik acılar da göz önüne alınmalıdır. 4- Zarar veren, cerrahi müdahale için gerekli masrafları önceden zarar görene ödemiş olmalıdır. Zarar görenin zararı azaltmak için başvurabileceği tıbbi uygulamalar, cerrahi  müdahaleden  ibaret  değildir.  Örneğin,  teşhis  koymaya  yönelik uygulamalara katlanmak, fizyoterapi veya psikoterapiye katılmak, hastanede gözlem  altında  kalmak,  doktorun  önerdiği  ilaçları  kullanmak  da  zararı azaltabilecek tedbirlerdir. Uygulamanın arz ettiği tehlike, sağlık durumunu iyileştirmeye elverişli olması, fazla acıya yol açmaması kriterleri cerrahi müdahale  dışındaki  tıbbi  tedbirlere  başvurmanın  makul  bir  tedbir  olup olmadığı belirlenirken de göz önünde bulundurulmalıdır. Örneğin, zarar görenden  doktorun  önerdiği  ancak  henüz  deneme  aşamasında  olup  yan etkileri tam olarak bilinmeyen bir ilacı kullanması beklenemez. Zira burada ilacın sağlık durumu üzerinde olumlu etki yapması ihtimali kuvvetli değildir.                                                  49  BK-Brehm, Art. 44, N 50; Oftinger/Stark, s. 307 N 171; Achtari, N 667; Pichonnaz, s. 123; Nef, s. 238; Nomer, s. 112. BGE 81 II 512, JdT 1956 I 237. Ameliyatın % 50 başarılı olma şansı bulunmasının yeterli olmadığı, % 65 ve üzeri başarı şansının ameliyat olmayı makul olarak beklenir kılabileceği hakkında görüşler ve mahkeme kararları için bkz. Achtari, N 663 dn. 906, N 667. 50  BK-Brehm, Art. 44, N 50; Oftinger/Stark, s. 307 N 171; Achtari, N 669; Pichonnaz, s. 123; Nef, s. 238; Nomer, s. 112. BGE 81 II 512, JdT 1956 I 237.  51  Örneğin, zarar görenin bir organının alınmasının zarar görende aşırı psikolojik yüke yol açacağı kabul edilebiliyorsa, böyle bir müdahaleye katlanması ondan beklenmeyebilir. Achtari, N 669, 670. Kanaatimizce, bu husus özellikle kişinin dış görünüşünü etkileyen organları bakımından göz önünde tutulmalıdır.  52  BK-Brehm, Art. 44, N 50. Bu şart mutlak değildir. Her somut olayda dürüstlük kuralı çerçevesinde değerlendirilmelidir. Örneğin, acilen olunması gereken bir ameliyat söz konusu olup zarar gören giderleri karşılayabilecek mali güçte ise, zarar verenin ameliyat giderlerini peşin ödemediği gerekçesi ile ameliyat olmaktan kaçınamaz. Bu yönde: Nomer, s. 112. 53  Achtari, N 677. Cerrahi müdahaleye katlanmasının kişiden beklenebilmesi için gerekli kriterlerin  alışılmışın  dışındaki  tıbbi  tedavi  yöntemleri  bakımından  da  kıyasen uygulanacağı yönünde: Oftinger/Stark, s. 307-308 N 172. 54  Achtari, N 675.  788AÜHFD, 64 (3) 2015: 775-816                 Kurt Buna karşılık, bedensel zarara uğrayan kişiden, yarası çok hafif değilse, kısa sürede bir doktora danışması, gerekiyorsa hastanede bir süre gözlem altında kalması beklenir. Zarar gören bunları yapmadığı için yarası ağırlaşırsa, zararı azaltma külfetine aykırı davranmış olur.  Cerrahi  müdahale  veya  bunun  dışında  kalan  tıbbi  bir  tedaviye başvurmamanın  zararı  azaltma  külfetine  aykırılık  teşkil  edip  etmediği belirlenirken, zarar görenin sağlık durumu, yaşı, mesleği gibi zarar görene ilişkin  özellikler  de  değerlendirilmelidir.  Örneğin,  daha  önce  benzer  bir ameliyatta  birkaç  kez  kalbi  duran kişinin  aynı bölgeden  tekrar  ameliyat olmayı reddetmesi makul görülebilir. Genç ve önünde çalışabileceği uzun yıllar bulunan bir kişinin sakatlığını azaltabilecek bir tıbbi tedaviyi kabul etmesi gerektiği, yaşlı veya emekliliğine az kalmış bir kişiye nazaran daha kolay  kabul  edilebilir.  Zarar  görenin  dahil  olduğu  meslek  grubu  da değerlendirmede  önem  taşıyabilir.  Örneğin,  mankenlik  yaparak  hayatını sürdüren bir kişiden doktorun önerdiği iyileşme sürecini hızlandıracak ancak aşırı kilo almasına yol açacak kortizonlu bir ilacı kullanması beklenemez.  Zarar görene ilişkin bazı sübjektif özelliklerin dikkate alınması, zarar görenin  davranışının  esasen  objektif  olarak  değerlendirilmesi  gereğini ortadan kaldırmaz. Hâkim zarar görenin tıbbi müdahaleye kişisel yaklaşımını değil, onunla aynı durumda bulunan makul bir kişiden sergilemesi beklenen davranışı  esas  almalıdır.  Örneğin,  kişinin  modern  tıbba  (batı  tıbbına) inanmaması, alternatif tıp metodlarının tek başına yeterli olacağına inanması, onun  kişisel  değer  yargısı  olup,  bir  tedbire  başvurmanın  makul  olup olmadığının  tespitinde,  zarar  görene  ilişkin  bu  sübjektif  yön  dikkate alınmamalıdır. Keza sadece bir tıbbi müdahaleden korkuyor olmak da bu müdahaleyi reddetmek için makul gerekçe teşkil etmez.  Kişi  acaba  bir  tıbbi  müdahaleyi  (örneğin,  kendisine  kan  nakli yapılmasını veya ameliyat olmayı) dini inancı nedeniyle reddederse ve zarar bu nedenle artarsa, zararı azaltma külfetine aykırı davranmış olur mu? Bir                                                  55  Weber, Schadenminderung, s. 162; Achtari, N 679; BGE 128 III 34, JdT 2002 I 629. 56  Achtari, N 691. 57  Luterbacher, N 187; Achtari, N 695. 58  Achtari, N 687, 688. Aksi görüşte: Nomer, s. 89. Yazara göre ameliyat olmaktan korkmak gibi özel bir sebepten ötürü zarar gören tıbbi tedaviyi kabul etmiyorsa, bunun sonuçlarının tamamına veya bir kısmına zarar veren katlanmalıdır.   789Zarar Görenin Zararı Azaltma Külfeti           AÜHFD, 64 (3) 2015: 775-814 görüşe göre, zarar gören tıbbi tedaviden kaçınmak için dini gerekçeleri ileri süremez. Bu durumda, tedavi olmamanın olumsuz ekonomik sonuçlarına zarar gören katlanmalıdır. Bir başka görüşe göre, zarar gören, dini inancı gibi sübjektif özellikleri nedeniyle bir tedbire başvuramıyorsa, zararı azaltma külfetine aykırı davranmış olmaz. Kanaatimizce, zarar görenin iç dünyasını ilgilendiren bu durumda, dini inancı gereği tedaviyi reddeden kişi ile salt aşırı korktuğu için veya modern tıbba değil, alternatif tıbba inandığı için bugün genel olarak kabul gören modern tıbbın sunduğu tedaviyi reddeden kişi arasında ayrım yapılmasına gerek yoktur. Zira tüm bu durumlarda kişi içsel  yönelimi,  (felsefi  veya  dini)  inanışları  doğrultusunda  hareket etmektedir. Bu durumda makul tedaviyi reddeden kişinin bu tutumu, zararı azaltma külfetinin ihlâli olarak değerlendirilmelidir.  Zararı azaltmak bakımından etkili ve uygun birden çok tıbbi uygulama bulunabileceği  gibi  bu  uygulamaları  gerçekleştirebilecek  farklı  sağlık kuruluşları da olabilir. Zarar gören en ucuz tedaviyi veya en ucuz doktor ya da hastaneyi seçmek zorunda değildir. Zarar gören somut olayın şartları içinde  makul  sınırlar  içinde  kaldığı  sürece,  masraftan  zarar  veren sorumludur. Masrafın makul olup olmadığı özellikle tedbirin içinde alındığı durumun şartlarına (örneğin, müdahalenin aciliyetine)62 göre ve zarar görenin içinde bulunduğu sosyal kategorideki kişinin yapması olağan karşılanabilecek harcamalara göre belirlenir. Örneğin, hafif yaralı kişinin hastaneye gitmek için gereksiz biçimde ambülans çağırması halinde, ambülans masrafı makul olmayan bir masraftır. Buna karşılık, örneğin, zarar gören normalde devlet hastanesi imkânlarını kullanan bir kişi iken, geçirdiği kaza sonucu acilen ulaştırılabileceği en yakın hastane olduğu için özel hastaneye yatırıldıysa, burada özel hastane masrafı makul masraf olarak karşılanabilir.                                                   59  Weber, Schadenminderung, s. 146; Oftinger/Stark, s. 307, N 171 dn. 283; Roberto, N 815. 60  Pichonnaz, s. 123-124; Nomer, s. 89. 61  Weber, Schadenminderung, s. 162. 62  Achtari, N 734. 63  Yarg.  HGK.,  1999/4-619  E.,  1999/737  K.,  29.09.1999  T.:   Yaşam  hakkı  kişinin vazgeçilmez en önemli haklarındandır. Somut olaydaki gibi ağır yaralanma nedeniyle kişinin  sosyal  durumuna  göre  özel  bir  sağlık  kurumunda  tedavi  görmesini  doğal karşılamak gerekir. Olaydaki gibi, hayati tehlike doğuracak biçimde bir iç organın tahribatına maruz kalan kişinin mutlak surette devlet sağlık kurumlarında tedavi görmeye zorlanması,  onun  yaşam  hakkının  sınırlandırılması  ve  bu  konuda  tercih  yapmasını engellemek sonucunu doğurur.  (www.kazanci.com.tr / E.T.: 05.02.2015). 64  CR-Werro, Art. 44, N 27.  790AÜHFD, 64 (3) 2015: 775-816                 Kurt 2. Yeni Duruma Uyum Sağlamaya Yönelik Tedbirler Haksız fiil sonucu bedensel zarara uğrayan kişi, gördüğü tıbbi tedaviye rağmen eski sağlık durumuna tümüyle dönememiş olabilir. Bu durumda onun bu yeni sağlık durumuna uyum sağlaması gündeme gelir. a) Kazanç Kaybı Bakımından Haksız  fiil  sonucunda  bedensel  zarara  uğrayan  kişi,  çalışma  gücü azaldığı  takdirde,  önceden  gelir  getiren  bir  işte  çalışıyor  idiyse,  mevcut kazancı bakımından veya (örneğin, yaşı küçük olduğu için) henüz çalışmıyor ancak  ileride  böyle  bir  işte  çalışacağı  kabul  edilebiliyorsa,  gelecekteki kazancı  bakımından  kayba  uğrar.  Zarar  görenin  sağlıklı  halde  iken çalışarak elde edebileceği kazanç ile çalışma gücü azalmış mevcut haliyle çalışarak elde edebileceği kazanç arasındaki fark, kazanç kaybını ifade eder. Zarar  gören,  kazanç  kaybı  zararını  azaltmak  için  de  makul  tedbirleri almalıdır. Zarar gören, uğradığı haksız fiil sonucunda çalışma gücünü kısmen kaybetmişse, kazanç kaybını azaltmak üzere, kalan çalışma gücünden en iyi biçimde yararlanmalıdır. Bunun için, zarar görenin, sağlık durumu elverir elvermez, öncelikle haksız fiilden önce icra ettiği mesleğine geri dönmesi beklenir. Önceki mesleğini artık tamamen veya kısmen icra edemeyecek olan zarar görenin, mevcut çalışma gücünü meslek değiştirerek kullanması da  söz  konusu  olabilir.  Zarar  görenden  meslek  değiştirmesinin beklenebilmesi için çalışma gücü kaybı sürekli olmalıdır. Çalışma gücünün kaybı geçici ise, bu geçici süre için zarar görenden meslek değiştirmesi beklenemez. Ayrıca zarar görenin sağlık durumunun onun icra edebileceği başka  mesleklerin  belirlenebilmesini  sağlayacak  kadar  istikrar  kazanmış olması  da  gerekir.  Meslek  değiştirmek  kazanç  kaybını  etkili  biçimde azaltacak  makul  bir  tedbirse,  zarar  gören,  bu  değişikliğin  gerektirdiği masrafları (örneğin, kurs, eğitim giderlerini) makul oldukları ölçüde zarar verenden talep edebilir.                                                  65  Şu halde, zarar gören, ancak haksız fiil meydana geldiğinde hali hazırda kazanç elde ettiği bir işte çalışan veya ileride çalışacak olması muhtemel bir kişi ise, kazanç kaybı söz konusu olur. Werro, Responsabilité, N 1004, 1032 vd. 66  Achtari, N 795. 67  Achtari, N 811, 813. 68  Achtari, N 823 vd.; Tandoğan, s. 287.   791Zarar Görenin Zararı Azaltma Külfeti           AÜHFD, 64 (3) 2015: 775-814 Zarar  görenin  engel  seviyesinin  çalışma  gücü  seviyesine  etkisi belirlenmelidir. Zarar görenden çalışmaya devam etmesinin beklenebilmesi için,  onun  haksız  fiil  sonucu  kalan  çalışma  gücünün  ekonomik  olarak kullanılabilir olması gerekir. Zarar görenin gerek eski mesleğine devam ederek, gerekse meslek değiştirerek çalışmaya devam etmesinin beklenip beklenemeyeceği belirlenirken, zarar görenin yaşı, mesleği, eğitim durumu, zeka  düzeyi,  yeniliklere  uyum  sağlama  yeteneği,  sosyal  statüsü,  ailevi durumu, zarar görenin mesleğinin içinde bulunduğu iş piyasasının durumu, çalışma yeri koşulları gibi somut olayın objektif ve sübjektif tüm şartları göz önünde  bulundurulmalıdır.  Örneğin,  haksız  fiil  sonucu  bir  bacağını kaybeden zarar gören, önceden telefonla müşteri şikayetlerini cevaplayan bir telefon operatörü ise, ondan önceki mesleğine geri dönmesi beklenebilir. Ancak  bu  kişi  inşaat  işçisi  ise,  bu  mesleğe  geri  dönmesi  makul  olarak beklenemez. Meslek değiştirme bakımından ise, örneğin, genç bir kişinin meslek değiştirmesi gereği, yaşlı bir kişiye nazaran daha kolay kabul edilebilir. Çalışma gücü azalan zarar gören, önceki mesleğine önceki işyerinde devam  edemiyorsa  (örneğin,  eski  işvereni  bu  şartlar  altında  onunla çalışmıyorsa)  veya  meslek  değiştirecekse,  onun,  yeni  bir  işyerinde  iş bulabilmek için, piyasadaki iş bulma şartları da dikkate alınarak, makul bir süre iş arayabileceği kabul edilmelidir.                                                   69  Çalışma gücü, ekonomik olarak kullanılabilir değilse, kazanç kaybına ilişkin tazminatın hesaplanmasında da göz önünde tutulamaz. İsviçre Federal Mahkemesi içtihatlarında genel olarak zarar görenin mevcut çalışma gücü % 20 veya daha aşağı bir oranda ise, bu gücün ekonomik olarak kullanılamayacağı kabul edilmektedir. 4C.197/2001, c. 3c, JdT 2003 I 537; BGE 117 II 609, E. 9, JdT 1992 I 727. Werro, Responsabilité, N 1019; Achtari, N 806. Buna göre, örneğin, % 80 oranında çalışma gücünü kaybetmiş olan kişiden mesleğine dönmesi, kural olarak, beklenemez. 70  Pichonnaz, s. 125; Achtari, N 801 vd.., N 816; Nef, s. 238; Tandoğan, s. 287; Tiftik, S. 119. İsviçre Federal Mahkemesi içtihatları da bu yöndedir: bkz. Federal Mahkemenin 4C.83/2006 sayılı, 26.06.2006 tarihli kararı (www.swisslex.ch/ 10.02.2015). Bu karardaki olayda, haksız fiil sonucunda engelli hale gelen kadın, engeline daha uygun ve daha yüksek bir gelir elde edebileceği bir meslek değişikliğine gitmek yerine, eşinin tarımsal işletmesinde ona yardım ederek çalışmaya devam etmiştir. Mahkeme, dört çocuğu olan kadının kişisel yeteneklerini değerlendirerek onun her zaman toprakla ilgili işlere ilgi duyduğunu tespit etmiş; ailevi durumunu da değerlendirerek onun aile işinde ev dışına çıkmadan çalışmakla, aile ile iş yaşamı arasındaki dengeyi dışarıdan en az yardım alacak biçimde ekonomik biçimde sağladığını belirlemiştir. Mahkeme, olayın tüm objektif ve sübjektif  koşullarını  değerlendirerek  zarar  görenin  meslek  değiştirme  külfeti  altında olmadığına karar vermiştir. Karar için bkz. ayrıca Achtari, N 817. 71  BK-Brehm, Art. 44, N 51b; Tandoğan, s. 287; Tiftik, s. 119.  72  Achtari, N 822.  792AÜHFD, 64 (3) 2015: 775-816                 Kurt b) Ev İşlerini Görme Gücünün Kaybı Bakımından  Beden  bütünlüğü  ihlâl  edilen  kişinin,  buna  bağlı  olarak,  (örneğin, yemek pişirme, çamaşır yıkama, ütü yapma gibi) ev işlerini görme gücü bakımından da kayba uğraması söz konusu olabilir. Haksız fiil sonucu güç kaybına uğrayan zarar görenin, ev işlerini artık göremeyecek olması veya daha fazla gayret sarf ederek görebilecek olması, yani ev işlerini görememe zararı (Haushaltschaden / préjudice ménager) da tazmini gereken bir zarar kalemi olarak ortaya çıkmaktadır. Zarar gören, tıpkı kazanç kaybı zararını azaltma konusunda olduğu gibi, ev işlerini görememesinden kaynaklanan zararı azaltmak bakımından da kalan çalışma gücünü kullanmalıdır. Hâkim, somut olayda, haksız fiilden önce hangi ev işlerinin zarar gören tarafından görüldüğünü, zarar görenin kalan çalışma gücüyle en azından kısmen payına düşen ev işlerini görüp göremeyeceğini, görebilecekse, hangi işleri hangi ölçüde  görebileceğini  değerlendirmelidir.  Zararı  azaltma  külfeti,  zarar görenin, artık yapamadığı ev işleri bakımından, onunla aynı evde yaşayan yakınlarının yardımını talep etmesini gerektirmez. Ancak zarar görenin ev halkıyla birlikte, ev işlerinin paylaşımını, zarar görenin halen yapabileceği işleri gözeterek yeniden düzenlemeleri gerekir. Ayrıca, zarar görenin, ev işleri bakımından güç kaybının ekonomik sonuçlarını azaltmak için, varsa, engeline uygun makineleri edinmesi de beklenebilir.                                                  73  Schwenzer, N 14.10; Rey, N 259. Normatif zarar anlayışı, klasik zarar anlayışından farklı olarak, haksız fiil sonucunda zarar görenin sahip olduğu bazı değerleri (örneğin, iş görme gücünü)  kaybetmiş  olmasının,  bu  durum  onun  malvarlığında  bir  azalma  meydana getirmese  dahi,  başlı  başına  tazmini  gereken  bir  zarar  olarak  kabulüne  olanak sağlamaktadır. Yargıtay uygulamasında da özellikle bedensel zarara uğrayan ev kadınları ve artık çalışma imkânı bulunmayan emekliler bakımından  güç kaybı tazminatı  adı altında tazminata hükmedildiği görülmektedir. Yarg. 4. HD., 1982/3059 E., 1982/3938 K., 19.4.1982 T.:   (…) burada beden gücü kaybına uğrayan kişinin aynı işi zarardan önceki durumuna ve diğer kişilere göre daha fazla bir güç (efor) sarfıyla yaptığı gerçeğinden hareket edilerek bir anlamda zararı, bu fazladan sarf edilen gücün oluşturduğu kabul edilmektedir.   (www.kazanci.com.tr  /  E.T.:  05.02.2015).  Ev  işlerini  görememekten kaynaklanan zararın tazmini bakımından, zarar görenin ev işlerini fiilen ücret karşılığı bir başkasına yaptırdığını ispat etmesi gerekmediği gibi, ev işlerinin ücretsiz olarak zarar görenin yakınları tarafından üstlenilmiş olmasının da bir önemi yoktur. Pichonnaz, s.128129 74  Achtari, N 861, 867. 75  Zarar görenin yakınları, zarar görenin uğradığı zararı azaltma külfeti altında değildir. BGE 127 III 403, E. 4b, JdT 2001 I 482. Pichonnaz, s. 130; Achtari, N 868. 76  Achtari, N 873. 77  Pichonnaz, s. 129.   793Zarar Görenin Zararı Azaltma Külfeti           AÜHFD, 64 (3) 2015: 775-814 B. Eşya Zararının Azaltılması Tedbirleri Haksız fiil sonucunda eşyası hasara uğrayan kişi de, zararı azaltma külfeti gereği, eşya zararını mümkün oldukça düşük seviyede tutmalıdır. Örneğin, evinde yangın çıkarılan kişiden, canını tehlikeye atarak yangını söndürmesi  beklenemezse  de  derhal  itfaiyeyi  arayarak  yardım  istemesi beklenir.  Eşya  zararının  azaltılması  tedbirleri  bakımından,  zarar  gören eşyanın tamiri ile onun yerine başka bir eşyanın ikame edilmesi önem arz eder. 1. Eşyanın Tamiri Eşya zararının azaltılması bakımından, örneğin, haksız fiil sonucunda zarar görenin dükkânındaki elektrik kabloları kopmuşsa, zarar görenden, yangın  çıkmasını  ve  zararın  büyümesini  engellemek  için  kabloları  vakit geçirmeden tamir ettirmesi beklenir. Keza, örneğin, zarar görenin evinin su boruları patlatılmışsa, ondan, evi su basarak ev eşyalarının zarar görmesini engellemek üzere boruları en kısa zamanda tamir ettirmesi beklenir. 2. İkame Eşya Kullanımı Bazı durumlarda, malik olduğu eşya haksız fiil sonucunda zarar gören kişinin,  zararı  azaltmak  için  hasar  gören  eşyanın  yerine  ikame  bir  eşya kullanması beklenir. Örneğin, kişinin fabrikasındaki makineler zarar verenin çıkardığı  yangında  hasar  görmüşse,  üretimin  durmaması  ve  bunun sonucunda kazanç kaybının artmaması için, ondan, tamir süresince, makine kiralayarak fabrikasında kullanması beklenir. Yahut örneğin, trafik kazası sonucu aracı hasar gören kişinin aracın tamiri süresince işyerine toplu taşıma araçları ile gitmesi fazla zaman kaybına yol açacaksa ve her gün işe taksiyle gitmesi de aşırı masraflı olacaksa, ondan ulaşım gideri zararını azaltmak için araba  kiralaması  beklenir.  Şu  halde,  ikame  eşya  kullanımı,  zararı                                                  78  Tandoğan, s. 322; Tiftik, s. 117-118. 79  Davalının balkonundan akan yağmur suları nedeniyle davacıya ait pastane duvarının yıkıldığı,  davacının  duvarı  tamir  ettirmek  yerine  uzun  süre  dükkânını  kapattığı  ve dükkânın kapalı kalması nedeniyle kazanç mahrumiyeti talebiyle açtığı davada Yargıtay  Bir kimsenin haksız hareketi ile zarara uğrayan bir şahıs (…) zararı azaltıcı girişimlerde bulunmalıdır. Bu olayda 7000 lira ile tamiri mümkün olan bu duvarı en kısa zamanda yaptırmak zorunluluğunda idi. Bu süre olayın gerçekleştiği yere davacının mali durumuna göre bilirkişi ile tespit ettirilecek makul süredir.  hükmüne yer vermiştir. (YKD. Ocak 1983, S: 1, s. 45-46) 80  Zarar gören araç sahibi, işine gitmek için toplu taşıma araçlarını kullandığı takdirde çok fazla zaman kaybedecekse, onun ikame bir araç kiralaması makul görülebilir. Werro,  794AÜHFD, 64 (3) 2015: 775-816                 Kurt azaltabilecek  makul bir tedbir ise, bu yola başvurmamak zararı azaltma külfetine aykırı olur. Zarar  gören  ikame  eşya  kullanırken  de  zararı  azaltacak  makul davranışlarda bulunmalıdır. İkame eşyanın kiralanma süresi, somut olayın şartları içinde, hasar gören eşyanın tamir edileceği veya eşya kullanılamaz hale geldiyse, zarar görenin yeni bir eşya satın alabileceği ana kadar geçecek makul bir süre olmalıdır. Zarar gören, kural olarak, hasarlı eşya ile aynı kategoride bir eşya kiralamalıdır. Özel bir ihtiyaç söz konusu olmadıkça, zarar görenin daha lüks bir eşya kiralaması zararı azaltma külfetine aykırı olur.  Kira  bedelinin  piyasa  şartlarına  göre  normal  kabul  edilebilmesi yeterlidir.  Yoksa  zarar  görenden  pazar  araştırması  yaparak  piyasada kiralanabilecek en ucuz eşyayı tespit etmesi beklenemez.84. IV. Zararı Azaltma Külfetinin Etkileri A. Zararı Azaltma Külfetinin Yerine Getirilmesinin Sonuçları Zarar gören, zararı azaltmak için makul tedbirleri almış, bu tedbirler başarıya ulaşmış ve zarar azalmışsa, zarar verenden, zararın azalmayan kısmı için tazminat isteyebileceği gibi, tedbirlerin gerektirdiği masrafları da talep edebilir. Örneğin, bedensel zarara uğrayan zarar gören, zararı azaltmak üzere  ameliyat  olup  iyileşmişse,  ameliyat  masraflarını  da;  eşya  zararına uğrayan zarar gören, zararını azaltmak üzere ikame eşya kiralamışsa, kira bedelini de zarar verenden talep edebilir. Zarar gören, zararı azaltmak üzere alınması gerekli tüm makul tedbirleri aldığı halde, bu tedbirler başarıya ulaşmamış ve zarar azalmamış da olabilir. Zararı azaltma külfeti kapsamında, zarar görenden, mutlaka zararı azaltma sonucunu elde etmiş olması beklenemez. Ondan beklenebilecek olan, sadece                                                                                                                    Automobile, s. 15. Buna karşılık, toplu taşıma araçlarını kullanması veya kısa mesafelere taksiyle  gitmesi  beklenebilecek  kişinin  araç  kiralama yoluna  gitmesi,  zararı  azaltma külfetine aykırıdır. Honsell, s. 78 N 54.  81  İkame araba kullanımı bakımından bkz. Werro, Automobile, s. 16; Pichonnaz, s. 127. 82  İkame araba kullanımı bakımından bkz. Werro, Automobile, s. 15. Araba kazalarında, zararı azaltma külfeti bakımından, hasar gören araba lüks bir araç ise, bu tür bir arabanın kullanımı  mesleki  açıdan  kişinin  temsili  için  gerekli  olmadıkça,  ondan  daha  düşük kategoride bir araba kiralaması beklenir. Pichonnaz, s. 127. 83  Werro, Automobile, s. 15. 84  İkame araba kullanımı bakımından bkz. Pichonnaz, s. 127. 85  Achtari, N 417; Weber, Schadenminderung, s. 168.   795Zarar Görenin Zararı Azaltma Külfeti           AÜHFD, 64 (3) 2015: 775-814 bu sonucu elde etmek için gerekli özeni göstermiş, yani zararı azaltmak için makul tedbirleri almış olmasıdır. Buna göre, zarar gören zararı azaltmak üzere makul kabul edilebilecek tedbirleri almış ancak bu tedbirler zararı azaltmamışsa, artık azaltılamayan bu zarar kısmı  kaçınılamaz zarar dır ve zarar verenden tazmini istenebilir. Keza neticede başarıya ulaşmamış olan makul tedbirlerin masrafları da kaçınılmaz zarar kapsamında olup, bunlardan da zarar veren sorumludur. Örneğin, haksız fiil sonucu kolundan yaralanan zarar gören, engelli kalmamak için makul derecede başarı şansı bulunan bir ameliyat geçirmiş, ancak ameliyat sonucunda yine de engelli kalmış olabilir. Bu  durumda  zarar  görenin  engelli  kalması  nedeniyle  çalışma  gücünü kaybetmesine bağlı zararların yanında, ameliyat masrafları da zarar veren tarafından tazmini gereken zarar kalemleri arasındadır. B. Zararı Azaltma Külfetinin İhlâl Edilmesi ve İhlâlin Sonuçları 1. Zarar Görenin Kusuru a) Külfetin İhlâlinin Kusurlu Bir Davranış Olup Olmadığı Meselesi TBK. m. 52 f. 1 hükmünde, zarar görenin  zararın doğmasında ya da artmasında etkili olması  tazminattan indirim yapılmasının, hatta tazminatın tamamen  kaldırılabilmesinin  sebepleri  arasında  sayılmıştır.  Burada,  zarar görenin zararın artmasında etkili olan davranışlarından kasıt, onun zararı azaltma  külfetini  ihlâl  etmesidir.  TBK.  m.  52  f.  1 de  kusur  ifadesi kullanılmamıştır.  Bununla  birlikte,  zarar  görenin  zararın  meydana gelmesinde veya artmasında etkili olan davranışları, zarar görenin kusuru olarak adlandırılmaktadır. Ancak, zarar görenin kusurunun teknik anlamda bir kusur olup olmadığı tartışmalıdır.  Öncelikle  belirtmek  gerekir  ki,  zararı  azaltma  külfetine  aykırı davranarak  kendi  zararını  artıran  kişinin  davranışı,  hukuka  aykırı  bir davranış değildir. Zira hukuka aykırılık, başkalarının hak ve menfaatlerini koruma amacı güden emredici hukuk kuralı niteliğindeki genel davranış                                                  86  Rouiller, s. 774; Achtari, N 433. 87  Rouiller, s. 774-775; Achtari, N 433; Schwenzer, N 16.16. 88  BK-Brehm, Art. 44, N 47; BaK-Schnyder, Art. 44, N 13; Eren, s. 769; Baysal, s. 41.  89  BK-Brehm, Art. 44, N 18, 47; BaK-Schnyder, Art. 44, N 7, 13; Eren, s. 769; Oğuzman/Öz, s. 120; Nomer, s. 83-84. Zarar görenin kusurunu ifade temek üzere ortak kusur, müterafik kusur, birlikte kusur ifadeleri de kullanılmaktadır.   796AÜHFD, 64 (3) 2015: 775-816                 Kurt kurallarının ihlâlidir. Kişinin kendisine zarar vermesi ise, bir başkasına zarar  vermesinden  farklı  olarak,  kural  olarak,  hukuk  düzeni  tarafından yasaklanmamıştır.  Hukuka  aykırı  olmayan  bir  davranışın  kusurlu  olamayacağını  kabul eden bir görüşe göre, hukuk düzeni kişiyi davranışı ile başkalarına verdiği zararlardan  sorumlu  tutmuştur.  Bir  kimsenin  kendisine  zarar  vermesi, hukuka aykırı olmadığı için, zarar görenin kendisine zarar vermesi teknik anlamda  kusurlu  sayılamaz.  Ancak  haksız  fiil  failinin  teknik  anlamdaki kusuru hakkında geçerli olan ilkeler, zarar görenin kusuru tespit edilirken kıyasen uygulanır. Buna karşılık, kusurlu davranışın mutlaka hukuka aykırı olmasının gerekli olmadığını kabul eden görüşe göre, zarar görenin zararın doğmaması  veya  artmaması  için  kendisinden  göstermesi  beklenebilecek özeni göstermemiş olması, onun davranışının kusurlu kabul edilmesi için yeterlidir.  Esasen  bu  tartışma  kusur  kavramına  farklı  anlamların verilmesinden  kaynaklanmaktadır.  Kanaatimizce  de  kusurlu  davranış, hukuka aykırılık kavramından bağımsız biçimde tanımlanabilir. Örneğin,  kişinin içinde bulunduğu şartlar altında ondan makul olarak göstermesi                                                  90  Schwenzer, N 50.04; Honsell, s. 40, N 1; Eren, s. 584; Oğuzman/Öz, s. 14; Tandoğan, s. 18. 91  Oftinger/Stark, s. 229, N 140; BK-Brehm, Art. 44, N 18; Nomer, s. 84. Zararı azaltma külfetinin dayanağı olan TMK. m. 2 f. 1 hükmü de aralarında mevcut bir hukuki ilişki bulunan kişilerin haklarını nasıl kullanmaları ve borçlarını nasıl ifa etmeleri gerektiğini düzenleyen  bir  yorumlama  normudur.  Yoksa  birbiriyle  her  temasa  geçen  kişiyi ilgilendirecek bir koruma normu, genel bir davranış kuralı değildir. Honsell, s. 21, N 7; Schwenzer, N 50.22. İsviçre Federal Mahkemesi de bu hükmün sorumluluk hukukuna ilişkin bir temel koruma normu  haftpflichtrechtliche Grundschutznorm  olmadığını kabul etmektedir. BGE 124 III 297, 301 E. 5c. (www.swisslex.ch/ E.T.: 10.02.2015). Aksi görüşte:  Dürüstlük  kuralının  genel  davranış  kuralı  olduğu  ve  ihlâlinin  haksız  fiil sorumluluğuna yol açtığı yönünde: Oğuzman/Öz, s. 20. 92  Deschenaux/Tercier, s. 87 N 45; Weber, Schadenminderung, s. 160; Tandoğan, s. 319-320; Nomer, s. 86; Eren, s. 581. Bu görüşe göre, zarar görenin kusuru kavramındaki kusur ifadesi, teknik anlamda değil, mecazi anlamda kullanılmaktadır. 93  BK-Brehm, Art. 44, N 18; BaK-Schnyder, Art. 44 N 13; Schwenzer, N 16.14; Achtari, N 190; Baysal, s. 33-34. Brehm, hukuka aykırılık ile objektif kusur arasında sınır çizmenin güç olduğunu, ayrımın hukuka aykırılığın  davranış sınırlarını , objektif kusurun ise  davranış ölçüsünü  belirlemesinde olduğunu belirtmektedir. BK-Brehm, Art. 41 N 178c. 94  Bir davranışta hukuka aykırılık bulunduğu halde kusur bulunmayabilir. Örneğin, ayırt etme gücü bulunmayan kişi adam öldürürse, davranışı hukuka aykırıdır; ancak kendisine kusur isnad edilemez. Öte yandan, saf malvarlığı zararlarında olduğu gibi, bir davranışta kusur bulunduğu halde hukuka aykırılığın bulunmaması da mümkündür. Bu konuda bkz. BK-Brehm, Art. 41, N 52b.   797Zarar Görenin Zararı Azaltma Külfeti           AÜHFD, 64 (3) 2015: 775-814 beklenebilen özeni ihlal ettiği ve kendisine isnad edilebilir olan davranış 95 kusurludur, denilebilir. Buna göre, zararı azaltma külfetine aykırı davranan kişi, hukuk düzenin kişiden beklediği özenden, makul davranış tarzından saptığı  için,  bu  külfete  aykırı  davranmanın  kusurlu  bir  davranış  olarak nitelendirilmesinde sakınca yoktur.  b) Kusurun Tespiti Meselesi Ayırt etme gücü bulunan zarar görenin, zararı azaltmak için ondan alması  makul  olarak  beklenebilecek  tedbirleri  almamış  olması,  hukuk düzeninin  zararı  azaltmak  bakımından  ondan  beklediği  özenli  davranışı sergilememesi anlamına geldiğinden, kusurlu bir davranıştır. Zarar görenin kusuru da, tıpkı zarar verenin kusurunda olduğu gibi, kasıt ve ihmal olmak üzere  iki  biçimde  ortaya  çıkabilir.  Zarar  gören,  zararlı  sonucu,  yani davranışıyla  zararın  artacağını  biliyor  ve  bunu  istiyorsa,  kastla  hareket etmiştir ve kusurludur. Zarar gören, zararı azaltabilecek tedbiri zararının artmasını istediği için almıyorsa veya zararı arttırmak için çaba gösteriyorsa (örneğin,  kaza  neticesinde  vücudunda  açılan  yarayı  özellikle derinleştiriyorsa), zararı kasten arttırmaktadır. Zarar görenin zararını kasten arttırması  nadiren  rastlanacak  bir  durumdur.  Buna  karşılık,  zarar  gören zararın artmasını istememekle birlikte, onu azaltmak veya artmasını önlemek için durumun gerektirdiği özen ve dikkati göstermemişse, ihmalle hareket etmiştir.  Hukuk  düzeninin  kişiden  beklediği  özenli  davranışın  objektif biçimde  mi,  yoksa  sübjektif  olarak  mı  belirleneceği  tartışmalıdır.  Türkİsviçre  hukukunda  hâkim  olan  görüş,  ihmalin  objektifleştirilmesidir.                                                  95  BK-Brehm, Art. 41, N 168; CR-Werro, Art. 41, N 61, 63. 96  Zarar görenin kusuruna, haksız fiil kusuru ile ilgili ilkeler, bu kusuru teknik anlamda kusur olarak  kabul  etmeyen  görüşe  göre,  kıyasen;  kabul  eden  görüşe  göre  ise,  doğrudan uygulanacaktır. Bu bakımdan konumuzla ilgili olarak bu tartışmanın pratik bir önemi yoktur.  97  Zarar gören, ayırt etme gücünden yoksun ise, ona kusur izafe edilemez. Ayırt etme gücü bulunmayan zarar görenin davranışı zararın artmasına sebep olmuşsa, kural olarak, zarar verenin ödeyeceği tazminattan indirim yapılmaz. Ancak TBK. m. 65 hükmüne kıyasen, hakkaniyet gerektiriyorsa, hâkim tazminattan indirim yapabilir. Tandoğan, s. 325; Nomer, s. 128-129. 98  Eren, s. 582. Kast bakımından özen kıstası önem arz etmemektedir. Zira iradesini zararlı sonucu gerçekleştirmeye yönelten kişinin hukuk düzenin kendisinden beklediği makul özene uymadığı zaten açıktır. Baysal, s. 106. 99  Oftinger/Stark, s. 206, N 67; BK-Brehm, Art. 41, N 170 vd.; Eren, s. 577; Tandoğan, s. 50 vd. Buna karşılık, sübjektif kusur teorisini kabul eden: Oğuzman/Öz, s. 59.   798AÜHFD, 64 (3) 2015: 775-816                 Kurt Objektifleştirilmiş  kusur  (ihmal)  teorisinde,  davranışın  kusurlu  olup olmadığı belirlenirken, failin davranışının, olayın meydana geldiği yer ve zamanda, failin dahil olduğu sosyo-kültürel ortamda yaşayan makul, orta zekadaki bir normal insan tipinin aynı durumda sergileyeceği davranıştan sapma gösterip göstermediği değerlendirilir.  Acaba zararı azaltma külfetinin ihlali biçiminde ortaya çıkan kusurun, yani zarar görenin kusurunun tespitinde, zarar verenin kusuru bakımından kabul  edilen  objektifleştirilmiş  kusur  anlayışı  ile  yetinilmeli  midir?  Bir görüşe  göre,  zarar  görenin  kusuru  sübjektif  olarak  değerlendirilmeli; örneğin, tecrübesizliği, öfkeli oluşu, zekâsının düşüklüğü gibi nedenlerle zararı azaltacak makul bir tedbiri alamayacak durumda olan zarar görenin zararı  azaltma  külfetini  ihlal  etmediği,  yani  kusurlu  olmadığı  kabul edilmelidir. Buna karşılık, bizim de katıldığımız hâkim görüşe göre, zarar görenin  kusuru  da  zarar  verenin  kusuru  gibi  objektifleştirilmiş  kusur                                                  100  Failin ait bulunduğu sosyo-kültürel kategori belirlenirken onun yaşı, cinsiyeti, eğitim durumu ve mesleği gibi onun sübjektif koşullarına, yani şahsının belirleyici olduğu sübjektif kriterlere de bir ölçüde yer verilmiş olmaktadır. Ayrıca failin ayırt etme gücünün bulunup bulunmadığı, sübjektif bir kriter olmakla birlikte kusurun tespitinde dikkate alınmaktadır. CR-Werro, Art. 41,N 57; Deschenaux/Tercier, s. 83, N 28; Eren, s. 576.  101  Weber, Schadenminderung, s. 160-161. Tıbbi tedavi görme, meslek değiştirme gibi kişilik hakkını yakından ilgilendiren durumlarda, zarar görenin zararı azaltma külfetini ihlâl edip etmediği belirlenirken (onun korkuları, dini inanışları dâhil) şahsi özelliklerinin dikkate alınması gerektiği yönünde: Pichonnaz, s. 123-124; Nomer, s. 88-89, 111- 112. 102  Oftinger/Stark, s. 386, N 16 dn. 37; BaK-Schnyder, Art. 44, N 7, 13; Deschenaux/Tercier, s. 87 N 48; Eren, s. 582; Baysal, s. 112 vd. Yargıtay da zarar görenin kusurunun objektif ölçüye göre değerlendirileceğini kabul etmektedir. Yarg. 4. HD., 1981/1247 E., 1981/3013 K., 11.03.1981 T.:  Birlikte kusur, aklı başında (makul) bir kimsenin kendi çıkarı için sakınacağı veya sakınması gerekli olan düşüncesiz bir hareket olarak tanımlanmaktadır. Ancak bir kimsenin zararın doğmasına veya artmasına engel olmak için ne suretle hareket etmesi gerektiği hususu her olayda ayrı ayrı araştırılmalı, her olayın niteliği ve özelliği göz önünde bulundurulmalıdır. Bunlar az yukarıda da değinildiği gibi her halde makul bir kişinin kendi çıkarını korumak için alacağı tedbirler dışına çıkamaz. Bu bakımdan zarar görenin kusuru değerlendirilirken objektif bir ölçüye başvurulacaktır. Bu ölçü, benzer durum ve şartlar altında zarar görenin mensup olduğu çevredeki makul, normal bir insanın zararlı sonucun doğmasını önlemek için sarf edeceği çaba, göstereceği dikkattir.  (www.kazanci.com.tr/ E.T.: 05.02.2015). Yarg. 10. HD., 2012/21455 E., 2012/21185 K., 12.11.2012 T.:  Tazminattan indirim veya red sebepleri ise 44. maddede düzenlenmiş olup, (…) Zararla sonuçlanan hukuka aykırı bir davranışta bu maddenin uygulanabilmesi için öncelikle ortak kusurun belirlenmesi gerekir. Bunun için de zarar görenin zarardan kaçınma görevini yerine getirmemesi ile ortaya çıkan davranışının objektif ölçütlerle (kusurun  objektifleştirilmesi)  bir  kusur  sayılıp  sayılamayacağı  (…)  açıklığa kavuşturulmalıdır.  (www.kazanci.com.tr/ E.T.: 05.02.2015).   799Zarar Görenin Zararı Azaltma Külfeti           AÜHFD, 64 (3) 2015: 775-814 teorisine  göre  belirlenmelidir.  Buna  göre,  zarar  görenin  zararı  azaltma külfetini  ihlal  edip  etmediği,  zarar  görenin  bulunduğu  yer  ve  zamanda, onunla yaş, meslek, cinsiyet, fizik bakımından aynı şartlar altında bulunan makul bir kişinin sergileyeceği davranış dikkate alınarak belirlenmelidir. Zarar görenin ihmali de zarar verenin ihmalinde olduğu gibi, ağır ihmal veya hafif ihmal olarak derecelendirilebilir. Kanaatimizce, kusurun varlığının tespitinde, zararı azaltmaya objektif olarak  elverişli  bir  tedbirin  alınmaması  bakımından  sübjektif  kişisel mazeretler  dikkate  alınmamalıdır.  Örneğin,  zarar  gören,  kişisel değerlendirmesi  sonucu  tedbiri  gereksiz  görmesi,  ailevi  sorunları, tecrübesizliği,  yorgun,  stresli,  öfkeli  olması,  korkması  gibi  gerekçelerle makul  olarak  kendisinden  beklenebilen  bir  tedbiri  yerine  getirmemişse, zararı azaltma külfetini ihlâl etmiştir ve kusurludur. Bu hususlar kusurun varlığı  bakımından  göz  önünde  tutulursa,  zararı  azaltma  külfetinin  içi boşaltılmış olur. Zarar görenin kusuru bakımından da kusuru adeta imkânsız hale getirecek sübjektif bir kusur anlayışı benimsemenin gereği yoktur.  2. Zararı Azaltma Külfetinin İhlâlinin Sonuçları Zarar gören kendisiyle aynı şartlar altında bulunan makul bir kişiden alması beklenebilecek tedbirleri almamış ve zarar bu nedenle artmış veya azalabileceği  halde  azalmamışsa,  zararı  azaltma  külfetinin  ihlâli  söz konusudur. Şu halde, zararı azaltma külfetinin ihlalinden söz edebilmek için, mutlaka zarar görenin davranışı ile artan veya azalabileceği halde azalmayan zarar,  yani  kaçınılabilir  zarar  arasında  uygun  nedensellik  bağı bulunmalıdır.                                                   103  Zarar görenin, zararı azaltmak için, aynı şartlar altında bulunan her makul kişinin alması beklenen en basit önlemleri almaması, ağır ihmal; ancak dikkatli kişilerin gösterebileceği özeni göstermemesi ise hafif ihmal oluşturacaktır. Eren, s. 580, 582.  104  Bu yönde: Achtari, N 193. Zarar görenin kusuru bakımından da kusurun sübjektif olarak değerlendirilmesi  isabetli  olmaz.  Haksız  fiil  failinin  kusurunun  sübjektif değerlendirilmesine ilişkin bazı eleştiriler burada da geçerlidir. Kişinin içinde bulunduğu ruhsal durumun (örneğin, onun korkularının, endişelerinin, stres içinde olmasının) ölçülüp değerlendirilmesi güçtür. Böyle bir çaba dava sürecini gereksiz biçimde uzatır. Öte yandan, ihmal kavramı, zihinsel bir durumu değil, kişinin özgürlüğünü doğru biçimde kullanıp  kullanmadığını,  yani  bir  davranış  biçimini  ifade  eder.  Bu  konuda  bkz. Chappuis/Werro,  s.  327-328.  Sübjektiflik,  kusuru  imkânsız  hale  getirecek  bir  boyut alabilir. Zira kişinin her davranışına onun sübjektif özelliklerine dayanan bir gerekçe bulunarak, kişi kusursuz sayılabilir. Baysal, s. 109.  105  BK-Brehm, Art. 44, N 19a; Oftinger/Stark, s. 228, N 137; Eren, s. 767.  800AÜHFD, 64 (3) 2015: 775-816                 Kurt Zarar  görenin  zararı  azaltma  ödevi,  hukukî  niteliği  itibariyle  bir  külfet tir. Bunun sonucu olarak da zarar veren, zararı azaltma külfetini ihlâl eden zarar görene karşı, bu sebeple bir eda davası veya tazminat davası açma hakkına sahip değildir. Ancak zararı azaltma külfetini ihlâl eden zarar görenin, sorumlulara karşı tazminat davası açması durumunda, sorumlular bu durumu itiraz olarak ileri sürebilecekleri gibi, hakim de külfetin ihlâl edildiğini  re sen  göz  önünde  tutar.  Zararı  azaltma  külfetinin  ihlâlinin zararın  miktarının  belirlenmesi  aşamasında  mı,  yoksa  zarar  verenin ödeyeceği  tazminatın  miktarının  belirlenmesi  aşamasında  mı  dikkate alınacağı konusu tartışmalıdır. Ayrımın önemi, zarar görenin makul tedbirler alarak  kaçınabilecek  olduğu  zararla  ilgili  sorumluluğun paylaştırılmasındadır. Külfete aykırılık, zararın miktarının belirlenmesinde esas alınırsa, zarar görenin makul tedbirler almak suretiyle kaçınabilecek olduğu malvarlığındaki azalma, yani kaçınılabilir zarar tutarı, tazminata esas olacak olan, tazminatın üst sınırını teşkil eden zarar miktarından tümüyle çıkarılır.  Bu  durumda  kaçınılabilir  zarar  kısmına  zarar  gören  tek  başına katlanır.  Buna  karşılık,  bu  husus  tazminatın  miktarının  belirlenmesinde dikkate alınırsa, hâkim, tıpkı zararın doğumunda etkili olan kusurda olduğu gibi, kaçınılabilir zarardan sorumluluğu, taraflara isnad edilebilen kusurların ağırlığına göre, zarar veren ile zarar gören arasında paylaştırabilir.  Bir görüşe göre, zararı azaltma külfetinin ihlâli zararın miktarının belirlenmesi  aşamasında  göz  önünde  tutulmalıdır.  Zira,  TBK.  m.  50  f. 2 de  yer  alan  ve  zararın  miktarının  tam  olarak  ispat  edilemediği durumlarda miktarın tespitinde göz önünde tutulması gereken bir unsur olan  zarar  görenin  aldığı  önlemler   ifadesi  ile  zarar  görenin  zararı  azaltma külfetine işaret edilmektedir. Zarar; zarar görenin malvarlığında iradesi dışında  gerçekleşen  azalmadır.  Oysa  zarar  gören,  zararı  azaltmak  için                                                  106  Oftinger/Stark, s. 261, dn. 54; Pichonnaz, s. 120; Achtari, N 177. 107  Zararı azaltma külfetinin ihlâl edilmiş olması def i değil, itirazdır. Hakim, dürüstlük kuralına aykırı olan, hakkın kötüye kullanılması teşkil eden bir davranışı tespit ettiği takdirde bunu kendiliğinden dikkate almalıdır. Dural/Sarı, s. 215. 108  Weber, Reduktion, s.161; BaK-Schnyder, Art. 44, N 9, N 16; Achtari, N 579 vd.; Deschenaux/Tercier, s. 246 N 25. 109  Roberto, s. 232 N 802; Pichonnaz, s. 112. 110  Zararın tespitine ilişkin bir hüküm olan TBK. m. 50 f. 2 de zararın gerçek miktarı tespit edilemediği takdirde, hâkimin zararın miktarını olayların olağan akışı ve zarar gören tarafın almış olduğu tedbirleri dikkate alarak belirleyeceği düzenlenmiştir. 111  Pichonnaz, s. 114.   801Zarar Görenin Zararı Azaltma Külfeti           AÜHFD, 64 (3) 2015: 775-814 kendisinden  makul  olarak  beklenebilecek  tedbirleri  almadığı  takdirde, malvarlığını  kaçınabileceği  bu  zarar  oranında  iradi  olarak  azaltmış  olur. Kişinin  malvarlığındaki  iradi  azalma  veya  iradi  artmama  da  sorumluluk hukuku  bağlamında  tazmini  gereken  bir  zarar  teşkil  etmez.  Diğer  bir görüşe  göre,  zararı  azaltma  külfetinin  ihlâli,  bir  tazminattan  indirim sebebidir ve tazminat miktarının belirlenmesi (TBK. m. 52 f. 1) ile ilgili bir meseledir.  TBK.  m.  50  f.  2 de  geçen   zarar  görenin  aldığı  önlemler  ifadesiyle,  zararın  artmasını  önleyecek  tedbirler  kastedilmemektedir. Öncelikle  zarar  verenin  sorumlu  tutulabileceği  en  üst  sınır  olan  zararın miktarı TBK. m. 50 çerçevesinde bir rakam olarak tâyin edilmeli, ardından tazminatın  hesaplanmasına  geçilmelidir.  Tazminatın  hesaplanması aşamasında  ise,  hâkim,  durumun  gereğini  ve  zarar  verenin  kusurunun ağırlığını göz önünde tutarak tazminatın miktarını belirleyecek (TBK. m. 51 f. 1) ve zarar görenin zararın artmasında kusuru bulunuyorsa (TBK. m. 52 f. 1) tazminat miktarından indirim yapabilecektir. Bir başka görüşe ise, zarar görenin zararı azaltma külfetini ihlâli, zarar görenin zararı azaltacak makul tedbirleri almaması sonucunda artan zarar  (kaçınılabilir zarar) ile zarar verenin sorumluluk doğuran fiili arasında nedensellik bağı bulunup bulunmamasına  göre,  zarar  miktarının  belirlenmesinde  veya  tazminat miktarının belirlenmesinde göz önünde tutulur. Zarar görenin zararı azaltma külfetini ihlâl eden davranışı, zararın artmasında başlıca etken olup, külfetin ihlâli sonucunda artan zarar ile zarar verenin işlediği haksız fiil arasındaki uygun nedensellik bağını kesecek yoğunlukta ise, yani artan zararın tek sebebi  ise,  zarar  verenin  kaçınılabilir  bu  zarar  kısmı  bakımından                                                  112  Pichonnaz, s. 120. 113  BK-Brehm, Art. 44, N 48b.; BaK-Schnyder, Art. 44, N 13; Deschenaux/Tercier, s. 88-89, N 57;Rouiller, s. 722. İsviçre Federal Mahkemesinin zarar görenin kazanç kaybını azaltma tedbirlerini alıp almadığını tazminatın belirlenmesi İBK m. 44 (TBK. m. 52) aşamasında değerlendirdiği  bir  kararı  için  bkz.  4C.83/2006  sayılı,  26.06.2006  tarihli  kararı (www.swisslex.ch/ E.T.: 10.02.2015). 114  Bu ifadeyle, zarar görenin ileride yoksun kalacağını ileri sürdüğü kazancın elde edilmesini yüksek olasılık dahilinde gösteren, bu kazancı elde etmek için yapmış olduğu faaliyet ve teşebbüslerin kastedildiği yönünde: BK-Brehm, Art. 42, N 56; BaK-Schnyder, Art. 42, N 10; Eren, s. 726; Oğuzman/Öz, s. 85. 115  Böylece zararı azaltma külfetinin ihlâli, zararın kapsamının tespit edildiği aşamada değil, bundan sonraki aşama olan tazminatın miktarının saptandığı aşamada devreye girmektedir. Chaix, N 5, 26. 116  CR-Werro, Art. 44, N 26; Oftinger/Stark, s. 261 vd. N 40 vd.; Achtari, N 591, 608; Eren, s. 766-767; Oğuzman/Öz, s. 121; Tiftik, s. 132; Nomer, s. 94, 113; Baysal, s. 175 vd.   802AÜHFD, 64 (3) 2015: 775-816                 Kurt sorumluluğu doğmaz. Buna karşılık, zarar görenin kusurlu davranışı, uygun nedensellik bağını kesecek yoğunlukta değilse, artan zarar bakımından ancak bir ortak sebeptir; yani kaçınılabilir zarar, zarar gören yanında zarar verene de isnad edilebilir durumdadır. Bu durumda, külfetin ihlâli, tazminatın belirlenmesi aşamasında, tazminattan indirim sebebi olarak dikkate alınır. Yargıtay ise, zararı azaltma külfetinin ihlalini bazen zarar miktarının tayininde, bazen tazminat miktarının tayininde göz önünde tutulacak bir unsur olarak değerlendirmekte; bazen de nedensellik bağına göre bir ayrım yapmaktadır.                                                   117  Achtari, N 582 ve oradaki dn. 822. 118  Yarg. 4. HD., 1979/5480 E., 1979/9818 K., 18.09.1979 T.:  Zararın ve dolayısıyla tazminatın belirlenmesinde, mağdurun çalışma gücünden yoksun kalmasını azaltacak bir ameliyata ya da tedaviye rıza gösterip göstermemesi yönü, özellikle göz önünde tutulması gereken bir husustur. (…) muhik bir neden olmaksızın ameliyat ya da tedaviden kaçınan mağdurun zararı şu unsurlarının toplanması suretiyle hesaplanmalıdır. Ameliyat veya tedavi ile iyileşmesinin muhtemel süresince çalışma iktidarından yoksunluğu dolayısıyla uğrayacağı zarar, ameliyat ve tedavi giderlerinin büyük bir olasılıkla baliğ olacağı miktar, ameliyat  ve  tedaviye  rağmen  çalışma  gücünde  husule  gelmesi  muhtemel  noksanlık yüzünden uğrayacağı zarar toplamı, mağdurun gerçek zararıdır.  (www.kazanci.com.tr / E.T.: 05.02.2015). 119  Yarg.  HGK.  1999/4-619  E.,  1999/737  K.,  29.09.1999  T.:   davacının  davalıyı zararlandırmak amacıyla, kötü niyetle Özel Sağlık Kurumunda tedavi gördüğü savunulup, ispatlanmamış olmasına ve yine olayda İstanbul İ. H. Hastanesince saptanan tedavi giderlerinin nitelik ve miktar yönünden BK 44 ve olay durumuna göre de yine BK 43. maddesinin uygulanmasını gerektirir bir yön bulunmamasına göre, (…) önceki kararda direnilmesi usul ve yasaya aykırıdır . (www.kazanci.com.tr /05.02.2015). 120  Yarg. 10. HD., 2012/21455 E., 2012/21185 K., 12.11.2012 T.:  Zarar görenin kusurlu davranışları derecesi açısından iki tür etki gösterebilir: zarar görenin kusuru ağır ise, bu durum  illiyet  bağını  kesen  bir  sebeptir.  Bu  durumda,  haksız  fiilin  illiyet  unsuru gerçekleşmediği  için  sorumluluk  söz  konusu  olmayacaktır.  Sorumluluğun  koşulları gerçekleşmediğinde, tazminat gündeme gelmeyeceği için bundan indirim de söz konusu olmayacaktır. Zarar görenin kusurlu davranışları ağır nitelikte değilse, haksız fiil faili doğan zarardan sorumlu olacaktır. Ancak, bu durumda zarar görenin kusurlu davranışları hükmedilecek tazminat miktarının indirilmesine ya da tazminat isteminin tamamen reddine yol açacaktır.  (www.kazanci.com.tr/ E.T.: 05.02.2015). 121  Bazı Yargıtay kararlarında ise, zararı azaltma külfetinin ihlâlinin zararın miktarının mı, yoksa tazminatın miktarının mı belirlenmesinde göz önünde tutulduğu anlaşılamamaktadır. Örneğin, Yarg. 3. HD., 2002/1611 E., 2002/2057 K., 4.3.2002 T.:  BK.'nun 42.maddesi uyarınca hakim zararın tutar ve kapsamını doğrudan doğruya (res'en) araştırmak ve tespit etmek zorundadır. Bu zararı tespit ederken de halin mutad cereyanı yanında, zarar görenin zararın azaltılması ve çoğalmasının önlenmesi için aldığı veya alması gereken tedbirleri  de  göz  önünde  bulundurarak  gerektiğinde  BK.'nun  44.maddesini uygulayacaktır . (www.kazanci.com.tr/ E.T.: 05.02.2015).   803Zarar Görenin Zararı Azaltma Külfeti           AÜHFD, 64 (3) 2015: 775-814 Kanaatimizce, meseleye kaçınılabilir zarar (artan zarar) ile haksız fiil failinin fiili arasında uygun nedensellik bağı bulunup bulunmadığı açısından yaklaşılmalıdır. Zarar görenin zararı azaltma külfetini ihlâli, kaçınılabilir zarar ile failin fiili arasındaki uygun nedensellik bağını kesecek ağırlıkta ise, tazmini talep edilebilecek zarar hesaplanırken, kaçınılabilir zarar bu kapsama alınmamalı  ve  artık  kaçınılabilir  zarar  kısmına  zarar  gören  tek  başına katlanmalıdır.  Yani,  zarar  gören,  sadece  zararı  azaltma  külfetini  yerine getirmiş  olsaydı  ortaya  çıkacak  olan  zarar  miktarının  tazminini  talep edebilmelidir. Bu durumda, tazminatın üst sınırını teşkil edecek olan zarar miktarı azalmış olacağından, zarar verenin ödeyeceği tazminat miktarı da buna bağlı olarak azalacaktır. Buna karşılık, failin fiili, kaçınılabilir zarar dâhil olmak üzere tüm zararın uygun sebebi olarak değerlendirilebiliyorsa, yani  zarar  görenin  kusurlu  davranışı  uygun  nedensellik  bağını  kesecek ağırlıkta değilse, zarar görenin zararı azaltma külfetini ihlâli kaçınılabilir zararın bağımsız bir sebebi değil, ancak ortak bir sebebidir. Bu durumda da hâkim,  tazminatın  miktarını  hesaplama  aşamasında,  kaçınılabilir  zarar kısmından  sorumluluğu  zarar  veren  ile  zarar  gören  arasında paylaştırabilecektir.  Zarar  görenin  kusurlu  davranışının  (zararı  azaltma  tedbirlerini almamasının), zarar verenin haksız fiil teşkil eden davranışı ile zarar gören zararı azaltacak makul tedbirleri almış olsaydı kaçınılabilecek olan zarar kısmı  arasındaki  uygun  nedensellik  bağını  kesebilmesi  için,  kaçınılabilir zararın tek nedeni olması gerekir. Yani zarar görenin davranışının ağırlık derecesi, kaçınılabilir zarar bakımından failin fiilini önemsiz hale getirecek nitelikte  olmalıdır.  Doktrinde  zarar  görenin  davranışının  ne  zaman kaçınılabilir zarar kısmı ile failin haksız fiili arasındaki nedensellik bağını kesecek ağırlığa ulaşacağı konusunda, zararın artacağının öngörülebilir olup olmaması veya zarar görenin hareketsiz kalıp kalmaması gibi çeşitli                                                                                                                      Tandoğan da bu konuda belirgin bir ayrım yapmamaktadır. Zira yazara göre, zararı azaltma külfetine aykırılık zararın kapsamının tayininde dikkate alınabileceği gibi, bunun yerine  ortak  (müterafik)  kusur  olarak  değerlendirilip  tazminattan  indirim  yapılmak suretiyle tazminatın miktarının belirlenmesinde de dikkate alınabilir. Tandoğan, s. 287-289. 122  Achtari, N 579, 596-597. 123  Achtari, N 478; Eren, s. 564; Nomer, s. 94; Baysal, s. 173. 124  Oftinger/Stark, ayrımı saldırının sonuçlarının önceden öngörülebilir olup olmamasına göre yapmaktadır. Örneğin, zarar gören, tehlikesiz ve yüksek iyileşme imkânı sunan bir tıbbi müdahaleyi reddederse, saldırının yol açacağı zararların artacağı öngörülebilir. Burada  804AÜHFD, 64 (3) 2015: 775-816                 Kurt ölçütler ileri sürülmüştür. Kanaatimizce, bu ölçütlerden hiçbiri tek başına yeterli  değildir.  Bir  tedbir  alınmadığı  takdirde  zararın  artacağının öngörülebilir olması, zarar görenin kasten hareket ettiği durumlar dışında, tek  başına,  zarar  görenin  davranışının  sebepler  zincirindeki  ağırlığını ölçmeye  yetmez.  Keza  zarar  görenin  harekete  geçtiği  her  durumda, kaçınılabilir zarar ile failin fiili zarar arasında nedensellik bağının devam edeceği de söylenemez. Zarar gören somut olayda amacı gerçekleştirmeye tümüyle elverişsiz tedbirlere başvurduğu takdirde, sırf harekete geçtiği için, kaçınılabilir zarar ile failin fiili arasında nedensellik bağının devam edeceği söylenemez.  Nedensellik  bağının  kesilip  kesilmediğine,  hâkim,  takdir  yetkisini kullanarak (TMK. m. 4) karar verecektir. Hâkim, her somut olayı kendi şartları içinde ele almalıdır. Örneğin, bacağından hafif yaralanan kişi, yarayı kangren haline getirecek kadar uzun süre doktora gitmez ve daha sonra doktora gittiğinde bacağı kesilirse, burada failin fiili ile uzuv kaybı arasında uygun  nedensellik  bağı  kesilir.  Zarar  veren,  sadece  yaralama  ve  bunun gerektirdiği masraflardan sorumlu olur; yoksa uzuv kaybına bağlı oluşan zararlardan değil. Keza, zarar veren tehlikesiz ve iyileştirme şansı yüksek bir ameliyatı olmayı hiçbir sebep olmadan reddetmiş ve iyileşmek için hiçbir şey yapmamış, bunun sonucunda bedensel zararı artmışsa, zarar verenin bu                                                                                                                    sonuçları öngörülebilir bir tedbire başvurmayan zarar görenin bu ağır kusurlu davranışı artan zarar kısmı ile failin davranışı arasındaki nedensellik bağını keser. Bu durumda külfetin ihlali, zararın hesaplanmasında göz önünde tutulur. Oftinger/Stark, s. 261-262, N 40-41; s. 263-264, N 45-46. Buna karşılık, zarar görenin saldırının yol açacağı tüm zararlı sonuçları bilmesi beklenemez. Örneğin, zarar gören sonradan ortaya çıkabilecek beden hasarlarını tespit edebilecek detaylı bir tıbbi incelemeyi reddetmiş, tıbbi araştırmayla tespit edilebilecek ek bedensel hasarlar sonradan ortaya çıkmış olabilir. Burada sonradan ortaya çıkan zarar öngörülebilir nitelikte olmadığından, zarar görenin böyle bir zararı önleyecek tedbiri almamış olması, ağır kusur teşkil etmez ve artan zarar ile failin fiili arasındaki nedensellik bağını kesmez. Artan zarar kısmı bakımından ortak sebep teşkil eden zarar görenin davranışı, tazminatın hesaplanmasında göz önünde tutulur. Oftinger/Stark, s. 261, N 38-39; s. 264, N 46. 125  Werro ya göre, zarar gören hareketsiz kalmış ve zararı az tutmak için gerekli tedbirleri almamışsa, kaçınılabilecek bu zarar kısmı, haksız fiil failine isnad edilemez. Bu durumda, tazmini talep edilebilecek olan zararın kapsamı, doğrudan, kaçınılabilir zarar oranında azalır. Yani, külfetin ihlâli, zararın belirlenmesinde etkilidir. Buna karşılık, zarar gören hareketsiz kalmamış, zararı azaltmak için bazı tedbirler almışsa, ancak bu tedbirler duruma uygun değilse, külfetin ihlâli artık tazminattan indirim sebebi teşkil eder. Görüldüğü üzere, yazar, nedensellik bağının kesilmesi bakımından ayrımı, zarar göreninin hareketsiz kalıp kalmamasına göre yapmaktadır. CR-Werro, Art. 42, N 21, Art. 44, N 26-29.    805Zarar Görenin Zararı Azaltma Külfeti           AÜHFD, 64 (3) 2015: 775-814 ağır kusurlu davranışı, failin fiili ile artan zarar arasındaki nedensellik bağını keser. Şu halde, zarar verenin haksız fiili sonucunda kolu kırılan zarar gören, tehlikesiz bir ameliyata rıza göstermediği için engelli kalırsa, zarar veren sadece kol kırılmasına bağlı zararları tazmin etmek zorundadır; zarar görenin engelli hale gelmesine bağlı zararlardan ise sorumlu değildir. Hatta bazı durumlarda, zarar görenin kusurlu davranışı o kadar ağırdır ki, bu davranış, zarar verenin fiili ile sadece kaçınılabilir zarar arasındaki değil, tüm zarar arasındaki  uygun  nedensellik  bağını  keser.  Örneğin,  fail  kazayla  zarar görenin elinin çizilmesine neden olmuş, zarar gören bu küçük yarayı kasten deşerek derinleştirmek suretiyle ağır bir yara haline getirmiş olsun. Burada artık  failin  fiili  ile  oluşan  zararı  tümü  arasında  nedensellik  bağının kesildiğinden  hareketle,  tazmini  gereken  bir  zarar  olmadığı  sonucuna ulaşılabilir. Buna karşılık, hafif yaralı zarar gören, doktora başvurmakta bir süre geciktiği için veya ağır iş yaptığı için sadece yara ağırlaşır veya yaranın iyileşme süreci uzarsa, zarar görenin davranışı, artan zarar kısmı ile failin haksız  fiili  arasındaki  nedensellik  bağını  kesmez;  sadece  artan  zarar bakımından ortak bir sebep teşkil eder. Keza, zararı azaltmaya daha elverişli bir tedbir olan ameliyat olmayı reddetmekle birlikte, bütünüyle elverişsiz bir tedbir de olmayan fizik tedaviyi kabul eden ve ameliyata nazaran daha sınırlı da  olsa  bir  iyileşme  kaydedebilmiş  olan  zarar  görenin,  zararı  azaltma külfetini  ihlâl  eden  davranışı,  kaçınılabilir  zarar  ile  zarar  verenin  fiili arasındaki nedensellik bağını kesecek yoğunluğa ulaşmaz.  Zarar görenin kasten zararını azaltmaması veya arttırması durumunda, artık onun davranışı kaçınılabilir zarara sebep olma bakımından o kadar şiddetli bir yoğunluk gösterir ki, kaçınılabilir zarar ile failin haksız fiili zarar arasında  nedensellik  bağı  kesilir.  Öte  yandan,  zarar  görenin  gereksiz tedbirlere  başvurarak  yol  açtığı  masraflar  ile  failin  fiili  arasında  da nedensellik bağı bulunmamaktadır.  Kaçınılabilir zarar ile zarar verenin haksız fiili arasında nedensellik bağı kopmadıysa, zarar verenin bu kaçınılabilir zarardan da sorumluluğu tesis edilmiş  olur.  Sıra  sorumluluğun  zarar  veren  ile  zarar  gören  arasında paylaştırılmasına gelir. Hakim, tazminatın kapsamını, durumun gereğini ve özellikle kusurun ağırlığını göz önünde tutarak beliler (TBK m. 51 f. 1). Zarar  görenin  zararı  azaltma  külfetini  ihlâli,  tazminatın  miktarının                                                  126  Oftinger/Stark, s. 263 N 44; Achtari, N 613.   806AÜHFD, 64 (3) 2015: 775-816                 Kurt belirlenmesinde (TBK. m. 52 f. 1) dikkate alınır. Acaba külfetin ihlâli, TBK. m. 52 f. 1 çerçevesinde bir tazminattan indirim sebebi olarak ele alınırken, hâkim,  kaçınılabilir  zarar  kısmından  sorumluluğu,  taraflar  arasında  neye göre paylaştıracaktır? Hâkim, zarar görenin kusurunun tazminatta ne kadar indirime yol açacağını takdir edecektir (TMK. m. 4). Bu çerçevede, hâkim, esas  itibariyle,  her  iki  tarafın  kusurlarının  ağırlığını  karşılaştırmalı  ve bunların  kaçınılabilir  zarara  neden  olma  bakımından  önem  derecesini sorgulamalıdır. Yani, zarar verenin işlediği haksız fiil bakımından kusuru ile zarar  görenin  zararı  arttıran  davranışındaki  kusuru  değerlendirilmelidir. Hangi tarafın kusuru daha hafifse, o, kaçınılabilir zararın daha az bir kısmına katlanmalıdır. Kusur dereceleri arasında açık bir oransızlık varsa, örneğin, olayda, zarar veren haksız fiili kasten işlemiş, zarar görenin zararı azaltma külfetini ihlâli ise hafif ihmal teşkil ediyorsa, hâkim tazminattan indirim yapmayarak,  tam  tazminata  da  hükmedebilir.  Kusur  dereceleri  eşitse, örneğin, her ikisinin de hafif ihmali varsa, hâkim, kaçınılabilir zararı zarar gören ve zarar veren arasında yarı yarıya paylaştırabilir.  Nihayet  belirtmek  gerekir  ki,  zarar  görenin  kusuruyla  değil,  onun kusursuz  sorumluluğunu  gerektiren  bir  olayla  da  zararın  artması mümkündür.  Örneğin,  ayırt  etme  gücü  bulunmayan  zarar  görenin  zararı artıran davranışları, ona kusur olarak isnad edilemez. Ancak bu durumda hâkim, hakkaniyet gerektiriyorsa, TBK. m. 65 hükmüne kıyasen, tazminattan indirim yapabilir. Öte yandan, zarar görenin çalıştırdığı yardımcı kişilerin zararın artmasını önleyecek makul tedbirler almamış olması durumunda da, TBK.  m.  66  kıyasen  uygulanarak,  zarar  verenin  ödeyeceği  tazminattan indirim yapılabilir. Örneğin, zarar görenin aracı haksız fiil sonucu hasar görür, zarar görenin işçisi aracın tamiri süresince zarar gören tarafından kullanılmak üzere zarar görenin aracına nazaran lüks bir araç kiralayarak zararı artırırsa, işçisinin bu kusurlu davranışı zarar görene izafe edilir.                                                  127  CR-Werro, Art. 44, N 17; Achtari, N 477; Nomer, s. 97. 128  BK-Brehm, Art. 44 N 20; Baysal, s. 137. 129  BK-Brehm, Art. 44, N 33; Eren, s. 767-768; Tandoğan, s. 325; Nomer, s. 128-129. Yarg. 4. HD., 1981/1247 E., 1981/3013 K., 11.03.1981 T.:  Temyiz gücünden yoksun olan kimse, bu güce sahip olsaydı, kendi kusuru sayılacak bir harekette bulunmuş ise, BK. 54/I kıyas yolu  ile  uygulanır  ve  hakkaniyet  gerektiriyorsa,  tazminattan  indirim  yapılır.  (www.kazanci.com.tr/ E.T.: 05.02.2015). 130  BK-Brehm, Art. 44, N 41; Eren, s. 768; Tandoğan, s. 324, Nomer s. 122, 129.   807Zarar Görenin Zararı Azaltma Külfeti           AÜHFD, 64 (3) 2015: 775-814 SONUÇ Haksız  fiil  sonucunda  zarar  gören  kişi,  zararının  tazminini  talep edecekse,  uğradığı  zararı  düşük  seviyede  tutmak  için  somut  durumun gerektirdiği makul tedbirleri alma külfeti altındadır. Zararı azaltma külfetinin hukuki temeli, TMK. m. 2 f. 1 hükmüdür. Tazminat talep etme hakkını kullanan zarar görenin, zararı azaltacak makul tedbirleri almamak suretiyle kendi davranışıyla artışına sebep olduğu zarar kısmının da tümüyle zarar veren tarafından tazmin edilmesini istemesi, dürüstlük kuralına aykırıdır.  Zararı azaltma külfeti, zarar görene, zararını mümkün olduğu kadar düşük seviyede tutmak için somut olayın şartları çerçevesinde makul olarak ondan alması beklenebilecek tedbirler varsa, bunları alma ödevini yükler. Zarar görenden zararı azaltmak için sınırsız biçimde her tür tedbiri alması; hayatını,  sağlığını  tehlikeye  atacak  davranışlarda  bulunması  beklenemez. Zararı azaltmak için hangi makul tedbirlerin alınması gerektiğini, hâkim, zarar görenin zararının tazminin edilmesine ilişkin menfaati ile zarar verenin ödeyeceği  tazminat  miktarının  azalmasına  ilişkin  menfaati  arasında  bir denge kurarak, somut olayın tüm şartlarını değerlendirmek suretiyle takdir eder (TMK. m. 4). Burada ölçüt, zarar görenle aynı kişisel, mesleki, sosyal durumda bulunan makul bir kişiden zararı azaltmak için alması beklenen tedbirlerdir.  Hâkim,  zarar  görenden  alması  beklenebilen  tedbirleri  tâyin ederken, tedbirin zararı azaltmaya ne kadar elverişli olduğunu, yani tedbirin etkililiği, maliyeti, piyasa şartları gibi objektif kriterleri değerlendirmelidir. Öte  yandan,  zararı  azaltmak  için  alınabilecek  tedbir  (örneğin,  tıbbi müdahaleye rıza gösterme, meslek değiştirme gibi) zarar görenin kişiliğine bir müdahale teşkil ediyorsa, hâkim, zarar görenden alması beklenebilecek tedbirleri belirlerken zarar görene ilişkin (zarar görenin yaşı, mesleği, eğitim durumu,  sağlık  durumu,  yetenekleri,  zekâ  düzeyi,  ailevi  durumu  gibi) sübjektif özellikleri de dikkate almalıdır. Buna karşılık, eşya zararlarının azaltılması  bakımından  tedbirin  etkililiği,  maliyeti,  piyasa  şartları  gibi objektif kriterlere öncelik tanınmalıdır. Zarar görenin bir tedbirin makul olup olmadığı konusundaki kişisel değerlendirmeleri ise, önem arz etmez.  Zarar görenin bedensel zarara uğraması halinde, zarar görenden alması makul olarak beklenebilecek tedbirler, sağlık durumunu düzeltmek için tıbbi tedaviye  başvurma,  kazanç  kaybını  azaltmak  üzere  iyileşir  iyileşmez mesleğine  geri  dönme,  artık  eski  mesleğini  icra  edemeyecek  duruma  808AÜHFD, 64 (3) 2015: 775-816                 Kurt gelmişse,  mevcut  çalışma  gücünü  değerlendirebileceği  yeni  bir  mesleğe geçme gibi çeşitli biçimlerde ortaya çıkabilir. Zarar görenin eşya zararına uğraması halinde ise, hasarlı eşyanın vakit geçirilmeden tamir ettirilmesi, hasarlı eşya yerine ikame bir eşya kullanılması gibi zararı azaltıcı tedbirler makul tedbir teşkil edebilir.  Zararı  azaltma  külfetini  yerine  getiren  zarar  gören,  zarar  verenden, zararın  azalmayan  kısmı  için  tazminat  isteyebileceği  gibi,  tedbirlerin gerektirdiği masrafları da talep edebilir. Zarar gören makul tüm tedbirleri aldığı halde zarar azalmamışsa, artık kaçınılamayacak bir zarar konusudur ve artan zarara da zarar veren katlanmalıdır.  Kişilerin  kendilerine  zarar  vermeleri,  genel  olarak  hukuk  düzeni tarafından yasaklanmış bir davranış olmadığından, zararı azaltma külfetinin ihlâli,  hukuka  aykırı  bir  davranış  değildir.  Ancak  zarar  görenin  zararı azaltmak  üzere  somut  olayın  koşulları  çerçevesinde  kendisinden beklenebilecek tedbirleri almaması, yani zararı azaltma külfetini ihlâl etmesi, kusurlu bir davranıştır. Zira zarar görenin bu davranışı, hukuk düzeninin aynı durumdaki bir kişiden beklediği özenli davranıştan sapma teşkil eder. Zararı azaltma ödevi, bir borç değil, külfettir. Bu itibarla, zararı azaltma külfetinin  ihlâli  biçiminde  ortaya  çıkan  kusurlu  davranış,  zarar  görenin sorumluluğunu  doğurmaz;  sadece  onun  zarar  verenden  elde  edebileceği tazminat  miktarını  azaltır.  Zarar  görenin  zararı  azaltma  külfetini  ihlâli biçiminde ortaya çıkan kusurlu davranışı, zarar görenin artırdığı zarar kısmı ile zarar verenin işlediği haksız fiil arasındaki uygun nedensellik bağını kesecek  ağırlıkta  ise,  külfetin  ihlâli  zarar  miktarının  hesaplanmasında dikkate alınır. Artan zarar kısmına, yani zarar gören zararı azaltma külfetini ihlâl etmemiş olsaydı kaçınılabilecek olan zarara, zarar gören tek başına katlanır.  Tazminatın  üst  sınırını  teşkil  edecek  olan  zarar  tutarı  azalmış olacağından, zarar verenin ödeyeceği tazminat da buna bağlı olarak azalır. Buna karşılık, zarar görenin kusuruna rağmen, kaçınılabilir zarar ile zarar verenin  haksız  fiili  arasında  uygun  nedensellik  bağı  kesilmediyse,  zarar görenin kusurlu davranışı, zarar verenin haksız fiili ile birlikte, artan zararın ortak sebebidir. Artan zarar, zarar görene olduğu kadar, -işlediği haksız fiille zarar göreni zararı azaltma külfeti altına sokmuş olan- zarar verene de isnad edilebilir  durumdadır.  Bu  durumda,  külfetin  ihlâli,  TBK.  m.  52  f.  1 çerçevesinde  tazminatın  belirlenmesi  safhasında,  bir  tazminattan  indirim   809Zarar Görenin Zararı Azaltma Külfeti           AÜHFD, 64 (3) 2015: 775-814 sebebi  olarak  dikkate  alınır.  Hâkim,  tazminattan  indirim  yaparken, kaçınılabilir zarar kısmından sorumluluğu, zarar verenin işlediği haksız fiil bakımından kusurunun ağırlığı ile zarar görenin zararı arttırmadaki kusurunu ağırlığına  göre  paylaştırır.  Böylece  zarar  gören  de  uğradığı  zararın  bir kısmına kendisi katlanmış olur.                         810AÜHFD, 64 (3) 2015: 775-816                 Kurt KISALTMALAR  Art.  : Artikel/article Aufl.  : Auflage BaK-   : Basler Kommentar BGE   : Entscheidungen des Schweizerischen Bundesgerichts BK-   : Berner Kommentar Bkz.   : Bakınız c.  : considérant C.   : Cilt CO  : Code des obligations suisse CR-   : Commentaire romand dn.   : dip notu éd.  : éditeur / édition E.   : Esas / Erwägung E.T.  : Erişim Tarihi HD.   : Hukuk Dairesi HGK.   : Hukuk Genel Kurulu Hrsg.   : Herausgeber İBK.   : İsviçre Borçlar Kanunu JdT   : Journal des Tribunaux K.   : Karar / Kanun m.   : madde N   : numara OR   : Schweizerisches Obligationenrecht s.   : sayfa S.   : sayı T.  : tarih TBK.   : 6098 s.lı Türk Borçlar Kanunu TMK.  : 4721 s.lı Türk Medenî Kanunu TTK.   : 6102 s.lı Türk Ticaret Kanunu vd.   : ve devamı Yarg.   : Yargıtay YKD.   : Yargıtay Kararları Dergisi    811Zarar Görenin Zararı Azaltma Külfeti           AÜHFD, 64 (3) 2015: 775-814",
     "Kaynakça": "Achtari, Annick. (2008). Le devoir du lésé de minimiser son dommage. Zurich: Schulthess Verlag.  Atamer,  Yeşim.  (1996).  Haksız  Fiillerden  Doğan  Sorumluluğun Sınırlandırılması. İstanbul: Beta Yayınevi.  Baysal, Başak. (2012). Zarar Görenin Kusuru (Müterafik Kusur). İstanbul: XII Levha Yayıncılık. Brehm,  Roland.  (2013).  Berner  Kommentar,  Art.  41-61  OR  (4.  Aufl.), Hrsg. : Heinz Hausheer, Hans Peter Walter. Bern: Stämpfli Verlag. Chaix, François. (2005).  La fixation du dommage par le juge (art. 42 al. 2 CO) , Le préjudice, une notion en devenir, Journée de la responsabilité civile  2004,  Chappuis  C./Winiger  B.  (éds),  Genève;  Zurich;  Bâle: Schulthess Verlag, s. 39-61. Chappuis, Christine/Werro, Franz. (2003).  La responsabilité civile: à la croisée des chemins , ZSR, 3. Heft, II Halbband, s. 237- 396. Deschenaux, Henri/Tercier, Pierre. (1982). La responsabilité civile (2. éd.). Berne: Editions Stämpfli. Dural,  Mustafa/Sarı,  Suat.  (2010).  Türk  Özel  Hukuku  Cilt  I,  Temel Kavramlar  ve  Medeni  Kanunun  Başlangıç  Hükümleri  (5.  Bası), İstanbul:"
}