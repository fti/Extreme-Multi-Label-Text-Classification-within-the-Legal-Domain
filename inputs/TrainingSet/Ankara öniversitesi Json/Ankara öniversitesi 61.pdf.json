{
     "Tip": "Makale",
     "Dergi İsmi": "Ankara Üni. Hukuk Fak. Dergisi",
     "Üniversite İsmi": "",
     "Gün": "04",
     "Ay": "09",
     "Yıl": "2020",
     "Cilt": "69",
     "Sayı": "03",
     "Başlık": "FİİL HUKUKUNUN AMACI",
     "Title": "The Aim of Tort Law",
     "Yazar İsmi": [
          "Günhan GÖNÜL KOŞAR"
     ],
     "Danışman İsmi": "",
     "Anahtar Kelimeler": [
          "Haksız fiil",
          "zararın telafisi",
          "zararın önlenmesi",
          "hukuk ve ekonomi",
          "cezalandırıcı tazminat"
     ],
     "Keywords": [
          "Tort",
          "compensation of harm",
          "prevention of harm",
          "law&economics",
          "punitive damages"
     ],
     "Özet": "Haksız fiil hukukunun amacı hâkim görüşe göre, zarar görenin zararının telafi edilmesi olup önleme, telafi amacına nazaran ikincil niteliktedir ve zararın telafisinin olumlu yan etkisidir. Bununla beraber, özellikle hukuk ve ekonomi öğretisi tarafından haksız fiil sorumluluğunun asıl amacının önleme olarak kabul edilmesinin daha isabetli olacağı savunulmaktadır. Haksız fiil sorumluluğunun asıl amacının zararın telafisi mi yoksa zararın önlenmesi mi olduğu tartışması teorik öneminin yanı sıra pratikte beraberinde getirdiği sonuçlar  nedeniyle  de  önemlidir.  Bu  çalışmada,  haksız  fiil  hukukunun amacına  öncelikle  karşılaştırmalı  hukuk  perspektifinden  bakılarak  Kıta Avrupası hukukunda, Anglo-Amerikan hukukunda ve Avrupa Haksız Fiil Hukuku İlkeleri nde tercih edilen yaklaşım açıklanmıştır. Ardından telafi görüşü,  temelinde  yatan  düzeltici  adalet  teorisi  çerçevesinde ayrıntılandırılarak; görüşe yöneltilen eleştiriler incelenmiştir. Daha sonra ise önleme  görüşü,  dayandığı  hukuk  ve  ekonomi  (law&economics)  öğretisi çerçevesinde  ele  alınmış  ve  bu  görüşe  yöneltilen  eleştiriler  etraflıca işlenmiştir. Nihayet, çalışma bu iki görüş arasındaki en belirgin pratik sonuç olarak karşımıza çıkan cezalandırıcı tazminat kurumunun değerlendirilmesi ile sonuçlandırılmıştır.",
     "Abstract": "According to the prevailing opinion, the aim of tort law is to compensate the  victim s  harm  whereas  the  prevention  of  harm  is  secondary  to  the                                                  Makalenin Geliş Tarihi: 08.08.2020, Makalenin Kabul Tarihi: 04.09.2020     Arş. Gör. Dr., Hacettepe Üniversitesi Hukuk Fakültesi Medeni Hukuk ABD, E-posta: gunhangonul@hacettepe.edu.tr,  ORCID:0000-0002-2695-6954 Günhan GÖNÜL KOŞAR                         Ankara Üni. Hukuk Fak. Dergisi, 69 (3) 2020: 1437-1473  compensation  function  and  prevention  is  a  positive  side  effect  of compensation. On the other hand, the law&economics approach argues that the prevention of harm should be the primary aim of tort law. The discussion whether the main aim of tort law should be the compensation or the prevention of harm is important not only theoretically but also due to the practical results it leads to. In this study, first, from a comparative tort law perspective the aim of  tort  law  under  Continental  European  law,  Anglo-American  law  and Principles European of Tort law is examined. Afterwards, the compensation view and its underlying theory, namely corrective justice theory and the criticism  thereof  is  detailed.  Later,  the  prevention  view,  its  underlying doctrine, namely law&economics and the  criticism thereof is examined. Finally, the main practical result between these views, punitive damages, is evaluated and concluding remarks are provided.",
     "Metin": "Haksız fiil hukuku,  bir  kişinin  bir  başkasının  zarara  uğramasına sebebiyet vermesi hâlinde, bu zararın, tazmin edilip edilmeyeceğini ve eğer tazmin  edilecekse,  tazmin  yükümlülüğünün  doğumu  için  hangi  şartların aranacağını,  tazminatın,  kim  tarafından,  hangi  biçimde  ve  ölçüde gerçekleştirileceğini düzenleyen kurallar bütünüdür.  Türk Borçlar Kanununun haksız fiil sorumluluğuna ilişkin 49. maddesi ve devamında yer alan hükümler, çerçeve norm niteliğindedir. Hükümde haksız fiilin koşulları fiil, hukuka aykırılık, kusur, zarar ve nedensellik bağı olarak  sayılmıştır.  Bununla  birlikte  hukuka  aykırılıktan  ne  anlaşılacağı, kusurun nasıl belirleneceği, hangi zararların tazmin edileceği veya nedensellik bağının nasıl  kurulacağına  ilişkin  bir  açıklamada  bulunulmamış olup bu unsurların içeriğini belirleme görevi doktrin ve yargıya bırakılmıştır. Doktrin ve yargının bu unsurların içeriğini bir tanıma kavuşturabilmesi için hukuk                                                  1   TBK m. 49: Kusurlu ve hukuka aykırı bir fiille başkasına zarar veren, bu zararı gidermekle yükümlüdür. Zarar verici fiili yasaklayan bir hukuk kuralı bulunmasa bile, ahlaka aykırı bir fiille başkasına kasten zarar veren de, bu zararı gidermekle yükümlüdür. 2   Kanun  maddeleri  genel  ve  soyut  oldukları  takdirde  adaleti  sağlamaya  yönelik olacaklarından, kanun yapma tekniği açısından bu tip tanımlamaların doktrine bırakılması isabetli olup, böylelikle kanunun gelişmelere açık olması sağlanacaktır.  1438Ankara Üni. Hukuk Fak. Dergisi, 69 (3) 2020: 1437-1473                  Haksız Fiil Hukukunun Amacı politikasının,  bu  kapsamda  haksız  fiil  hukukunun  amacının  belirlenmesi gerekir.  Haksız  fiil  sorumluluğunun  doğmasının  ve  bunun  neticesinde hükmedilecek olan tazminatın tam olarak neyi amaçladığı, özellikle haksız fiil hukuku gibi çerçeve normlardan ibaret olan bir hukuk dalının doğru ve tutarlı yorumu  için  gereklidir.  Haksız  fiil  hukukunun  amacı  ayrıca  haksız  fiil hukukundaki genel nitelikteki normların yorumu, kıyas yoluyla boşlukların doldurulması, normun koruma amacının belirlenmesi, haksız fiil hukukuna komşu alanlarla arasındaki sınırın çizilmesi ve farklı hukuki araçlar arasındaki etkileşim bakımından önem taşır. Doktrin  ve  yargı  kararlarında  haksız  fiil  sorumluluğunun  üç  amaca hizmet  ettiği  ifade  edilmektedir.  Bunlar,   zararın  telafisi ,   ihlal  edilen hakkın devam ettirilmesi ve  zararı önleme dir. Buna göre, tazminat zarar                                                  3   Koziol, Helmut, Introductory Remarks, The Aims of Tort Law Chinese and European Perspectives,  Viyana  2017,  N.  1;  Atamer,  Yeşim  M.,  Haksız  Fiillerden  Doğan Sorumluluğun Sınırlandırılması Özellikle Uygun Nedensellik Bağı ve Normun Koruma Amacı  Kuramları,  İstanbul  1996,  s.  98;  Sanlı,  Kerem  Cem,  Hukuk ve  Ekonomi Yönteminden Haksız Fiil Hukuku, Sorumluluk Hukuku, İstanbul 2017, (s. 3-22) s. 8; Baş Süzel, Ece, Gerçek Olmayan Vekâletsiz İş Görme -Menfaat Devri Yaptırımı, İstanbul 2015, s. 146; Baysal, Başak, Zarar Görenin Kusuru (Müterafik Kusur), İstanbul 2012, s. 12: Hukukun  her  alanında  olduğu  gibi  herhangi  bir  hukuk  politikası  tercihinde bulunulmaksızın sonuçlara varmaya çalışmak hukukçuyu şekli bir hukukçuluktan ileri götürmeyecektir.  4   Bu  üç  amaç  Yargıtay  İçtihadı  Birleştirme  Genel  Kurulu  kararında  da  şu  şekilde açıklanmıştır:  Sorumluluk Hukukunun Amaçları: A-Zararı denkleştirme  (giderme karşılama) amacı; Bu amaç zararın zarar gören üzerinde kalmayıp ondan alınarak başkasına ve özellikle zarar verene yükletilmesi, aktarılmasıdır. Bu suretle zarar görenin zararının giderilmesi, mal yarlığı veya şahıs varlığında uğradığı eksilmenin karşılanması amacı güdülmektedir. B-Zararı önleme amacı; zararı önleme amacı, aynı zamanda bir yaptırım görevi de görür. Öncelikle kusur sorumluluğunda, kusurlu ve hukuka aykırı bir davranışın sonuçlarına tazminat  sorumluluğunu  bağlamak,  herkesi  davranışlarında  daha  dikkatli  olmaya, başkalarına zarar vermemek için gerekli iradi çabayı harcamaya sevk eder. Kişinin zarar verici bir davranışta bulunma girişimini de önler. C-Tazminat talebinde ihlal edilen hakkın devamı (takibi ) amacı; hukukça korunan bir hakkın ihlali sonucunda, ihlal edilen bu hakkın yerine, zarar görenin, zarar verene karşı talip olduğu tazminat talebi geçmektedir. Böylece, hakkın takibi veya devamı fikriyle ihlal edilen hak, taşıdığı değere karşılık bir tazminat talebine dönüşmekte ya da onun yerine geçmektedir. Yargıtay İçtihadı Birleştirme Genel Kurulu E. 2017/5, K. 2018/7 T. 6.7.2018. www.kazanci.com.tr   E.T. 09.07.2020. 5   Eren, Fikret, Borçlar Hukuku Genel Hükümler, Ankara 2016, s. 535; Antalya, O. Gökhan, Borçlar Hukuku Genel Hükümler C.:II, İstanbul 2018, s. 3; Nomer, Haluk Nami, Haksız Fiil Sorumluluğunda Maddi Tazminatın Belirlenmesi, İstanbul 1996, s. 33-36; Abik, Yıldız, Normun Koruma Amacı Teorisi, Ankara Üniversitesi Hukuk Fakültesi Dergisi, Y.: 2010, 1439Günhan GÖNÜL KOŞAR                         Ankara Üni. Hukuk Fak. Dergisi, 69 (3) 2020: 1437-1473  gören kişinin zararını giderir/telafi eder (zararın telafisi), ihlal edilen hak konusu menfaatin yerine geçer (ihlal edilen hakkın devam ettirilmesi) ve ayrıca potansiyel sorumluları daha tedbirli davranmaya sevk etmek suretiyle meydana gelmesi muhtemel zararları önler (zararı önleme).  İhlal edilen hakkın devam ettirilmesi, ihlal edilen bu hakkın yerine, zarar görenin zarar verene karşı sahip olduğu tazminat talebinin geçmesi, ihlal edilen hakkın konusunun tazminat alacağının içinde bir ekonomik değer olarak varlığını sürdürmesi anlamına gelir. Tazminat talebi zararın doğması hâlinde söz konusu olacağından, hakkın devam ettirilmesi esasen haksız fiilin amacı değil, tazminatın olumlu bir sonucudur.  Telafi ve önleme amaçlarını eş zamanlı olarak yerine getiren haksız fiil hukukunun  temel  amacı,  doktrindeki  hâkim  görüşe  göre,  zarar  görenin zararının  telafi  edilmesi  olup  önleme,  telafi  amacına  nazaran  ikincil niteliktedir ve zararın telafisinin olumlu yan etkisidir. Her ne kadar hâkim görüş,  haksız  fiil  sorumluluğunun  amacının  telafi  olduğu  yönünde  ve hukukumuzda tazminata ilişkin ilkeler bu yaklaşım uyarınca benimsenmiş ise de, doktrinde özellikle hukukun ekonomik analizi yaklaşımını benimseyen bir grup yazar haksız fiil sorumluluğunun asıl amacının önleme olarak kabul edilmesinin daha isabetli olacağını savunmaktadır.  Haksız fiil sorumluluğunun asıl amacının zararın telafi edilmesi olduğu yönündeki hâkim anlayışın sarsılması üzerine haksız fiil sorumluluğunun asıl amacının zararın telafisi mi yoksa zararın önlenmesi mi olduğu yönünde bir tartışma başlamıştır. Haksız fiil sorumluluğunun amacının ne olduğu teorik tartışmanın ötesinde pratikte beraberinde getirdiği sonuçlar nedeniyle oldukça önemlidir. Zira zararın, tazminatın üst sınırını teşkil etmesine ilişkin en temel sorumluluk hukuku ilkesi kaynağını haksız fiil hukukunun amacının zararın telafi edilmesi olmasından almaktadır. Buna göre, haksız fiil hukukunun amacının telafi değil de önleme olduğu kabul edilecek olursa, haksız fiilin                                                  C.: 59, S.: 3, (s. 345-448) s. 417-418. Çekin, Mesut Serdar, 6098 Sayılı Türk Borçlar Kanunu Madde 71 Çerçevesinde Tehlike Sorumluluğu, İstanbul 2016, s. 273. 6   Eren, s. 537; Nomer, s. 34; Sanlı, Haksız Fiil, s. 154.  7   Sanlı,  haksız fiil hukukunun hangi  amaca  (veya  amaçlara)  hizmet  ettiğinin  de  Türk hukukunda pek tartışılmadığını, bu konudaki genel eserlerde haksız fiil hukukunun hangi amaca hizmet ettiği hususunda çeşitli amaçların olabileceği belirtilmekle beraber çatışmanın varlığında bunlardan hangisinin üstün tutulacağı ve bu amaçların normlar ve kuramlar ile ilişkisinin kurulmadığını ifade etmektedir. Sanlı, Hukuk ve Ekonomi, s. 6. Baysal a göre ise,  Türk  hukukunda  hiçbir  normatif  değerlendirme  yapılmadığı  söylenemez…Türk hukukunda genelde hukuk kuralının, özelde haksız fiil kurallarının normatif temellerinin açıklanması için adalet felsefesinden yola çıkıldığı, özellikle denkleştirici adalet teorisine dayanıldığı rahatlıkla söylenebilir. Baysal, Zarar Görenin Kusuru, s. 16. 1440Ankara Üni. Hukuk Fak. Dergisi, 69 (3) 2020: 1437-1473                  Haksız Fiil Hukukunun Amacı unsurlarının  içeriğine  ilişkin  değerlendirmeler  değişkenlik  gösterebilecek olup  bu  sonuçlardan  en  önemlisi  telafi  görüşünce  tazminine  olanak tanınmayan cezalandırıcı tazminatın önünün açılacak olmasıdır. Haksız fiil sorumluluğunun asıl amacının telafi mi yoksa önleme mi olduğu  tartışmalı  olmakla  beraber,  modern  hukukta  haksız  fiil sorumluluğunun amacının cezalandırma olmadığı konusunda görüş birliği bulunmaktadır. Cezalandırma, ceza hukukunu ilgilendiren bir sorun olup ceza,  suçu  işleyen  kişiye  verilir  ve  failin  mağdur  lehine  bir  edimde bulunmasına  hükmedilmez.  Haksız  fiil  hukukunda  ise,  tazminat yükümlülüğünden söz edebilmek için zararın doğması gereklidir ve haksız fiil hukukunun çözümlemesi gereken sorun zarar görenin uğradığı bu zararın bir başkasına yükletilip yükletilemeyeceğidir. Çalışmada,  haksız  fiil  sorumluluğunun  amacına  ilişkin  görüşler aktarılarak  bu  yaklaşımlardan  hangisinin  üstün  tutulması  gerektiği incelenmektedir.  II. KARŞILAŞTIRMALI  HUKUKTA  HAKSIZ  FİİL HUKUKUNUN AMACI A.  GENEL OLARAK Toplumda hâkim olan adalet ve hakkaniyet düşüncesine göre, günlük yaşamda zararın meydana geldiği pek çok olayın hangilerinde, zarar görenin zararını zarar verene aktarabileceğini düzenleyen haksız fiil hukukunda bu amaca ulaşmak için başvurulan hukuki yöntemler oldukça çeşitlidir. AngloAmerikan hukuk sisteminde belirli menfaatler hukuken korunmaya değer addedilerek belirli davranışlara karşı belirli haksız fiil tipleri belirlenerek korunmaya alınırken; Kıta Avrupası hukuk sisteminde genel bir haksız fiil hükmüne başvurulur.                                                  8   Schwenzer, Ingeborg, Schweizerisches Obligationenrecht Allgemeiner Teil, Bern 2016, N. 49.04; Roberto, Vito, Schweizerisches Haftpflichtrecht, Zürih 2002, §2 N. 24; Fellmann, Walter/Kottmann, Andrea, Schweizerisches Haftpflichtrecht, Bern 2012, N. 3; Hager, Johannes, J. von Staudingers Kommentar zum Bürgerlichen Gesetzbuch: Staudinger BGB - Buch 2: Recht der Schuldverhältnisse: §§ 823 A-D (Unerlaubte Handlungen 1 - Rechtsgüter und Rechte; Persönlichkeitsrecht; Gewerbebetrieb), Berlin 2017, Vorbemerkung zu §§ 823 ff, Rn. 10; Tandoğan, Haluk, Türk Mes uliyet Hukuku (Akit Dışı ve Akdi Mes uliyet), (1961 Tıpkı Bası) İstanbul 2010, s. 316; Keskin, A. Dilşad, Objektif Manevi Zarar Teorisi Açısından Manevi Tazminat, Ankara 2016, s. 92; Atamer, s. 98; Nomer, s. 35, Antalya, s. 3; Abik, s. 417-418. 9   Nomer, s. 35. 1441Günhan GÖNÜL KOŞAR                         Ankara Üni. Hukuk Fak. Dergisi, 69 (3) 2020: 1437-1473  B.  KITA  AVRUPASI  HUKUKUNDA  HAKSIZ  FİİL HUKUKUNUN AMACI Kıta Avrupası nda çok uzun zamandır hâkim olan anlayışa göre, düzeltici ve dağıtıcı adalet ile eşit muamele ilkesi tazminat hukukunun temelidir. Buna göre, Kıta Avrupası hukukunda ve bu geleneği takip eden Türk/İsviçre hukukunda hâkim görüş, haksız fiil hukukunun amacının zararın telafisi olduğu yönündedir. Nitekim Kıta Avrupası ülkelerinde zararın tazminine ilişkin  hukuki  düzenleme  ihtiyacının  haksız  fiil  hukuku  kuralları  ile karşılanması haksız fiil hukukunun amacının telafi olduğunu gösterir. Kıta Avrupası  ülkelerinin  kodifikasyonlarında  haksız  fiil  hukukuna  ilişkin hükümler telafi amacı düşüncesiyle kaleme alınmıştır.  Fransız haksız fiil hukukunda telafi amacının kanunda açıkça zikredildiği kabul edilmektedir. Fransız Medeni Kanunu m. 1240 a göre, kişinin kusuru ile başkasına zarar veren her davranışı, onu bu zararı tazmin etmekle yükümlü kılar. Bu çerçevede, Fransız hukukunda, zararın önlenmesinin haksız fiil hukukunun ikincil amacı olduğu kabul edilmektedir.  Avusturya Medeni Kanunu (ABGB) §1295 e göre zarar gören, zarar verenden sözleşme ya da sözleşme dışı bir ilişkide kusuruyla sebep olduğu zararın tazminini talep hakkına sahiptir. Yine aynı maddenin ikinci fıkrasına göre,  kişinin  kasten  ahlaka  aykırı  şekilde  verdiği  zararlardan  sorumlu tutulacağı öngörülmüştür. Avusturya haksız fiil hukukunun da asıl amacının telafi olduğu kabul edilmektedir.                                                  10  Koziol, Helmut, Conclusion, The Aims of Tort Law Chinese and European Perspectives, Viyana 2017, N. 19. Kusur sorumluluğu düzeltici adalete dayanırken; kusursuz sorumluluk dağıtıcı adalete dayanır. Koziol, Helmut, Basic Questions of Tort Law from a Germanic Perspective, Viyana 2012, N. 1/3; Karner, Ernst, Prevention, Deterrence, Punishment,  The Aims of Tort Law Chinese and European Perspectives, Viyana 2017, N. 3. 11  Koziol, Helmut, Basic Questions of Tort Law from a Comparative Perspective, Viyana 2015,  N.  8/146;  Moréteau,  Olivier,  Basic  Questions  of  Tort  Law  from  a  French Perspective, Basic Questions of Tort Law from a Comparative Perspective, Viyana 2015, N. 1/64; Karner, N. 2. 12  Koziol, Germanic, N. 3/1. 13  Moréteau, N. 1/64. 14  Art. 1240 Tout fait quelconque de l'homme, qui cause à autrui un dommage, oblige celui par la faute duquel il est arrivé à le réparer. https://www.legifrance.gouv.fr E.T. 09.07.2020. 15  Moréteau, N. 1/68. 16  ABGB § 1295 (1) Jedermann ist berechtigt, von dem Beschädiger den Ersatz des Schadens, welchen dieser ihm aus Verschulden zugefügt hat, zu fordern; der Schade mag durch Übertretung einer Vertragspflicht oder ohne Beziehung auf einen Vertrag verursacht worden sein. (2) Auch wer in einer gegen die guten Sitten verstoßenden Weise absichtlich Schaden zufügt, ist dafür verantwortlich, jedoch falls dies in Ausübung eines Rechtes geschah, nur dann, wenn die Ausübung des Rechtes offenbar den Zweck hatte, den anderen zu schädigen. https://www.jusline.at/gesetz/abgb/paragraf/1295 E.T. 09.07.2020. 17  Koziol, Gabriele/Koziol, Helmut, Austrian Private Law, Viyana 2017, N. 111. 1442Ankara Üni. Hukuk Fak. Dergisi, 69 (3) 2020: 1437-1473                  Haksız Fiil Hukukunun Amacı Alman haksız fiil hukukunda da telafi amacı kabul edilmektedir. Alman Medeni Kanunu (BGB) §823 (1) e göre, kasten veya ihmalle bir başkasının hayatını, vücudunu, sağlığını, özgürlüğünü, mülkiyetini veya diğer bir hakkını hukuka aykırı olarak ihlal eden kişi, o şahsa karşı, bundan doğan zararı tazminle yükümlüdür. Tazminatın Türü ve Kapsamı başlıklı BGB §249 (1) e göre ise, tazminat yükümlüsü, zarar görenin uğradığı zararın tümünü tazmin etmek zorunda olup zarar göreni tazminat yükümlülüğünü doğuran olay gerçekleşmeseydi içinde bulunacağı duruma getirmekle yükümlüdür. Telafi amacının kabulü, BGB §249 un gerekçesinde özel hukuk sonuçlarının belirlenmesinde ahlaki ya da ceza hukukuna ilişkin hususlara yer verilmemesi gerektiği, zararın kapsamının tazminatın kapsamını da belirleyeceği ve bu durumun  tazminata  hak  kazanan  kişi  bakımından  adil  olduğu  şeklinde açıklanmaktadır. İsviçre Borçlar Kanunu (İBK) m. 41/1 e göre, gerek kasten gerek ihmalen bir başkasına hukuka aykırı olarak zarar veren kimse, bu zararı tazminle  yükümlüdür.  İBK  m.  43/1 e  göre  hâkim,  meydan  gelen  zarar nedeniyle tazminatın kapsamını ve ödenme biçimini, durumun gereğini ve özellikle kusurun ağırlığını göz önüne alarak belirler. C.  ANGLO-AMERİKAN  HUKUKUNDA  HAKSIZ  FİİL HUKUKUNUN AMACI 1.  ANGLO-AMERİKAN  HUKUKUNA  İLİŞKİN  GENEL OLARAK Anglo-Amerikan hukukunda Kıta Avrupası hukukunun aksine haksız fiilin  unsurlarını  içeren  genel  bir  hüküm  bulunmadığından,  söz  konusu durumun, bu hukuk sisteminin haksız fiil türü olarak kabul ettiği durumlardan birine  tekabül  edip  etmediği,  yani  haksız  fiil  tipleri  arasında  yer  alıp                                                  18  BGB § 249 (1) Wer zum Schadensersatz verpflichtet ist, hat den Zustand herzustellen, der bestehen würde, wenn der zum Ersatz verpflichtende Umstand nicht eingetreten wäre. https://www.gesetze-im-internet.de/bgb/__249.html E.T. 09.07.2020. 19  Wagner, Gerhard, Prävention und Verhaltenssteuerung durch Privatrecht – Anmaßung oder legitime Aufgabe, Archiv für die civilistische Praxis, 2006, 206. Bd., H. 2/3, (s. 352476) s. 456. 20  İBK m. 41/1: Wer einem andern widerrechtlich Schaden zufügt, sei es mit Absicht, sei es aus Fahrlässigkeit, wird ihm zum Ersatze verpflichtet. İBK m. 43/1: Art und Grösse des Ersatzes für den eingetretenen Schaden bestimmt der Richter, der hiebei sowohl die Umstände  als  die  Grösse  des  Verschuldens  zu  würdigen  hat. https://www.admin.ch/opc/de/classified-compilation/19110009/index.html  E.T. 09.07.2020. 1443Günhan GÖNÜL KOŞAR                         Ankara Üni. Hukuk Fak. Dergisi, 69 (3) 2020: 1437-1473  almadığına bakılır. Haksız fiil olarak nitelendirilen her fiil, farklı türde ihlal teşkil eden farklı davranışlar olup değişik hukuki menfaatleri koruyan ve kendi kurucu unsur ve hukuka uygunluk nedenlerine sahip fiillerdir.  AngloAmerikan hukukunun bu yapısı, teknik açıdan birtakım zorluklara yol açma riski taşımakla beraber, her bir haksız fiil tipinin özelliklerinin dikkatli bir şekilde  incelenerek  değerlendirilmesi  sonucunu  da  beraberinde  getirmesi nedeniyle  Anglo-Amerikan  haksız  fiil  hukukunun  güçlü  yönü  olarak gösterilmektedir.  Zararın  telafisine  yönelik  tazminat  taleplerinin  koşullarını  ve sorumluluğun kapsamını düzenleyen Kıta Avrupası haksız fiil hukuku, kurucu unsurlar  ve  hukuki  sonuçlar  perspektifinden  bakıldığında  homojen  bir yapıdadır. Anglo-Amerikan haksız fiil hukuku ise, farklı kurucu unsurlar aranan çok sayıda haksız fiil tipinin bulunduğu çeşitli amaçlara hizmet eden heterojen  yapıda  bir  hukuk dalıdır.  Bütün  haksız fiil  tipleri için  zararın doğması aranmadığı gibi, tek bir zarar kavramından da bahsedilemez. Her bir haksız fiil tipi için aranan koşullar ve buna bağlanan hukuki sonuçlar incelenmelidir, zira hukuki sonuçlar birbirinden farklılık arz edebilir.  2.  ANGLO-AMERİKAN  HUKUKUNDA  HAKSIZ  FİİL HUKUKUNUN AMACI Anglo-Amerikan hukukunda yaklaşık yetmiş tipte haksız fiil sayılmış olup haksız fiil tiplerinin bunlardan ibaret olmadığı belirtilmektedir. Her ne kadar bunların çoğu için zarar aranmakta ise de (telafi edici tazminatlar) Anglo-Amerikan hukukunda haksız fiillerin hepsi için zararın meydan gelmiş olması  aranmadığından  hepsinin  amacının  telafi  olduğu  söylenemez. Hakaret (libel), şeref ve haysiyetin ihlali (defamation), taşınmaz mala tecavüz (trespass to goods) ve taşınır mala tecavüz (tresspasss to land), zararın                                                  21  von Bar, Christian, The Common European Law of Torts Volume One, Oxford 1996, N. 254; Gordley James/von Mehren, Arthur Taylor, An Introduction to the Comparative Study of Private Law, Cambridge 2006, s. 240.  22  Zweigert, Konrad/Kötz, Hein, Introduction to Comparative Law, Oxford 1998, s. 605, 623. İngiliz  hukukunda  haksız  fiil  kavramından  özel  hukuk  anlamında  tazmin  ettirici müeyyideye  bağlanmış  olan  hukuka  aykırı  fiiller  anlaşılabilir.  Akipek, Şebnem/Küçükgüngör, Erkan, İngiliz Hukukunda Haksız Fiil Ehliyeti, Prof. Dr. Turhan Esener e Armağan, Ankara 2000, (s. 47-55) s. 47. 23  Zweigert/Kötz, s. 610.  24  Koziol, Aims-Conclusion, N. 3.  25  Bu haksız fiillerin listesi için bkz. Rudden, Bernard, Torticles, Tulane Civil Law Forum, 1991-1992, Vol.: 6/7, (s. 105-129) s. 110-120. 26  Koziol, Aims-Introductory, N. 26; Koziol, Comparative, N. 8/152. 1444Ankara Üni. Hukuk Fak. Dergisi, 69 (3) 2020: 1437-1473                  Haksız Fiil Hukukunun Amacı doğduğunun ispatlanmasına gerek olmaksızın dava açılabilen (actionable per se) haksız fiillerdir.   İngiliz haksız fiil hukukunda, Anglo-Amerikan hukukunun bu yapısı nedeniyle birkaç amacın bir arada bulunduğu kabul edilmektedir. Amerikan hukukunda  ise  haksız  fiil  hukukunun  amacını  açıklamada  öne  çıkan  iki yaklaşım vardır: Bunlardan ilki; adaleti, hakkaniyeti ve zararın paylaşılmasını esas alan düzeltici adalet yaklaşımıdır. Diğeri ise önleyiciliği, kaynakların etkin paylaşımını ve sosyal refahın maksimize edilmesini esas alan hukuk ve ekonomi yaklaşımıdır.   Kıta Avrupası yaklaşımının aksine Anglo-Amerikan hukukunda önleme, daha  büyük  ve  özerk  bir  rol  oynar.  Her  ne  kadar  genel  önleyici  etki vurgulansa da önlemeden ziyade sosyal kontrolden bahsedilir. Sonuç olarak, Anglo-Amerikan hukukunda haksız fiil hukukunun genel bir amacı olduğu söylenemez. Her bir haksız fiil tipi için aranan şartlar ve buna  bağlanan  sonuçlara  bakılarak  amaca  karar  verilir,  cezalandırıcı tazminatın  kabul  edildiği  haksız  fiil  tiplerinde  önleme  ve  cezalandırma amaçları öne çıkar. D.  AVRUPA  HAKSIZ  FİİL  HUKUKU  UYUMLAŞTIRMA ÇALIŞMALARI NDA HAKSIZ FİİL HUKUKUNUN AMACI Avrupa Haksız Fiil Hukuku Grubu tarafından haksız fiil hukukunun gelecekteki gelişiminde ulusal mahkemelerde de rol oynaması hedefiyle 2005 yılında Avrupa Haksız Fiil Hukuku İlkeleri (Principles of European Tort Law-  PETL)  yayınlanmıştır.  Avrupa  Haksız  Fiil  Hukuku  İlkeleri nde tazminatın asıl amacının zararın telafisi olduğu, zararın önlenmesinin ise ikincil amaç teşkil ettiği kabul edilmiştir. Temel Norm başlıklı olan ve İlkeler in ilk maddesi olan m. 1:101 (1) e göre, hukuken yüklenebilir bir zarara sebebiyet veren kimse bu zararı tazminle yükümlüdür. Tazminatın Niteliği ve Amacı başlıklı m. 10:101 e göre ise tazminat, zararın giderilmesi                                                  27  İngiliz hukukunda çeşitli haksız fiil tipleri bulunduğundan Türk doktrininde İngiliz Haksız Fiiller Hukuku ifadesi de kullanılmıştır. Bu yönde bkz. Özcan Büyüktanır, Burcu G., Bedensel Bütünlüğün İhlali Nedeniyle Ortaya Çıkan Maddi ve Manevi Zararların İngiliz Hukukuna Göre Tazmini, AÜHFD, Y.: 2017, C.: 66, S.:1, (s. 49-72) s. 51 vd. 28  Oliphant, Ken, Basic Questions of Tort Law from the Perspective of England and the Commmonwealth, Basic Questions of Tort Law from a Comparative Perspective, Viyana 2015, N. 5/60. 29  Karner, N. 12. 30  Koziol, Comparative, N. 8/153. 31  Koziol, Aims-Introductory, N. 26; Koziol, Comparative, N. 8/154. 1445Günhan GÖNÜL KOŞAR                         Ankara Üni. Hukuk Fak. Dergisi, 69 (3) 2020: 1437-1473  için  zarar  görene  ödenen  bir  miktar  para  olup  zarar  doğuran  eylem gerçekleşmemiş olsa idi zarar görenin içinde bulunacağı durumu sağlama amacı gütmektedir. Tazminat ayrıca zararın önlenmesi amacına da hizmet etmektedir. Avrupa Haksız Fiil Hukuku Grubu bu iki maddeyle cezalandırıcı tazminatı açıkça engellemek istemiştir. Avrupa hukuku uyumlaştırma çalışmalarından bir diğeri, Avrupa Medeni Kanunu  Çalışma  Grubu  ve  Mevcut  Avrupa  Topluluğu  Özel  Hukuku Araştırma Grubu tarafından hazırlanan Avrupa Özel Hukukunun İlkeleri, Tanımları  ve  Model  Kuralları  -  Ortak  Referans  Çerçevesi  Taslağı dır (Principles, Definitions and Model Rules of European Private Law Draft Common Frame of Reference- DCFR)33. DCFR nin amacı Avrupa Birliği nezdinde ve ulusal kanun yapma faaliyetlerinde esas alınabilecek bir referans metin işlevi görmektir.  DCFR de de tazminatın asıl amacının zararın telafisi olduğu, kabul edilmiştir. DCFR nin Sözleşme Dışı Sorumluluk Esasının düzenlendiği 6. kitabında haksız fiile ilişkin temel norm olan m. VI-1:101 hükmüne göre, hukuken tazmini uygun görülen bir zarara (legally relevant damage) uğrayan kişi, kasten ya da özen yükümlülüğünü ihlal etmek suretiyle ya da zararın kendisine yüklenebileceği diğer herhangi bir şekilde kendisine zarar veren kişiden zararın tazminini talep edebilir.  III. HAKSIZ  FİİL  HUKUKUNUN  AMACINA  İLİŞKİN GÖRÜŞLER Haksız fiil sorumluluğu, pek çok tartışmalı konu içeren, hukuk politikası bakımından farklı görüşlerin ileri sürüldüğü bir alandır. Şunu belirtmek gerekir  ki,  haksız  fiil  hukukunun hem zararın  telafisine  hem  de  zararın önlenmesine yönelik bir amacı olduğu konusunda esas itibarıyla bir görüş ayrılığı  yoktur.  Burada  asıl  ayrılık,  söz  konusu  amaçlardan  hangisinin önceliklendirileceğidir. Zira haksız fiil hukukunun bu amaçlardan hangisi doğrultusunda  düzenleneceği  ve  ilgili  kuralların  hangi  amaç  temelinde yorumlanacağı bu önceliklendirme çerçevesinde belirlenmiş olacaktır.                                                  32  Magnus, Ulrich, Principles of European Tort Law, Text and Commentary, Viyana 2005, Art. 10:101, N. 4; Koziol, Helmut, Principles of European Tort Law, Text and Commentary, Viyana 2005, N.2. 33  Principles, Definitions and Model Rules of European Private Law Draft Common Frame of Reference, Outline Edition, (ed. von Bar, Christian/Clive, Eric/Schulte-Nölke, Hans), Münih 2009.  34  Atamer, s. 99; Abik, s. 418. 1446Ankara Üni. Hukuk Fak. Dergisi, 69 (3) 2020: 1437-1473                  Haksız Fiil Hukukunun Amacı A. TELAFİ GÖRÜŞÜ 1.  TELAFİ GÖRÜŞÜNÜN DAYANDIĞI DÜZELTİCİ ADALET TEORİSİ  Kişinin fiillerinin sonuçlarından sorumlu tutulmasını gerektiren adalet idesine  göre,  zarar  verenin,  zarar  görenin  zararını  gidermesi  olağan  bir sonuçtur. Kıta Avrupası hukukunun da dayandığı düzeltici adalet, bireyler arasındaki ilişkilerdeki eşitliği ve menfaat dengesini esas alır. İki taraf arasındaki eşitlik ve dengeyi haksız yere bozan taraf, dengeyi tahsis etmelidir. Bir başkasına haksız yere zarar veren taraf tazminat ödemek suretiyle bu haksızlığı gidermelidir. Dolayısıyla haksız fiil hukuku kuralları ile, tarafların sorumluluğu doğuran olaydan önceki durumlarına getirilmesi sağlanmalıdır. Bu yaklaşımda, sorumluluğun temeli kusura ve sebep olma esaslarına dayanır. Türk hukukunda genelde hukuk kuralının, özelde haksız fiil kurallarının normatif temellerinin açıklanması için adalet felsefesinden yola çıkıldığı, özellikle düzeltici adalet teorisine dayanıldığı belirtilmektedir.  2. TELAFİ GÖRÜŞÜNÜN AÇIKLANMASI Doktrindeki hâkim görüş olan telafi görüşüne göre, haksız fiil hukukunun amacı,  zarar  görenin  zararını  telafi  etmektir.    Zararın  telafisi,  zarara                                                  35  Sanlı, Hukuk ve Ekonomi, s. 6. 36  Sanlı, Kerem Cem, Haksız Fiil Hukukunun Ekonomik Analizi – Hukuk ve Ekonomi Öğretisi, İstanbul 2007, s. 166.  37  Baysal, Zarar Görenin Kusuru, s. 16. Sanlı ya göre, Doktrinde adalet veya hakkaniyetin neyi gerektirdiği hususunda değerlendirme yapmaktan imtina edilmekte, içeriği boş bir meşruiyet ölçütü olarak kullanılmaktadır. Fakat bunun kaçınılmaz sonucu olarak, düşünce sıkılığı kaybolmakta ve adalet bir amaç olarak yol gösterici özelliğini yitirmektedir. Sanlı, Haksız Fiil, s. 167. Sanlı nın bu ifadelerini değerlendiren Baysal a göre ise, Oysa ki, daha tartışmalı ve kavramsal bakımdan anlaşılması daha güç olsa da haksız fiil hukukunda adaleti sağlama amacı da yeterli bir normatif değerlendirme içerir. Bir kuramın daha zor anlaşılması  veya  daha  fazla  tartışma  soğurması  onu  daha  zayıf  kılmaz,  sadece uygulanabilirlik açısından tereddüte düşürür. Baysal, Zarar Görenin Kusuru, s. 22. 38  Oftinger, Karl/Stark, Emil W., Schweizerisches Haftpflichtrecht Erster Bd.: Allgemeiner Teil, Zürih 1995, §1 N. 9 vd.; Werro, Franz, Commentaire romand, Code des obligations I Art. 1-529 CO, 2. édition 2012, Intro. art. 41-61, N. 2; Honsell Heinrich/Isenring, Bernhard/Kessler, Martin A., Schweizerisches Haftpflichtrecht, Zürih 2013, §1 N. 63; Müller,  Christoph,  CHK-  Handkommentar  zum  Schweizer  Privatrecht,  2012, Handkommentar, Art 41 N. 4; Fellmann/Kottmann, N. 3; Deschenaux, Henri/Tercier, Pierre, Sorumluluk Hukuku, Ankara 1983, (çev. Salim Özdemir),  s. 23; İmre, Zahit, Doktrinde  ve  Türk  Hukukunda  Kusursuz  Mesuliyet  Hâlleri,  İstanbul  1949,  s.  10; Tunçomağ,  Kenan,  Türk  Borçlar  Hukuku  Genel  Hükümler,  İstanbul  1976,  s.  479; Oğuzman, M. Kemal/Öz, Turgut, Borçlar Hukuku Genel Hükümler C.: II, İstanbul 2014, 1447Günhan GÖNÜL KOŞAR                         Ankara Üni. Hukuk Fak. Dergisi, 69 (3) 2020: 1437-1473  uğrayanın kaybının zarar verene yüklenmesi ile tazmin edilmesi anlamına gelir. Telafi, denkleştirme ve giderme ifadeleri aynı kavrama işaret etmekte olup bu çalışmada telafi ifadesi tercih olunmuştur. Zararın telafisi amacına göre, haksız fiil hukuku ile öngörülen tazminat yükümlülüğünün amacı, zarar görenin uğramış olduğu zararın giderilmesi ve bu suretle düzeltici adaletin sağlanmasıdır. Düzeltici adaletin sağlanması için zararın  zarara  sebebiyet  veren  kişiye  yükletilmesi  gerekir.  Bir  zararın doğumuna sebebiyet veren kişi, zararı tazmin etmekle yükümlüdür. Haksız  fiil  sorumluluğunun  öncelikli  amacı  zarar  görenin,  uğradığı  zararın giderilmesini sorumlu kişiden talep edebilmesini sağlamak olduğu için hukuk düzeni, zarar gören lehine alacak hakkı tanır ve bu suretle sorumlu kişi, zarar görenin uğramış olduğu zararı tazmin etmekle yükümlü tutulur. Buna göre, zarar veren zararın telafisi uyarınca ya eski hâle getirme ile ya da bunun sağlanması için gerekli parayı ödemekle yükümlü tutulacaktır.  Zararın telafisi amacına göre, haksız fiilin olumsuz sonuçları ortadan kaldırılarak, zarar, zarar görenden alınarak sorumlu kişiye yüklenir. Görüldüğü üzere, telafi amacında, odak noktası, zarar gören olup, zarar görenin, zarar doğuran fiil  gerçekleşmese  idi  içinde  bulunacağı  duruma  döndürülmesi hedeflenmektedir.  Haksız fiil hukukunun amacının telafi olduğunun kabulü tam tazmin ilkesi ve zenginleşme yasağını beraberinde getirir. Tam tazmin ilkesi uyarınca sorumluluğun doğumu için gereken koşulların mevcudiyeti hâlinde meydana gelen tüm zararların tazmin edilmesi esastır. Haksız fiil hukukunun amacı                                                  s. 111; Kılıçoğlu, Ahmet M., Borçlar Hukuku Genel Hükümler, Ankara 2018, s. 545; Tiftik, Mustafa, Akit Dışı Sorumlulukta Maddi Tazminatın Kapsamı, Ankara 1994, s. 61; Özden Merhacı, Selin, Karşılaştırmalı Hukukta Cezalandırıcı Tazminat (Punitive Damages), Ankara 2013, s. 159; Gül, İbrahim, ABD ve Türk Hukukunda Medeni Ceza, Ankara 2015, s. 87; Başoğlu, Başak, Cezalandırıcı Tazminat (Punitive Damages) Yaptırımı ve Bu Yaptırımın Türk Hukukuna Etkilerinin Değerlendirilmesi, Prof. Dr. Turhan Esener e Armağan, C.:II, İstanbul 2016, (s. 617-637) s. 629; Tandoğan, s. 251, 315; Eren, s. 535; Atamer, s. 98-99; Nomer, s. 34; Abik, s. 418; Çekin, s. 275; Keskin, s. 91.  39  Oftinger/Stark, §1 N. 9 vd.; Werro, Commentaire romand, Intro. art. 41-61, N. 2; Honsell/Isenring/Kessler, §1 N. 63; Fellmann/Kottmann, N. 3; Müller, Handkommentar, Art 41 N. 4; Deschenaux/Tercier, s. 23; İmre, s. 10; Tandoğan, s. 251, 315; Tunçomağ, s. 479; Eren, s. 535; Oğuzman/Öz, s. 111; Kılıçoğlu, s. 545; Tiftik, s. 61; Atamer, s. 9899; Nomer, s. 34; Abik, s. 418; Özden Merhacı, s. 159; Çekin, s. 275; Keskin, s. 91. 40  TBK m. 49/İBK m. 41 de tam tazmin ilkesinin kabul edildiği yönünde bkz. YHGK E. 2012/4-107, K. 2012/326, T. 30.5.2012 sayılı karar için bkz. www.kazanci.com.tr. Brehm, Roland, Berner Kommentar, Die Entstehung durch unerlaubte Handlungen, Art. 41 - 61 OR Schweizerisches Zivilgesetzbuch, Das Obligationenrecht, 4. Auflage 2013, Art. 43, N. 76; Guhl, Theo/Koller, Alfred/Schnyder, Anton K. /Druey, Jean Nicolas, Das Schweizerische 1448Ankara Üni. Hukuk Fak. Dergisi, 69 (3) 2020: 1437-1473                  Haksız Fiil Hukukunun Amacı zararın telafisi olduğuna göre ancak tüm zararlar tazmin edilirse bu amaca ulaşılır. Ancak Türk Borçlar Kanununun (TBK) m. 50-52 hükümlerinde zarar verenin ya da zarar görenin kusuru ve somut olayın şartları gibi tam tazmin ilkesinden ayrılmaya izin veren durumlara yer verilmek suretiyle bu ilke yumuşatılmıştır.  Telafi amacının bir diğer sonucu olan zenginleşme yasağı ilkesine göre, sorumlu  kişinin  ödemekle  yükümlü  olduğu  tazminat  miktarı,  zararın kapsamına göre belirlenir ve zarardan daha fazla tazminata hükmedilmesi mümkün değildir.  Buna göre, zenginleşme yasağı uyarınca, zararın miktarı tazminatın üst sınırını teşkil eder. Tazminat ile zarar görenin zararı tamamen telafi edilmeli ancak zarar gören tazminat ile olması gerektiğinden daha iyi bir duruma  getirilmemelidir.  Zenginleşme  yasağının  altında  yatan  düşünce şudur:  Haksız  fiil  sorumluluğu  sistemi  statükoyu  korumaya  hizmet  eder nitelikte olup amacı, bireylerin ekonomik geleceklerini garantiye almak değil –ki, bu daha çok sözleşme hukukunda mevzu bahis olur- bireylerin mevcut şahsi ve maddi varlıklarını korumaktır. Kısaca, telafi kavramı, haksız fiil hukukunun amacını açıkça zikreder, tazminatın  kapsamını  belirlemede  bir  kılavuz  teşkil  eder  ve  haksız  fiil hukukunda cezalandırıcı tazminata izin vermez.                                                     Obligationenrecht mit Einschluss des Handels-und Wertpapierrechts, Zürih 2000, §10 N. 72; Gönül Koşar, Günhan, Haksız Fiil Sorumluluğunda Kusur ve Etkisi, İstanbul 2020, s. 218; Werro, Commentaire romand, art. 43, n. 11; Eren, s. 784; Nomer, s. 63; Baysal, Zarar Görenin Kusuru, s. 326; Özden Merhacı, s. 159. 41  Tam tazmin ilkesine ilişkin olarak Türk/İsviçre hukuku ve Alman hukuku arasındaki bir fark bulunmaktadır. Kusurun ağırlığının tazminat miktarının belirlenmesinde dikkate alınmasına ya da tazminat miktarının olayın şartlarına göre indirilmesine izin vererek tam tazmin ilkesini yumuşatan TBK m. 51 hükmüne paralel bir hüküm alacaklının menfaatinin ön planda tutulması, tazminat hukukunun ahlaki değerlerden uzak tutulması düşüncesi ve hâkimin takdir yetkisine duyulan güvensizlik nedeniyle Alman Medeni Kanununda yer almamaktadır. Atamer, s. 24. 42  Brehm, Berner Kommentar, Art. 43, N. 25; Werro, Commentaire romand, Intro. art. 4161, N. 2; Honsell/Isenring/Kessler, §1 N. 64; Tandoğan, s. 261; Tunçomağ, s. 477; Deschenaux/Tercier,  s.  202;  Kılıçoğlu,  s.  545;  Nomer,  s.  63;  Antalya,  s.  454; Oğuzman/Öz, s. 111; Gül, s. 89; Başoğlu, s. 629; Gönül Koşar, s. 218. 43  Özden Merhacı, s. 160. 44  Akçura Karaman, Tuba, Haksız Fiil Sorumluluğunda Hukuka Aykırılık Unsurunun İrdelenmesi ve Tehlike Kuralı, Galatasaray Üniversitesi Hukuk Fakültesi Dergisi, Y.: 2004, S.: 1, Prof. Dr. Erden Kuntalp e Armağan, (s. 553-583) s. 576. 1449Günhan GÖNÜL KOŞAR                         Ankara Üni. Hukuk Fak. Dergisi, 69 (3) 2020: 1437-1473  3.  TELAFİ  GÖRÜŞÜ  SAVUNUCULARINA  GÖRE  HAKSIZ FİİL HUKUKUNUN İKİNCİL AMAÇLARI Telafi görüşü savunucularına göre, haksız fiil hukukunun öncelikli amacı zararın telafisi olup haksız fiil hukukuna hâkim olan ilkeler bu amaç uyarınca belirlenir.  Bununla  beraber,  haksız  fiil  hukukunun  ikincil  amaçları  da bulunmaktadır. Haksız fiil hukukunda kişi, sebebiyet verdiği zararı tazminle yükümlü kılınacağı için, tazminat yükümlülüğüyle karşılaşma riski, kişiyi önleyici tedbirler almaya sevk eder ve caydırıcı etki doğurur. Böylelikle, zararın önlenmesi amacı sorumluluk hukukun ikincil nitelikteki amacı olup zararın giderilmesi amacını tamamlar. Önleme amacının ikincil bir amaç olması, tazmin yükümlülüğünün önleme amacını önceliklendirecek şekilde kurgulanarak; doğrudan telafi amacına yönelik bir biçimde öngörülememesi anlamına gelir.  Hem kusur sorumluluğunun hem de kusursuz sorumluluğun önleme işlevi bulunmaktadır. Özellikle kusur sorumluluğunda, kusurlu ve hukuka aykırı  bir  davranışın  zararlı  sonuçlarına  yaptırım  öngörmek;  herkesi davranışlarında daha dikkatli olmaya, başkalarına zarar vermemek için gerekli özeni göstermeye sevk eder. Önleme düşüncesi, kusur sorumluluğunun yanı sıra kusursuz sorumlulukta da etki gösterir. Sorumlu tutulma tehdidi, gerek özen sorumluluğunda gerekse tehlike sorumluluğunda zararın doğmaması için gerekli özen tedbirlerini eksiksiz olarak yerine getirme yönünde teşvik edici bir etki gösterir. Zararın önlenmesinin yanı sıra, toplumun yönlendirilmesi, bireylerin kendilerine ait alanlarının çizilmesi ve muhtemel mağdurların sigortalanması haksız fiil hukukunun ikincil işlevleri olarak sayılmaktadır.                                                   45  Oftinger/Stark,  §1    N.  15;  Werro,  Commentaire romand,  Intro.  art.  41-61,  N.  2; Honsell/Isenring/Kessler, §1 N. 63; Fellmann/Kottmann, N. 3; Karner, N. 4; Tiftik, s. 62; Atamer, s. 98; Nomer, s. 36; Antalya, s. 4; Keskin, s. 91. İmre ye göre, Mesuliyet ve tazminat hukukunun gayesi bakımından zararların telafisi kadar bunların önlenmesi de ehemmiyeti haizdir…Tazminat hukukunun gayesi bunların meydana gelmesini mümkün olduğu kadar önlemek, bir kere de meydana gelince bunu en müsait vaziyette olana en az külfetli bir şekilde yüklemek ve tazmin ettirmektir. İmre, s. 10. Eren e göre, Zararı giderme veya denkleştirme amacı, istenmeyen kötü sonuç meydana geldikten sonra, bunun doğurduğu kayıpları giderme fikrinde gerçekleşmektedir. Oysa önleme amacında kötü sonuç daha meydana gelmeden, bunun nasıl önleneceği fikri hâkim bulunmaktadır. Bu nedenle bu iki amaç birbirini tamamlamaktadır. Eren, s. 536.  46  Önleme ve cezalandırma amacına yer veren Çin hukuku ve Anglo-Amerikan hukukunda bu nedenle zarar görenin zararını telafi amacını aşan miktarlarda tazminatlara hükmedilebilir. Koziol, Aims-Introductory, N. 19-20. 47  Fellmann/Kottmann, N. 3; Koziol, Germanic, N. 3/6; Karner, N. 7; Eren, s. 536. 48  Özden Merhacı, s. 163.  1450Ankara Üni. Hukuk Fak. Dergisi, 69 (3) 2020: 1437-1473                  Haksız Fiil Hukukunun Amacı 4. TELAFİ GÖRÜŞÜNE YÖNELTİLEN ELEŞTİRİLER Haksız fiil hukukuna dayanan tazminat talepleri meydana gelen zararın giderilmesine ilişkindir ve telafi görüşü çerçevesinde zararın üçüncü kişiye ne zaman ve hangi şartlar altında yükleneceği sorusuna cevap aranmaktadır. Haksız fiil hukuku, bir hukuk süjesinin uğradığı her zararın tazminine olanak tanımaz. Haksız fiil hukukunun amacı sadece ne zaman tazminat talebinin kabul  edileceğini  değil,  aynı  zamanda  tazminat  talebinin  ne  zaman reddedileceğini de belirlemektir. Buna göre, haksız fiil hukuku, casum sentit dominus  (zarara  zarar  gören  katlanır)  ilkesi  ile  zarara  üçüncü  kişilerin katlanması  arasındaki  sınırı  çizmelidir.  Ancak  telafi  görüşünü  eleştiren yazarlara göre, telafi görüşü bu sınırı kusur ve tehlike gibi üçüncü kişilere zararın normatif olarak yüklenmesini haklı gösteren isnat ilkeleri yardımıyla çizmeye çalışmaktadır fakat başaramamaktadır.  Telafi amacını eleştiren  görüşe göre, telafi yaklaşımı ile haksız fiil hukukunun normatif amacına ilişkin bir sonuca varılamaz.  Üstelik, sigorta sisteminin yaygınlaşmasıyla, haksız fiil hukuku ile sigorta hukuku arasındaki çakışma nedeniyle çoğunlukla çözümlenmesi gereken sorun, zarar görenin zararının  tazminini  talep  edip  edemeyeceği  değil;  zarar  görenin  zararını tazmin eden sigortacının ödediği zarar için bir başka sigortacıya ya da üçüncü kişiye rücuda bulunup bulunamayacağıdır. Sigorta sisteminin gelişmesi ile haksız fiil hukukunun telafi amacı arka planda kalmış, hatta haksız fiil hukuku esasen farklı sigortacılar arasındaki rücu ilişkilerini düzenler hâle gelmiştir.53. Wagner e göre, telafi görüşünün aksine ekonomik analiz sayesinde önleme görüşü, sosyal sigorta ve özel sigorta hukuku ile kısmi etkileşimine rağmen, haksız fiil hukukunun normatif bütünlüğünü sağlar. Türk hukukunda Sanlı da, zararın telafisinin uygun bir normatif amaç vasfına sahip olmadığını ve telafinin, ancak izlenen başka amaca hizmet ettiği                                                  49  Kötz, Hein/Wagner, Gerhard, Deliktsrecht, Münih 2016, s. 29, N. 54. 50  Wagner, Gerhard, Münchener Kommentar zum BGB, Münih 2017, Vorbemerkungen §823, N. 43; Kötz/Wagner, s. 29, N. 58; Wagner Prävention, s. 454; Staudinger/Hager, Vorbemerkung zu §§ 823 ff, Rn. 9. 51  Wagner, Münchener Kommentar zum BGB, Vorbemerkungen §823, N. 43. 52  Wagner, Münchener Kommentar zum BGB, Vorbemerkungen §823, N. 44. 53  Schwenzer, N. 49.04-49.05; Roberto, §2 N. 25. Haksız fiil sorumluluğu sisteminin nasıl belirleneceğinde sigorta sistemi de önem arz eder. Sigorta şirketleri ve sosyal sigorta kurumlarının rolleri de haksız fiil hukuku ile beraber değerlendirilmelidir. Öte yandan haksız fiil hukukunun ilkeleri yorumlanırken, sigorta hukuku ile haksız fiil hukukunun fazla iç içe geçmesinden kaçınılmalıdır. Baysal, Başak, Haksız Fiil Hukuku, İstanbul 2019, s. 10, dn. 27. 54  Wagner, Münchener Kommentar zum BGB, Vorbemerkungen §823, N. 47. 1451Günhan GÖNÜL KOŞAR                         Ankara Üni. Hukuk Fak. Dergisi, 69 (3) 2020: 1437-1473  ölçüde anlam taşıdığını savunmaktadır. Telafi görüşünün yorum faaliyeti açısından herhangi bir şekilde yol gösterici olmadığını ve ayrıca pozitif olarak, haksız fiil hukuku kural ve teorilerini yeterince izah edemediğini ve hatta  bu  amacın  mevcut  uygulamaya  ters  düştüğünün  dahi  iddia edilebileceğini ifade etmektedir. Yazar, zararın telafi edilmesinin asli amaç olamayacağı yönündeki görüşünü sigorta kurumuna ve bazı haksız fiil hukuku kurallarına dayandırmaktadır. Zarar görenin zararını çok daha etkin bir şekilde telafi eden sigorta kurumunun bu işlevi karşısında, haksız fiil hukukunun zarar görenin zararının telafi edilmesindeki işlevini hızla yitirdiği kanaatindedir. Ayrıca  son  yıllarda  kabul  edilen  bazı  yasal  düzenlemelerin  (Rekabetin Korunması Hakkında Kanun RKHK m. 58, Fikir ve Sanat Eserleri Kanunu FSEK m.68), zararın telafisi amacı ile açık bir şekilde çelişen kurallar içerdiğini savunmaktadır. Rekabet hukukundan yola çıkarak haksız fiil hukukunun amacına ilişkin bu görüşe yönelik olarak öncelikle rekabet hukukunun, idare hukuku ve özel hukukun bir arada olduğu hibrit yapıda bir hukuk dalı olduğunun altını çizmek gerekir. Rekabet hukukuna yaptırımlar açısından bakıldığında idari yaptırım asli  rol,  haksız  fiil  sorumluluğu  (özel  hukuk  yaptırımı)  tamamlayıcı  rol oynamaktadır.  Rekabet  hukukunda  tamamlayıcı  rol  oynayan  haksız  fiil yaptırımları  ex-post  biçimde  gerçekleştirilirken,  asli  rol  oynayan  idari yaptırımlar rekabeti ihlal etmeyi planlayan teşebbüsler üzerindeki caydırıcı etki doğurmayı hedefler. Ayrıca rekabet hukuku hibrit yapısı nedeniyle, klasik haksız  fiil  sorumluluğu  sisteminden  sapmalar  göstermektedir.  Rekabet hukukunun ihlalinden kaynaklanan haksız fiil sorumluluğuna dair hükümlerin asıl  amacı  cezalandırıcı  tazminat  kurumunun  ruhuna  uygun  olarak caydırıcılığın tesisidir. RKHK m. 58 de kabul edilen üç kat tazminat, telafi amacının kabul edildiği haksız fiil hukukumuzun kabul ettiği zenginleşme yasağı ilkesinden ayrılarak cezalandırıcı tazminata –ayrıksı- bir örnektir. Hibrit bir alan olarak kamu hukuku boyutu da olan rekabet hukukundaki haksız fiil sorumluluğunda caydırıcılığı tesis etmeyi amaçlayan bu ayrıksı düzenleme,  haksız  fiil  sorumluluğunun  tamamına  teşmil  edilip                                                  55  Sanlı, Haksız Fiil, s. 151-152. 56  Kesici, Buğra, Rekabet Hukukunun İhlalinden Kaynaklanan Haksız Fiil Sorumluluğu, İstanbul 2017, s. 34, 284. 57 Aynı yönde bkz. Güleryüz M. Tarık/Zorluoğlu Yılmaz, Ayça, Bir Anglo-Amerikan Hukuku Müessesi Olarak Cezalandırıcı Tazminatın [Punitive Damages] Bazı Türk Hukuku Müesseseleri ile Mukayesesi, Türkiye Barolar Birliği Dergisi 2019 (141), (s. 325-362) s. 352; Özden Merhacı, s. 193; Baş Süzel, s. 179; Kesici, s. 289.  Belirtelim ki, zararın miktarını aşan ölçüde tazminata izin veren FSEK m. 68 gibi diğer düzenlemeler de hukukumuzda ayrıksı niteliktedir.  1452Ankara Üni. Hukuk Fak. Dergisi, 69 (3) 2020: 1437-1473                  Haksız Fiil Hukukunun Amacı genelleştirilerek haksız fiil hukukunun amacının önleme olduğunun kabulü konusunda pozitif bir dayanak olarak gösterilemez.  B. ÖNLEME GÖRÜŞÜ 1. GENEL OLARAK Haksız fiil hukukunun asıl amacının telafi olduğunu savunan hâkim görüşün  aksine  doktrindeki  yeni  bir  görüş,  haksız  fiil  hukukunun  esas amacının,  zararın  önlenmesi  olduğunu  vurgulamakta  ve  zararın  telafisi amacının, uygun bir normatif amaç vasfına sahip olmadığını savunmaktadır. Bu yazarlar haksız fiil hukukunun amacını belirlemede hukukun ekonomik analizinden yararlanılması gerektiğini savunmaktadır. Bu görüşe göre, haksız fiil  hukukunun  asıl  amacı,  üçüncü  kişilerin  bir  zarara  uğramasının önlenmesidir.  Haksız  fiil  hukuku  gelecekte  bu  ihlali  gerçekleştirmesi muhtemel diğer kişilerin ihlal teşkil eden davranışı sergilemeyerek zararın doğmasının önlenmesi biçiminde önleme amacına yönelik olmalıdır. Önleme, failin gelecekte benzer davranışları sergilemeyecek olması biçiminde özel önleme şeklinde de olabilir. 2. HUKUK VE EKONOMİ YAKLAŞIMI a) HUKUK  VE  EKONOMİ  YAKLAŞIMINA  İLİŞKİN  GENEL OLARAK  Hukuk ve ekonominin (law&economics) (hukukun ekonomik analizinin) bir  öğreti  olarak  1960 lı  yılların  başında  Chicago  Üniversitesi  Hukuk Fakültesi nde  rekabet  hukuku  ve  ekonomik  regülasyon  gibi  ekonomik faaliyete ilişkin hukuk kurallarının ekonomik analiziyle ortaya çıktığı kabul edilmektedir. Hukukun ekonomik analizi, hukuk kurallarının kişilerin seçim                                                  58  Wagner, Münchener Kommentar zum BGB, Vorbemerkungen §823, N. 47; Schwenzer, N. 49.04; Roberto, §2 N. 33; Sanlı, Haksız Fiil, s. 151 vd. 59  Oğuz, Fuat, Hukukun Ekonomik Analizi: Genel Bir Değerlendirme, Piyasa, 2002/2, (s. 3-23) s. 6; Ardıyok, Şahin, Regülasyon Hukuku, İstanbul 2019, s. 61, 82; Sanlı, Haksız Fiil, s. 63. Koziol, hukukun ekonomik analizine ilişkin fikirlerin 19. yüzyıl sonunda Viyana da Mataja  tarafından  filizlendirildiğini,  daha  sonra  ABD de  geliştirilip  Amerikan versiyonunun 20. yüzyıl sonunda tekrar Avrupa ya geldiğini ifade etmektedir. Koziol, Aims-Conclusion, N. 14. Hukuk ve ekonomi öğretisinin Anglo-Amerikan hukukunda geliştirildiği,  haksız  fiil  hukukunun  işlevine  yönelik  tartışmaların  Anglo-Amerikan hukukunda hararetle yaşandığı ve bu durumun Kıta Avrupası hukuk eserlerinde haksız fiilin normatif  değerlendirilmesine  ilişkin  tartışmaların  varlığına  yakın  zamana  kadar rastlanmamasının tarihsel nedeni olduğuna ilişkin olarak bkz. Baysal, Zarar Görenin Kusuru, s. 23. 1453Günhan GÖNÜL KOŞAR                         Ankara Üni. Hukuk Fak. Dergisi, 69 (3) 2020: 1437-1473  ve davranışları üzerindeki etkilerinin ve bunların toplumsal yansımalarının (sosyal  refah)  incelenmesidir.  Bir  diğer  deyişle,  hukuk  kurallarının  ve hukuki  kurumların  oluşumu,  yapısı,  işleyişi  ve  etkisinin  incelenmesinde ekonomik teori ve yöntemlerden yararlanılır. Bu öğretiye göre, kanunların yapımında, yorumlanmasında ve uygulanmasında ortaya çıkacak ekonomik maliyet nazara alınmalı ve mevcut çözümler arasında ekonomik maliyeti en düşük olanı tercih edilmelidir.  Hukukun  ekonomik  analizi,  hukuk  kurum  ve  kurallarını  ekonomi biliminin yaklaşımlarıyla ele almaktadır. Kişilerin rasyonel olarak faydalarını maksimize etme eğiliminde oldukları yönündeki ekonomik varsayım, hukuk alanında  tatbik  edilmekte  ve  hukuk  kurallarına  karşı  kişilerin  verdiği tepkilerden hareketle bazı çıkarımlar yapılmaktadır.  Ekonomik analizde esas alınan normatif ölçüt, ekonomik etkinlik veya refah maksimizasyonudur. Haksız fiil hukuku, zararları tazmin etmekle, olumsuz dışsallık (negative externality) nedeniyle ortaya çıkan refah kaybını (welfare loss) azaltarak, ekonomik açıdan bir aksaklığın (market failure) düzeltilmesine hizmet eder. Hukukun ekonomik analizi, hukuk kurallarının kaynakların boşa harcanmasını önlemek ya da en aza indirgemek suretiyle etkinliği arttırıp arttırmadığını inceler. Haksız fiil hukuku bakımından sosyal refah artışından ziyade, karşıt kavram olan sosyal maliyetlerin asgariye indirilmesi amacından bahsedilir. Ekonomik analiz taraftarlarınca haksız fiil hukuku kuralları sosyal olarak etkin davranışı teşvik etmede hukuki bir araç olarak kullanılabilir.  Zarar verenin faydası da zarar gören ile aynı ağırlıkta refah denklemi içerisinde yer almaktadır. Tazminatın ödenmesi sosyal refahta net bir artış sağlamadığı için hem zarar verenin hem zarar görenin hem de haksız fiilin muhatabı olmayan kişilerin faydasının refah denkleminde yer alması gerekir. Marjinal önleme maliyetleri, kazanın önlenmesine ilişkin marjinal faydadan yüksek ise, bu durumda sosyal refah azalır. Amaç, zarar görenler için adaletin tesisi                                                  60  Sanlı, Haksız Fiil, s. 13. 61  Savaş, Vural Fuat, Hukuk ve İktisat, Yeditepe Üniversitesi Hukuk Fakültesi Dergisi, Y.:2004, C.: I, S.:2, (s. 3-13) s. 4. 62  Savaş, s. 7. 63  Sanlı, Hukuk ve Ekonomi, s. 3. 64  Oğuz a göre, Her ne kadar ekonomik etkinliğin hukuki düzenlemelerin nihai amacı olması değişik nedenlerle eleştirilebilse de, etkinliğin diğer sosyal amaçlara ulaşmadaki aracı rolü nedeniyle etkinlik yaygın bir şekilde kullanılmaktadır. Oğuz, s. 7 65  Sanlı, Haksız Fiil, s. 171. 66  Posner, Richard A., Economics Analysis of Law, New York 2007, s. 192. 67  Sanlı, Haksız Fiil, s. 170. 1454Ankara Üni. Hukuk Fak. Dergisi, 69 (3) 2020: 1437-1473                  Haksız Fiil Hukukunun Amacı olmayıp  cheapest  cost  avoider-  zararı  en  az  maliyetle  önleyen  taraf modeline dayanarak kazaların toplumdaki toplam maliyetinin azaltılması ve bu yolla sosyal refahın arttırılmasıdır. Ekonomik analiz yaklaşımı, haksız fiil hukukunu zarar doğuran bir fiilin gerçekleşmesi ihtimalinde tarafların –hem zarar verenin hem de zarar görenin- ideal önleyici tedbirleri almasını teşvik edecek bir hukuki araç olarak görür. Hukuk  ve  ekonomi  öğretisine  göre  haksız  fiil  hukukunun  asıl  amacı caydırıcılığın tesisi ve bu yolla zararın önlenmesidir. Zararın telafisi, haksız fiilin amacı olmayıp potansiyel zarar verenlerin etkin bir biçimde önlemesi amacına ulaşmada bir araçtır.  Türk hukukunda hukuk ve ekonomi yaklaşımını benimseyen Sanlı hukuk doktrinini  tazminatın  hangi  amaca  yöneldiğini  net  bir  şekilde  ortaya koymadığı; amaç olarak izlenen değerlerin, somut haksız fiil hukuku kuralları ile  ilişkisinin  kurulmadığı, ad  hoc çözümler  üreten,  tutarlılıktan  uzak  bir hukuk  uygulaması  riskini  beraberinde  getirdiği  gerekçeleriyle eleştirmektedir.  Yazar, Türk doktrininin, pozitivist eğilimler nedeniyle, hukuk politikası tartışmalarını üstü kapalı olarak  yaptığı ve bu eğilimin bütünsellikten  yoksun,  tutarsız  önermelere  ve  sonuçlara  yol  açtığı kanaatindedir. Yazara göre, ekonomik analiz, normatif değer yargılarını açık ve  net  bir  biçimde  ortaya  koyar  ve  bunları  somut  hukuk  kuralları  ile ilişkilendirerek, hukuk kurallarını bütünsel bir çerçeve içerisinde tutarlı bir biçimde yorumlar.  Hukuk ve ekonomi öğretisinin normatif veya pozitif sorunları daha etkin çözmek için ekonominin çağdaş yöntemlerini kullandığını belirten Ardıyok da, öğretinin dayandığı ekonomik araçlar ve özellikle ampirik çalışmaların dünyada önemli refah artışlarına neden olduğunu ifade etmektedir. Yazar bu hususta, havayolu taşımacılığında ekonomik açıdan lüzumsuz regülasyonların kaldırılarak Amerika Birleşik Devletleri nde elde edilen etkinlik artışını örnek göstermekte  ve  öğretinin  Türk  hukukunda  da  uygulanması  gerektiğini savunmaktadır.                                                  68  Calabresi, Guido, The Costs of Accidents, A Legal and Economic Analysis, New Haven 1970, s. 17 vd. 69  Sanlı, Hukuk ve Ekonomi, s. 13-14. 70  Sanlı, Haksız Fiil, s. 185: Fikrimizce Türk haksız fiil (hatta özel) hukukundaki temel sorun, normatif bir amacın veya hukuk politikası tercihlerinin oynayabileceği role şüphe ile yaklaşılması ve buna gereken önemin verilmemesidir. Yani belirli ve somut bir amaç olmaksızın dahi, kuralları yorumlamanın mümkün olduğu ve mantıklı ve tutarlı çözümler üretilebileceği  (zımnen  de  olsa)  düşünülmektedir.  Bu  nedenle  özel  hukukta  hukuki pozitivizmin oldukça etkili olduğu söylenebilir. 71  Ardıyok, s. 75, 82. Hukuk ve ekonomi öğretisine yöneltilen eleştirileri ele alan yazar, ekonomik analize yöneltilen günlük hayatta uygulama olanağı sınırlı ütopik modeller 1455Günhan GÖNÜL KOŞAR                         Ankara Üni. Hukuk Fak. Dergisi, 69 (3) 2020: 1437-1473  b)  HUKUK  VE  EKONOMİ  YAKLAŞIMINA  YÖNELTİLEN ELEŞTİRİLER Ekonomik analiz öğretisini eleştiren yazarlarca haksız fiil hukukunun amacı belirlenirken, düzeltici adalet ve hukuki güvenlik gibi hukukun temel ilkeleri ve anayasal olarak korunan hak ve özgürlükler dikkate alınmalıdır.  Hukuk ve ekonomi öğretisince ileri sürüldüğü üzere, potansiyel faillerin gelecekte  daha  dikkatli  davranmaları  gerektiği  yönünde  caydırıcılık sağlanmadığından ve önleme amacına hizmet etmediğinden bahisle zarar görenin zararı telafi edilmezse, bu durumda eşit muamele ilkesi ihlal edildiği gibi bin yıldır kabul edilen düzeltici adalete halel gelir. Ekonomik analiz yaklaşımı, ekonomik etkinlik değil adil tazminat ilkesine dayanan hukuk sistemimiz için uygulanabilir değildir.   Ekonomik  analiz  ayrıca  gerçek  hayattan  uzak  modellere  dayandığı gerekçesiyle  eleştirilmektedir.  İnsel  de  hukukçu  açısından  bakınca, ekonominin çoğu zaman ayakları yere basmayan bir kurgu veya spekülatif bir tasarım olarak görülebileceğine işaret etmektedir. Ekonomik  analizin  toplumdaki  tüm  bireylerin  ekonomik  saiklerle (incentive) hareket ettiği yönündeki çıkış noktası da gerçeklerle bağdaşmaz. Kişilerin kendi becerilerini ve alınan önlemleri olduğundan fazla; buna karşın zararın  meydana  gelme  olasılığını  olduğundan  az  değerlendirdikleri görülmüştür.  Bu  argümana  karşın  ekonomik  teorinin  daha  kompleks modellerde bunlara yer vererek davranışsal bu anomalileri değerlendirmeye dâhil ettiği savunulmaktadır. Hukukun ekonomik analizi yaklaşımı mevzu hukuk ve yasa koyucunun amacıyla da çelişir. Ayrıca haksız fiil hukukunun asıl amacının önleme olarak                                                  kullanıldığı, sosyal bilimlerin genel olarak kesin sonuçlar üretemeyeceği ve bu nedenle hukuk kurallarının ekonomik sonuçları konusundaki argümanların spekülasyonlardan uzak olmayacağı  yönündeki  eleştirilerin,  ekonomi  biliminde  modellerin  rolü  ve  para  dışı değerlerin anlamı gibi konularda yeterince bilgi sahibi olmayan hukukçu akademisyenler tarafından ortaya atıldığını savunmaktadır. Ardıyok, s. 69. 72  Koziol, Germanic, N. 3/16. 73  Honsell/Isenring/Kessler, §1 N. 74. 74  Detaylar için bkz. Koziol, Germanic, N. 3/19; Koziol, Aims-Conclusion, N. 27. 75  İnsel, Ahmet, İktisat ve Hukuk Arasındaki Karmaşık İlişki, Güncel Hukuk, Aralık 2005. https://www.birikimdergisi.com/guncel/902/iktisat-ve-hukuk-arasindaki-karmasik-iliski.    E.T. 20.07.2020. 76  Koziol, Germanic, N. 3/19; Koziol, Aims-Conclusion, N. 27. 77  Wagner,  Münchener  Kommentar  zum  BGB, Vorbemerkungen  §823,  N.  71.  Ayrıca potansiyel failin davranışlarını düzeltecek nitelikte ceza hukuku ve kamu hukuku kuralları öngörülmelidir. Staudinger/Hager, Vorbemerkung zu §§ 823 ff, Rn. 16. 1456Ankara Üni. Hukuk Fak. Dergisi, 69 (3) 2020: 1437-1473                  Haksız Fiil Hukukunun Amacı kabul edilmesi düzenleyici boşluğun (regulatory gap) oluşmasına sebebiyet verir.  Hukuk  tarihinin  gösterdiği  üzere,  zararın  telafisini  (esas  olarak) amaçlayan kurallara ihtiyaç vardır. Haksız fiil hukukunun telafi değil de önleme amacına özgülenmesi durumunda hukuk düzenince zarar görenlerin korunmaya layık görülen hukuki menfaatlerinin korunması noktasında bir eksiklik söz konusu olur. Dolayısıyla bugüne kadar bu işlevi yerine getiren haksız fiil hukukunu başka bir işleve özgüleyip yine zararın tazmini için başka bir hukuk dalını tayin etmekle uğraşmak pek akıl kârı değildir.  Her ne kadar zararın doğmasına sebebiyet vermek, tazminat yaptırımının doğması için gerek koşul olsa da, ekonomik analiz yaklaşımı kabul edilecek olursa  bu  durumda  yaptırım  zarara  bağlı  olmayacaktır.  Önleme  işlevini gösterdiği  gerekçesiyle  tazminat  yükümlülüğü  zarardan  fazla  olabilecek böylece cezalandırıcı tazminatın önü açılacaktır. Hâlbuki cezalandırma, kamu hukukuna özellikle de ceza hukuku ve idare hukukuna ilişkindir. Buna göre, tazminatın kapsamı zarar görene değil, zarar verenin elde ettiği menfaate göre belirlenecektir.  Öte  yandan,  hukukun  ekonomik  analizi  yaklaşımı benimsenecek olursa kişilerin önlem almak için gerekli saiklere sahip olduğu durumlarda  zarar  görenin  zararı  tazmin  edilmeyebilecektir.  Üstelik uygulanacak yaptırımın içeriğinin meydana gelen zarardan bağımsız olduğu kabul ediliyor iken, önleme amacının gerçekleştirilmesine yönelik olarak yaptırım  uygulanması  için  zararın  sorumluluğun  kurucu  unsuru  olarak aranması mantıksızdır.  Haksız fiil hukukunun amacını belirlemede özel hukukun temel ilkeleri dikkate alınmalıdır ve kendisine yabancı olan kamu hukuku görevleri özel hukuka  yüklenmemelidir.  Her  zaman  iki  veya  daha  fazla  hukuk  süjesi arasındaki ilişkiyi doğrudan etkileyen özel hukukun temel ilkelerden birisi, özel hukukun devreye girmesi için sadece failin hukuka aykırı davranışının yeterli olmaması, zarar görenin zarara uğramış olması gibi zarar görene ilişkin bir sebebin de bulunması gerektiği anlamına gelen karşılıklı gerekçelendirme ilkesidir (Prinzip der zweiseitigen Rechtfertigung)80. Bu ilke uyarınca neden bir tarafın daha avantajlı konuma getirildiğini açıklamak yetmez, tarafların arasındaki  ilişkinin  hangi  özelliğinden  ötürü  diğer  tarafın  dezavantajlı konumda bulunduğunun da açıklanması gerekir. Önleme amacından bahisle                                                  78  Koziol, Germanic, N. 3/28.  79  Koziol, Germanic, N. 3/26. 80  Koziol, Germanic, N. 2/92. 81  Bydlinski,  Franz,  Die  Suche  nach  der  Mitte  als  Daueraufgabe  der Privarechtswissenschaft, Archiv für die civilistische Praxis, 2004, 204. Bd., H. 3/4, s. 309395, s. 341 vd.  1457Günhan GÖNÜL KOŞAR                         Ankara Üni. Hukuk Fak. Dergisi, 69 (3) 2020: 1437-1473  zarardan  fazla  tazminata  –cezalandırıcı  tazminata-  hükmetmek  karşılıklı gerekçelendirme ilkesi ile bağdaşmaz.  Yürürlükte olan hukuka kıyasla ekonomik analiz bir ilerleme kat etmez, aksine zararın önlenmesi bakımından daha kötü bir duruma sebebiyet verir. Ekonomik  analiz,  sadece  meydana  gelen  masraflar  nedeniyle  değil,  her şeyden evvel zarar görenin özel alanına müdahale ve bununla bağlantılı olarak ıstıraba sebebiyet vermesi nedeniyle kazaların önlenmesi gerektiğini göz ardı eder. Bu gerekçelerle ekonomik analizin İsviçre hukuk düzenine kesinlikle girmemesi gerektiğini savunan Oftinger/Stark a göre, bütün bir haksız fiil sistemi sadece refahın maksimize edilmesi bakış açısına terk edilmemelidir.  Dayandığı değerlerin yanı sıra ekonomik analiz pratik sebeplerle de tercih edilmemelidir. Zira ekonomik analiz hem zarar önleme maliyetinin hem önlenen zararların maliyetinin tam anlamıyla belirlenemiyor olması hem de tehlikeli bir faaliyetin faydalarını ölçmenin kolay olmaması nedeniyle sadece küçük bir alanda pratik olarak kullanılabilir niteliktedir. Üstelik, ex ante yaklaşım ve önleme amacı, zararın doğup doğmadığından bağımsız olarak, toplam refahın azalmasına büyük ihtimalle sebebiyet vereceğinden tehlikeli fiillerin  yasaklanması  ve  böylece  yaptırım  uygulanması  sonucunu doğurabilecektir.  Hukuk ve ekonomi yaklaşımı Türk doktrininde de eleştirilmiştir: Serozan a  göre,  Kapitalist  ideolojinin  tipik  Amerikan  ürünü sayılabilecek  bir  hukukçuluk  yöntemi  de  hukukun  ekonomik  analizi (economic analysis of law) yöntemidir. Bu yöntem ortalama yurttaşın, bencil ve  rasyonel  davranan  homo  oeconomicusun  güdüsüne  ve  tutumuna dayanarak hukuksal kuralların ve yargıların uygulamadaki etkilerine bakar; bu etkileri de ekonomik etkinlik (efficiency) ve sosyal külfet (social cost) merceğinden değerlendirir. Bu yöntem sosyal yaşam gerçeğine uymayan homo oeconomicus paradigmasıyla bilim dışına düştüğü kadar, anti-sosyal yaklaşımıyla çağdaş sosyal devlet ve sosyal adalet anlayışının da dışına düşer.87                                                  82  Koziol, Germanic, N. 3/27; Karner, N. 11. 83  Oftinger/Stark, §1 N. 62. 84  Oftinger/Stark, §1 N. 66. 85  Oftinger/Stark, §1 N. 68. 86  Koziol, Germanic, N. 3/25. Ekonomik analizin ayrıca hem maddi hem de manevi tazminatın belirlenmesinde yetersiz kaldığı ve hatta keyfiliğe yol açacağı yönünde eleştiriler için bkz. Koziol, Germanic, N. 3/20-N. 3/21. 87  Serozan, Rona, Medeni Hukuk Genel Bölüm/Kişiler Hukuku, İstanbul 2018, I § 5 N. 13. 1458Ankara Üni. Hukuk Fak. Dergisi, 69 (3) 2020: 1437-1473                  Haksız Fiil Hukukunun Amacı Hukuk ve ekonomi öğretisine karşı çekimser davranılması gerektiğini savunan Nomer, özellikle kişiye gelen zararlar bakımından, ekonomik açıdan bir  değerlendirme  yapmanın  insan  onuruyla  bağdaşmayacağına  dikkat çekmektedir. Hukukun  ve  ekonominin  amaçlarının  birbirinden  farklı  olduğunu, ekonominin amacının etkinlik, hukukun amacınınsa adalet olduğuna işaret eden Savaş, etkinlik ve adaletin birbirinin tamamlayıcısı olduğunu ve topluma birlikte yol göstermesi gerektiğini ifade eder. Yazar hukuk ve ekonomi yaklaşımının  etkinliği  adaletin  yerine  ikame  etmesinin  ciddi  bir  yanılgı olduğunu ve ekonomik kavram ve kuralların yeterince incelenmeden bu yaklaşımın benimsendiğini savunmaktadır. Ekonominin  yüksek  düzeyde  matematikleşebilmesi,  aynı  zamanda kişisel ve toplumsal olayları açıklamadaki başarısının ekonomide bir tür üstünlük saplantısına, kendi alanını aşarak tüm toplumsal olayları açıklama girişimine götürdüğü ifade eden Türkbağ, hukukun amacı olarak etkinliğin yer yer adalet ve hakkaniyetle çatıştığına dikkat çekmektedir. Yazara göre, ekonomik analizin hedeflediği etkinlik pastanın büyüklüğü, adaletse onun nasıl paylaştırılacağıyla ilgilidir ve pasta büyüdükçe herkese düşen dilimin kalınlaşacağı savı pek de doğru değildir. Baysal a  göre,  hukuk  ve  ekonomi  öğretisinin  basit  ilkeleri,  hukuk sistemine uygulanabilirlik bakımından ilk bakışta ikna edici ve cazip gelse de, bu ilkeler hukukun adalet sağlama işlevini sarsar niteliktedir. Yazara göre, adaleti  sağlamak  düşüncesi  üzerine  inşa  olunan  Kıta  Avrupası  hukuk sisteminde faydacı teori temelinde yükselen hukuk ve ekonomi öğretisinin normatif değerlendirme bakımından uygulanabilirliği sorun doğurur.                                                  Yazar, kuralların uygulanması açısından ekonomik analize kuşkuyla yaklaşmakla beraber, kural koyma (yasa yapma) sürecinde yararlı ve önemli olduğu kanaatindedir. Serozan, I § 5 N. 13, dn. 7. 88  Nomer, s. 76. 89  Savaş, s. 12. 90  Savaş, s. 12. Öte yandan, hukuk ve ekonomi öğretisinin en önemli temsilcilerinden Posner, adalet kelimesinin farklı anlamları bulunduğuna ve adalet kavramının etkinliği aşan bir anlamı  olduğuna  işaret  etmekte  ve  ekonomik  analizin  normatif  argümanlarının  bu belirlemeler ışığında değerlendirilmesi gerektiğini savunmaktadır. Posner, s. 27. 91  Türkbağ, Ahmet Ulvi, Hukuk ve Ekonomi Anlayışı ya da Hukukun Ekonomik Analizi, Hukuk Felsefesi ve Sosyolojisi Arkivi, Y.: 2003, S.:8, (s. 58-68) s. 59, 67. 92  Türkbağ, s. 67. 93  Baysal, Zarar Görenin Kusuru, s. 22. Hukuk ve ekonomi öğretisinin kişisel değerler söz konusu olduğunda çıkmaza düştüğüne ilişkin açıklama için bkz. Baysal, Zarar Görenin Kusuru, s. 26.  94  Baysal, Zarar Görenin Kusuru, s. 24. 1459Günhan GÖNÜL KOŞAR                         Ankara Üni. Hukuk Fak. Dergisi, 69 (3) 2020: 1437-1473  3. ÖNLEME GÖRÜŞÜNÜN AÇIKLANMASI Dayanağını hukukun ekonomik analizinden alan önleme görüşüne göre, haksız fiil hukuku sosyal maliyetlerin asgariye indirilmesi suretiyle sosyal refahın  maksimize  edilmesine  yönelik  olup  haksız  fiil  kurallarının yorumunda,  zararın  telafisi  yoluyla  düzeltici  adaletin  sağlanması  değil ekonomik etkinlik ölçütü esas alınmalıdır ve haksız fiil hukukunun amacının önleme olduğu kabul edilmelidir.  Önleme görüşüne göre haksız fiil sorumluluğu tehdidi, zarar doğurma riski taşıyan davranışlar üzerinde caydırıcı etki göstermek suretiyle kişilerin sosyal açıdan arzu edilen biçimde davranmasını teşvik eder. Demek ki, önleme  görüşüne  göre  önemli  olan  tazminat  sorumluluğunun  kişinin davranışları üzerindeki etkisidir. Haksız fiil hukuku, sadece zarar görenle zarar veren arasındaki ilişkiyle ilgili değildir, aynı zamanda ileride meydana gelebilecek  riskli  faaliyetlerden  doğabilecek  istenmeyen  sonuçların azaltılmasıyla da ilgilidir. Karşılaşacakları muhtemel tazminat sorumluluğu, kişileri davranışlarında daha özenli olmaya sevk eder, bu da haksız fiillerden doğan  zararın  azalması  biçimindeki  sosyal  açıdan  arzu  edilen  sonucun doğmasını  sağlamaktadır.  Önleme  işlevinin  önemi  özellikle  zarar  ve zenginleşmeyi ispatlama konusunda büyük zorlukların söz konusu olduğu fikri mülkiyeti hukuku bakımından vurgulanır. Telafi amacında, odak noktası zarar gören olup, zarar görenin, zarar doğuran  fiil  gerçekleşmese  idi  içinde  bulunacağı  duruma  döndürülmesi hedeflenmektedir.  Önleme görüşünde ise odak noktası zarar verendir. Telafi görüşü ile önleme görüşü arasındaki bir diğer fark ise telafi görüşünün ex post bakış açısını; önleme görüşününse, ex ante bakış açısını esas almasıdır. Tamamen ex post bakış açısına dayanan telafi görüşüne göre çözümlenmesi gereken hukuki sorun, meydana gelen zarara kimin ne ölçüde katlanacağının belirlenmesidir. Buna karşın, önleme görüşünde tazminat yükümlülüğüyle karşılaşma riskinin kişilerin davranışları üzerindeki etkisi esas alınmaktadır. Önleme görüşüne göre, haksız fiil hukuku, ileride meydana gelebilecek riskli faaliyetlerden doğabilecek istenmeyen sonuçların azaltılmasıyla ilgilidir.  Önleme görüşünün savunucularına göre, rekabet hukukundaki haksız fiil düzenlemesinin amacı da, caydırıcılığın tesisi ve zararın önlenmesidir. Bu görüşe  göre,  rekabet  hukukunun  ihlalinden  kaynaklanan  haksız  fiil                                                  95  Wagner, Münchener Kommentar zum BGB, Vorbemerkungen §823, N. 47; Schwenzer, N. 49.04; Roberto, §2 N. 33; Sanlı, Haksız Fiil, s. 151 vd.  96  Visscher, Louis T., Tort Damages, Tort Law and Economics, Cheltenham 2009, (s. 153214) s. 153. 1460Ankara Üni. Hukuk Fak. Dergisi, 69 (3) 2020: 1437-1473                  Haksız Fiil Hukukunun Amacı sorumluluğunun  temel  amacı,  zararın  telafi  edilmesi  olarak değerlendirilemez. Bunun yerine rekabet hukukunun ihlalinden kaynaklanan haksız fiil sorumluluğunun temel amacı, tazminat ödeme riskinin, rekabet hukukunu  ihlal  etmeyi  düşünen  teşebbüsler  (potansiyel  failler)  üzerinde caydırıcı etki yaratarak gerçekleşmesi muhtemel toplam zararda azalmaya yol açması, kısacası zararın önlenmesidir. 4054 sayılı Rekabetin Korunması Hakkında  Kanunun  tazminat  miktarının,  zarar  miktarını  aşacak  şekilde belirlenmesine ve de zarardan soyutlanarak faillerin elde ettikleri menfaate göre tespit edilebilmesine olanak tanıyan üç katı tazminata ilişkin 58. maddesi bu görüşün pozitif dayanağı olarak gösterilmektedir.  Türk hukukunda Ünlütepe ye göre ise, adam çalıştıranın sorumluluğunu düzenleyen TBK m. 66/3 hükmünün öngörülmesiyle haksız fiilin önleme amacının, telafi amacının önüne geçtiği kabul edilmelidir. Yazara göre, TBK m.  66/3  hükmü  işletmesel  alanda,  genel  bir  sorumluluk  –organizasyon sorumluluğu– tayin etmektedir ve bu hükümle, sorumluluk hukukunda zararın önlenmesi, zararın telafisi amacının önüne geçmiştir. Buna göre, işletme sahiplerine  zararın  doğumunu  engellemeye  yönelik  organizasyonun kurulması bakımından gerekli tedbirlerin alınmasını sağlama yükümlülüğü öngören  ve  buna  aykırılık  hâlinde,  işletene  ortaya  çıkan  zararı  tazmin yükümlülüğü yükleyen TBK m. 66/3 hükmü, öncelikli olarak üçüncü kişilerin zarara uğramasını önleme amacı güder.  4. ÖNLEME GÖRÜŞÜNE YÖNELTİLEN ELEŞTİRİLER Öncelikle  belirtmek  gerekir  ki,  telafi  görüşü  savunucuları  önlemeyi haksız fiil hukukunun ikincil amacı olarak kabul etmektedir. Önleme amacına yöneltilen eleştiriler önlemenin asıl ya da tek amaç olarak görülmesine karşı yöneltilmektedir.                                                  97  Sanlı,  Kerem  Cem,  Türk  Rekabet  Hukukunda  Haksız  Fiil  Sorumluluğu,  Rekabet Hukukunda Güncel Gelişmeler Sempozyumu I, 4 Nisan 2003, Rekabet Kurumu Yayını, Ankara 2003, (s. 197- 262) s. 206. 98  Sanlı, Rekabet, s. 206. RKHK m. 58/2: Ortaya çıkan zarar, tarafların anlaşması ya da kararı veya ağır ihmalinin olduğu hallerden kaynaklanmaktaysa, hâkim, zarar görenlerin talebi üzerine, uğranılan maddi zararın ya da zarara neden olanların elde ettiği veya elde etmesi muhtemel olan kârların üç katı oranında tazminata hükmedebilir. 99  TBK m. 66/3: Bir işletmede adam çalıştıran, işletmenin çalışma düzeninin zararın doğmasını önlemeye elverişli olduğunu ispat etmedikçe, o işletmenin faaliyetleri dolayısıyla sebep olunan zararı gidermekle yükümlüdür. Hükümde adam çalıştıranın sorumluluğunda adam çalıştıranın sorumluluktan kurtulabilmek için getirmesi gereken kurtuluş kanıtını ağırlaştırıcı bir mahiyet mi taşıdığı yoksa adam çalıştıranın sorumluluğundan bağımsız bir hüküm  olarak  ele  alınarak  organizasyon  sorumluluğuna  mı  dayanak  teşkil  ettiği tartışmalıdır. 100  Ünlütepe, Mustafa, Organizasyon Sorumluluğu (TBK m. 66/III), İstanbul 2016, s. 160-161. 1461Günhan GÖNÜL KOŞAR                         Ankara Üni. Hukuk Fak. Dergisi, 69 (3) 2020: 1437-1473  Önleme görüşünü eleştiren yazarlara göre önleme amacını merkeze alan görüş,  haksız  fiil  sorumluluğunun  amacının  telafi  olduğunu  açık  ve  net biçimde  zikreden  Kıta  Avrupası  mevzuatıyla  çelişmektedir.  Önleme, sadece ikincil işlevdir ve tazminata yönelik olmayan bir borcun ifasının sebebini teşkil etmek için tek başına yeterli değildir. Honsell e göre, Burada rasyonel kelimesinin arkasında katıksız bir irrasyonellik saklıdır. Taraflar arasında adil bir denge kurmaya çalışan özel hukukta önleme amacının yeri yoktur. Tabiri caizse ödünç olarak tazminat gerekçesi kullanılmaktadır. 102 Hem özel hukukun temel ilkelerinden karşılıklı gerekçelendirme ilkesi hem de haksız fiil hukukunun önleme kavramını tutarlı uygulamada yetersiz kalacak olması nedeniyle de haksız fiil sorumluluğunda önleme işlevinin asli amaç olması beklenemez.  Haksız fiil sorumluluğunun önleme işlevini yerine getirmede uygun bir araç olması için, yaptırımın yasaklanan davranışla, yani hazırlık hareketiyle veya buna teşebbüsle ilgili olması gerekir ve bir zararın doğmasına bağlı olmaması gerekir. Buna karşın tazmin yükümlülüğünden ancak zarar doğmuşsa söz edilebilir ancak zarar doğmaksızın sırf yasaklanan davranışın  gerçekleşmesi  nedeniyle  bir  yaptırım  öngörülmesi  haksız  fiil hukukuna yabancıdır.  Önleme görüşünü savunan yazarlarca telafi ilkesinin boş bir ilkeden ibaret olduğu ve bu ilkeyle tazminat yükümlülüğünün ne zaman doğduğunun belirlenemeyeceği argümanına karşın, telafi görüşünü savunan yazarlara göre bu argüman isabetsiz olup, önleme görüşü taraftarları üstün gördükleri önleme işlevinin de aynı boşluklardan muzdarip olduğunu kabul etmelilerdir. Telafi görüşü savunucularına göre hukukun ex post uygulanması, önleyicilik işlevine uygun değildir. Ex ante bakış açısıyla hareket eden ekonomik analiz, ex post değerlendirme  yapılan  haksız  fiil  hukukuyla  bağdaşmaz.  Artık  zarar doğduğuna göre, önleme görüşünün savunduğu ölçekte tazminatın önleyici olması güçtür. Ayrıca Calabresi nin cheapest cost avoider- zararı en az maliyetle  önleyen  taraf  modeli,  neredeyse  hiç  kimsenin  fiil  esnasında davranışlarının sonuçlarının toplum için toplam maliyetini ve faydalarını hesaplayamayacağından  ve  özen  yükümlülüğü  ancak  ex  post  olarak belirlenebilecekken  belirli  davranışlar  için  saik  amaçlanmasında  çelişki                                                  101  TBK m. 49/İBK m. 41, Avusturya Medeni Kanunu §1295 ve Alman Medeni Kanunu §823, Avrupa Haksız Fiil Hukuku İlkeleri m.1:101, m. 10:101 de ve Ortak Referans Çerçevesi Taslağı m. VI-1:101 de haksız fiil hukukunun amacının telafi olduğu kabul edilmiştir.  102  Honsell, Heinrich, Amerikan Hukuk Kültürü, MÜHF – HAD, C. 16, S. 3-4, (s. 355-373) (çev. Ar. Gör. Dr. Murat Topuz), s. 364. 103  Koziol, Germanic, N. 3/5. 104  Koziol, Germanic, N. 3/5. 1462Ankara Üni. Hukuk Fak. Dergisi, 69 (3) 2020: 1437-1473                  Haksız Fiil Hukukunun Amacı bulunduğundan  bahisle  eleştirilmektedir.  Ek  olarak,  telafi  amacını reddederek önleme amacını odak noktasına koyan yaklaşım mevzu hukukla çeliştiği gibi telafi amacının terk edilmesi durumunda zararın telafisi/tazmini işlevini görecek başka bir hukuki kurum kalmayacağından düzenleyici bir boşluk oluşmasına sebebiyet verir.  Önleme görüşüne getirilen bir diğer eleştiri, kazaları önleyici tedbirlerin alınmasını  sağlamak  suretiyle  zararın  önlenmesinin  özel  hukukun  değil, esasen kamu hukukunun görevi olduğudur.  Önleme görüşüne getirilen bir başka eleştiri ise, hukuki sorumluluk sigortasının yaygınlaşmasının, haksız fiil sorumluluğunun önleyici işlevine ket vurduğu yönündedir. Sorumluluk sigortası, hem zarar görenler açısından alacakları tazminata kavuşmalarını sağladığı için hem de girişimciler açısından alacakları sorumluluk risklerini hesap edilebilir kıldığı için tercih edilmelidir. Ancak üçüncü şahıslara karşı mali sorumluluk sigortaları, özellikle sigorta primleri konusunda haksız fiil hukukunun önleme amacını baltalamayacak şekilde dizayn edilmelidir.  Telafi görüşü savunucularına göre, yukarıda belirtilen gerekçeler ve farklılıklar nedeniyle önleme amacı telafi amacını ikame edemez ancak telafi amacını tamamlayıcı işlev gösterebilir.  IV. HAKSIZ  FİİL  HUKUKUNUN  AMACINA  İLİŞKİN TARTIŞMANIN SONUCU-CEZALANDIRICI TAZMİNAT Haksız fiil hukukunun amacına ilişkin olarak tartışmanın pratik sonucu, haksız fiil hukukunun asıl amacının önleme olduğunun kabulü halinde telafi amacını benimseyen hukuk sistemlerince reddedilen cezalandırıcı tazminatın önünün açılacak olmasıdır. Kaynağını Anglo-Amerikan hukukundan alan cezalandırıcı tazminat, zarar verenin kasıt ve kötüniyet benzeri hislerle karşısındakine zarar vermesi hâlinde telafi edici tazminata ek olarak hükmedilen bir tazminat türüdür. Cezalandırıcı  tazminat,  zarara  sebep  olan  kişiyi  cezalandırmak  suretiyle                                                  105  Koziol, Germanic, N. 3/18. 106  Koziol, Germanic, N. 3/1. 107  Nomer, s. 36. 108  Honsell/Isenring/Kessler, §1 N. 67; Koziol, Germanic, N. 3/7; Nomer, s. 36. Fransız hukukunda aynı yönde bkz. Moréteau, N. 1/69. Eren, zarar veren, zararlı sonuca kasten veya  ağır  ihmaliyle  sebep  olmuşsa,  sigortacının  zarar  verene  rücu  hakkının  mevcut olduğundan bahisle bu eleştiriye katılmamaktadır. Eren, s. 536. Alman hukukunda aynı yönde bkz. Wagner, Münchener Kommentar zum BGB, Vorbemerkungen §823, N. 47. 109  Koziol, Germanic, N. 3/7. Fransız hukukunda aynı yönde bkz. Moréteau, N. 1/69. 110  Eren, s. 536; Nomer, s. 36. 111  Özden Merhacı, s. 76. 1463Günhan GÖNÜL KOŞAR                         Ankara Üni. Hukuk Fak. Dergisi, 69 (3) 2020: 1437-1473  gelecekte  benzer  fiillerin  gerçekleşmesini  engellemeyi  amaçlar. Cezalandırıcı  tazminatın,  kusurlu  bir  eylem  sonucu  zararın  doğduğu, tazminatın  zarar  miktarından  bağımsız  olarak  belirlendiği  ve  tazminata hükmederken cezalandırma düşüncesinin hâkim olduğu hallerde söz konusu olacağı ifade edilmektedir.  Cezalandırıcı tazminatın en meşhur örneklerinin bulunduğu Amerikan hukukunda bir tazminatın cezalandırıcı tazminat olarak nitelendirilebilmesi için  telafi  amacına  ek  olarak  cezalandırma  ve  önleme  amacı  taşıdığı belirtilerek hükmedilmelidir. Amerikan hukukunda, davacının kazandığı davaların  yaklaşık  yüzde  altısında  cezalandırıcı  tazminata  hükmedildiği belirtilmektedir.  Ekonomik  analiz  taraftarlarınca  savunulan  cezalandırıcı  tazminatın amacı, zarar verenin sorumlu tutulması hâlinde katlanacağı maliyetin hukuka aykırı -ve genellikle kasıtlı- fiiliyle elde ettiği kârdan az olduğu durumlarda meydana  gelen  caydırıcılık  problemlerinden  kaçınmaktır.  Böyle  bir olasılıkta, önleme amacının gerçekleşmesi için zarar görenin uğradığı zararı aşan ve potansiyel zarar verenleri hukuk kurallarını ihlal etmekten caydıracak meblağda tazminata hükmedilir.  Anglo-Amerikan hukukunda sıkça bahsi geçen cezalandırıcı tazminat Kıta  Avrupası  hukukuna  yabancıdır.  Kıta  Avrupası  hukukunda cezalandırıcı tazminatın kabulü haksız fiil hukukunun genel ve temel amacı olan telafi amacına açıkça aykırılık teşkil eder. Öte yandan Türk hukukunda Gül,  kaza  sonucu  meydana  gelen  zarara  mağdurun  katlanması  gerektiği anlayışının  zayıfladığı  ve  önleme  düşüncesinin  önem  kazandığı,  failin meydana  gelen  zararı  karşılamaya  baştan  hazır  olması  halinde  telafi tazminatının caydırıcı etkisinin olmayacağı, ispat sorunları nedeniyle zararın tazmin  edilmemesinin  caydırıcılığı  azalttığı,  telafi  tazminatı  tutarı hesaplanırken failin elde ettiği kârların gözetilmediği, değişik nedenlerle telafi                                                  112  Başoğlu, s. 619. 113  Güleryüz/Zorluoğlu Yılmaz, s. 342. 114  Özden Merhacı, s. 76; Güleryüz/Zorluoğlu Yılmaz, s. 342. Cezalandırıcı tazminatın en meşhur örnekleri Amerika Birleşik Devletleri ndeki Grimshaw v. Ford Motor Co. ve Liebeck v. McDonald s davalarıdır.  115  Polinsky, A. Mitchell/Shavell, Steven, Punitive damages, Tort Law and Economics, Cheltenham 2009, (s. 228-244) s. 228. 116  Miceli, Thomas J., Economics of the Law, New York 1997, s. 35; Posner, s. 207; Schäfer, Hans  Bernd/Müller-Langer,  Frank,  Strict  liability  vs.  negligence,  Tort  Law  and Economics, Cheltenham 2009, (s. 3-45) s. 12; Polinsky/Shavell, s. 228 vd.; Visscher, s. 165 vd. 117  Müller, Handkommentar, Art 41 N. 4; Roberto, §2 N. 25. 1464Ankara Üni. Hukuk Fak. Dergisi, 69 (3) 2020: 1437-1473                  Haksız Fiil Hukukunun Amacı tazminatından indirim yapıldığı, mağduru tazminat davası açmaktan caydıran sebeplerin ve küçük tutarlı zararların tazmininde engellerin bulunduğundan bahisle Türk Borçlar Kanununa cezalandırıcı tazminata olanak veren genel bir hüküm eklenmesi gerektiğini savunmaktadır. Cezalandırıcı tazminatın haksız fiil hukukunda genel olarak kabul edilip edilemeyeceğine  ilişkin  olarak,  yerel  bir  hukuki  problemin  çözümünde karşılaştırmalı  hukuka  başvurmada  dikkatli  olmak  gerekir.  Bir  hukuk sisteminde haksız fiil hukukunun amacı meydana gelen zararın telafisi iken, amacı  önleme  ve  cezalandırma  olan  bir  başka  hukuk  sistemindeki cezalandırıcı tazminat kurumu benimsenmemelidir. Benzer şekilde Kıta Avrupası  haksız  fiil  hukuku,  Anglo-Amerikan  hukukuna  doğrudan uygulanamaz ancak Anglo-Amerikan hukukunda sorumluluğun doğması için zararın arandığı ve buna ek olarak zararın telafisine yönelik telafi edici tazminatlar bakımından böyle bir uygulama söz konusu olabilir. Telafi edici tazminatlar dışındaki Anglo-Amerikan haksız fiilleri, Kıta Avrupası haksız fiil hukukuyla kıyaslanabilir nitelikte değildir. Cezalandırıcı tazminatın haksız fiil hukukunda genel olarak  kabulü, modern hukukun bir başarısı olan ceza hukuku ve özel hukuk ayrımına ters düşer. Böyle bir gerileme modern ceza hukukunun da -suçların ve cezaların kanuniliği ilkesi, belirlilik ilkesi ve kıyas yasağı gibi- temel ilkelerine de aykırıdır. Cezalandırıcı tazminat, haksız fiil hukukunun bir parçası olamaz, özel hükümlerle düzenlenmelidir. Cezalandırma ve önleme amacının gerçekleştirilmesi ihtiyacına ilişkin olarak kamu hukuku ve özellikle ceza hukuku, özel hukuka kıyasla daha uygun hukuki araçlardır. Cezalandırıcı tazminat, -tıpkı telafi edici tazminatlar gibi- ancak ihlal gerçekleşip zarar doğduğunda hukuki uyuşmazlığa konu olacağından bahisle önleme amacının gerçekleştirilmesinde yetersiz kalır. Etkili ve önleyici cezalandırma yasaklanan fiilin gerçekleştirilmesine bağlı olmalıdır.  Ancak  bu  yolla  potansiyel  zarar  verenlerin  caydırılması  ve zararın önlenmesi amacına ulaşılabilir.  Önleme  amacından  bahisle  zarardan  fazla  tazminata  –cezalandırıcı tazminata- hükmetmek, karşılıklı gerekçelendirme ilkesi ile de bağdaşmaz. Bu ilke uyarınca özel hukukta iki taraf arasındaki ilişkinin hangi özelliğinden                                                  118  Gül, s. 422-442. 119  Koziol, Aims-Introductory, N. 3. 120  Koziol, Aims-Conclusion, N. 28; Karner, N. 19. 121  Koziol, Aims- Introductory, N. 14. 122  Karner, N. 19. 123  Karner, N. 19. 124  Koziol, Germanic, N. 3/27; Karner, N. 11. 1465Günhan GÖNÜL KOŞAR                         Ankara Üni. Hukuk Fak. Dergisi, 69 (3) 2020: 1437-1473  ötürü bir tarafın avantajlı diğer tarafınsa dezavantajlı konumda bulunduğunun açıklanması gerekir.  Telafi  amacına  yönelik  olan  ve  zarardan  daha  fazla  tazminata hükmedilmesine izin vermeyen haksız fiil hukukumuzda RKHK m. 58 de öngörülen üç kat tazminat gibi cezalandırıcı tazminat öngören düzenlemeler bulunmakla birlikte bu düzenlemeler ayrıksı nitelikte olup zarardan daha fazla tazminata hükmedilebilmesi için kanun tarafından açıkça öngörülmüş ve unsurları ve sonuçları net biçimde belirlenmiş olmalıdır. V. DEĞERLENDİRME VE SONUÇ Bugün,  dünyada  haksız  fiil  hukukuna  ilişkin  iki  temel  anlayış bulunmaktadır.  Bunlardan  biri,  haksız  fiil  sorumluluğunu,  hukuka  aykırı davranışı önleme amaçlı ceza sorumluluğunun adeta kardeşi gibi görürken; diğeri haksız fiil hukukunu sigorta ve sosyal güvenlik sistemlerinin bir paraleli gibi görür. Buna göre her haksız fiil sisteminin kalbinde, önleyicilik ve tazminat  olmak  üzere,  farklı  güçte  olsalar  da,  aynı  anda  atan  iki  kalp bulunmaktadır.  Yüzyıllar  boyunca  Kıta  Avrupası  hukuk  sisteminde  haksız  fiil hukukunun amacının zarar görenin uğradığı zararın telafi edilmesi olduğu konusunda görüş birliği bulunmaktaydı. TBK m. 49/İBK m. 41, Avusturya Medeni Kanunu §1295 ve Alman Medeni Kanunu §823 bu doğrultuda zararın telafisinden bahsederken; Avrupa Haksız Fiil Hukuku İlkeleri m.1:101 de, m. 10:101 de ve Ortak Referans Çerçevesi Taslağı m. VI-1:101 de haksız fiil hukukunun amacının telafi olduğu kabul edilmiştir.  Haksız  fiil  hukukunun  asıl  amacı  telafi  olmakla  birlikte,  zararın önlenmesi, telafi amacını tamamlayıcı nitelikte olup haksız fiil hukukunun                                                  125  Bydlinski, Franz, Die Suche nach der Mitte als Daueraufgabe der Privarechtswissenschaft (2004), 204 Archiv für die civilistische Praxis, s. 341 vd. 126  Zararın miktarını aşan ölçüde tazminata izin veren ayrıksı nitelikteki düzenlemelerden hangilerinin  cezalandırıcı  tazminat  olarak  nitelendirileceği  konusunda  görüş  birliği bulunmamaktadır. Örneğin, FSEK m. 68 de eser sahibine tanınan üç kat tazminatı Baş Süzel, cezalandırıcı tazminat olarak nitelendirirken; Özden Merhacı ve Güleryüz/Zorluoğlu Yılmaz hükme başvurmak için kusur aranmamasından bahisle aksi görüştedir. Baş Süzel, s. 179; Özden Merhacı, s. 200; Güleryüz/Zorluoğlu Yılmaz, s. 351. RKHK m. 58 de öngörülen üç kat tazminatın hukuki niteliği de oldukça tartışmalı olup bizim de katıldığımız görüşe göre cezalandırıcı tazminat olarak nitelendirilmelidir. Aynı yönde bkz. Özden Merhacı, s. 193; Baş Süzel, s. 179; Kesici, s. 289; Güleryüz/Zorluoğlu Yılmaz, s. 352. 127  Anglo-Amerikan haksız fiil hukuku Kıta Avrupası hukukçusuna kendi hukuk düzenindeki ceza hukukunu hatırlatabilir. Özden Merhacı, s. 47. 128  Wagner, Gerhard, Comparative Tort Law, The Oxford Handbook of Comparative Law, Oxford 2006, s. 1003-1041, s. 1023. 1466Ankara Üni. Hukuk Fak. Dergisi, 69 (3) 2020: 1437-1473                  Haksız Fiil Hukukunun Amacı ikincil amaçlarından biridir. Son yıllarda Amerikan hukukunun etkisiyle Kıta Avrupası nda ivme kazanan hukuk ve ekonomi öğretisine göre ise haksız fiil hukukunun asıl amacı caydırıcılığın tesisi ve bu yolla zararın önlenmesidir. Zararın telafisi, haksız fiilin amacı olmayıp potansiyel zarar verenlerin etkin bir  biçimde  önlemesi  amacına  ulaşmada  bir  araçtır.  Önleme  amacının gerçekleşmesi için zarar görenin uğradığı zararı aşan ve potansiyel zarar verenleri hukuk kurallarını ihlal etmekten caydıracak meblağda tazminata cezalandırıcı tazminata- hükmedilebilir. Kanaatimizce, haksız fiil hukukunun ana amacı o dönemde toplumda hâkim olan adalet ve hakkaniyet düşüncesine göre, günlük yaşamda zararın meydana geldiği pek çok olayın hangilerinde, zarar görenin zararını zarar verene aktarabileceğini düzenlemektir. Hukukun genel amacı olan sosyal tatminin sağlanması için tazminatın kabul edilebilir, adil ve uygun bir biçimde belirlenmesi gerekmektedir, bu da tazminat hukukunun ilk amacının telafi çerçevesinde hakkaniyeti sağlamak olduğu anlamına gelir. Meydana gelen zararın telafi edilip edilemeyeceği, kimin tarafından ve hangi şartlar altında telafi edileceğini düzenleyen haksız fiil hukuku, hakların korunması ödevi ve hareket serbestisi arasında makul bir denge kurmalıdır. Zarar görenin koruma altındaki alanı genişledikçe, diğer kişilerin hareket alanı kısıtlanacaktır. Üstelik, haksız fiil hukuku sadece potansiyel zarar verenlerin değil, aynı zamanda potansiyel zarar görenlerin davranışlarını da etkiler.  Haksız fiil hukukunun asıl amacının telafi olduğu yönündeki kabulden ayrılmaya yönelik argümanlar genel olarak Kıta Avrupası ve özellikle Türk haksız fiil hukuku açısından geçerli gözükmemektedir; dolayısıyla haksız fiil hukukunun  asıl  amacının  telafi  olduğu  kabul  edilmelidir.  Hukukumuzda önleyiciliği ve caydırıcılığı ceza hukuku, idare hukuku yaptırımları, özellikle tedbir  kurumu  ve  kazancın  iadesi  için  kusurun  aranmadığı  sebepsiz zenginleşme sağlamaktadır. Haksız fiil hukuku ise zarar görenin zararının zarar veren tarafından telafisini düzenler. Telafi amacı zenginleşme yasağını beraberinde  getirdiğinden  genel  hükümler  kapsamında  cezalandırıcı tazminata  hükmedilmesi  mümkün  olmayıp  cezalandırıcı  tazminata hükmedilebilmesi için buna olanak tanıyan özel bir düzenlemenin öngörülmüş olması gerekir.  Türk hukukunda cezalandırıcı tazminat öngören düzenlemeler ayrıksı nitelikte olup bu düzenlemelerin varlığı, haksız fiil hukukunda önleme amacının ve cezalandırıcı tazminatın kabulü gibi genel bir sonuca ulaşmak için yeterli değildir.                                                   129  Özden Merhacı, s. 159.  130  Staudinger/Hager, Vorbemerkung zu §§ 823 ff, Rn. 12. 1467Günhan GÖNÜL KOŞAR                         Ankara Üni. Hukuk Fak. Dergisi, 69 (3) 2020: 1437-1473  Hukuk ve ekonomi öğretisine ilişkin olaraksa, her ne kadar bu öğretinin haksız  fiil  hukukunun  amacının  önleme  olduğuna  ilişkin  argümanlarına katılmasak da vardığımız bu sonuç, hukuk ve ekonomi öğretisinin tümden reddedilmesi  gerektiği  anlamına  gelmemektedir.  Aksine  öğretinin  hem normatif hem de pozitif olarak yol gösterebilecek bir referans noktası teşkil edebileceği alanlar mevcuttur ve özel hukuk da bu alanlardan biridir ve hatta tarihsel bir perspektiften bakıldığında haksız fiil hukuku bu alanların başında gelmektedir.  Genel olarak, kaynağını ana akım ekonomiden alan, hukuk ve ekonomi öğretisi bakımından da en çok eleştirilen hususlardan biri rasyonel seçim teorisidir  (rational  choice  theory).  Rasyonel  birey  varsayımı  özellikle ekonomi gibi modellemenin ön planda olduğu bir alanda halen en işlevli varsayımlardan biri olsa da katı tatbik edildiği takdirde hukuk alanında bazı adaletsiz sonuçlara yol açabileceği gerekçesiyle eleştirilmektedir. Bu isabetli bir eleştiri olmakla birlikte; belirtmek gerekir ki, genel olarak ekonomiye, özel olaraksa  hukuk  ve  ekonomi  yaklaşımına  dair  kısıtlı  bir  bakış  açısını yansıtmaktadır.  Zira  sözgelimi  artık  yerleşik  hale  gelmiş  ‘davranışsal ekonomi (behavioral economics)  olarak anılan alan tam da rasyonelitenin sınırlılıklarını incelemektedir ve bunu yaparken başta psikoloji olmak üzere çeşitli bilim alanlarından istifade etmektedir. Nitekim, ekonomi alanındaki en prestijli ödül olarak kabul edilen Nobel ekonomi ödülleri yakın zamanda (2002, 2013, 2017) bu alandaki çalışmalara verilmiştir. Bunun dışında, örneğin genel olarak doğası itibarıyla kâr amacı güden (profit-seeking) ticari işletme ve şirketleri konu alan ticaret hukuku alanında yaygın olan ‘basiretli iş adamı  gibi davranma yükümü esasen ekonomideki rasyonalite varsayımı ile yakından ilgilidir. Son  olarak,  özel  hukukun  ve  kamu  hukukunun  (özellikle  idare hukukunun) bir arada olduğu rekabet hukuku gibi veya piyasa aksaklıklarının (market failure) söz konusu olduğu regülasyon hukuku gibi alanlar açısından ekonomi ve dolayısıyla hukuk ve ekonomi sadece analiz aracı (pozitif) olarak değil, kimi zaman normatif olarak da zorunlu olarak başvurulması gereken bir disiplin olarak karşımıza çıkar. Bunlar haricinde yine normatif açıdan, yeni                                                  131  2002 yılında, Daniel Kahneman, beklenti teorisi (prospect theory) çerçevesinde, bireylerin riskli ve belirsiz koşullarda karar ve tercih süreçlerinin ekonomideki rasyonel birey varsayımı temelinde gerçekleşmediğine dikkat çekerek ekonomi dünyasına psikolojiyi entegre etmesiyle; 2013 yılında, Robert J. Shiller, davranışsal finans alanında varlık fiyatlarının ampirik analiziyle ve 2017 yılında Richard H. Thaler, davranışsal ekonomiye katkılarıyla  Nobel  ekonomi  ödülüne  layık  görülmüştür. https://www.nobelprize.org/prizes/lists/all-prizes-in-economic-sciences/ E.T. 07.08.2020. 1468Ankara Üni. Hukuk Fak. Dergisi, 69 (3) 2020: 1437-1473                  Haksız Fiil Hukukunun Amacı gelişen teknoloji-yoğun konularda yapılacak hukuki düzenlemeler noktasında bir  yandan  öngörülebilirlik  ve  düzen  sağlamak  isteyen  öte  yandansa inovasyonun önünü açmayı amaç edinen hukuk için ekonomi vazgeçilmezdir. Güncel bir örnek olarak kripto-varlıkların (crypto-assets) veya bilinen popüler örneğiyle Bitcoin in (her ne kadar bazen kripto-para olarak anılsalar da) hukuki açıdan ‘para  veya ‘elektronik para  teşkil edip etmediği temelde bu varlıkların  ekonomik  işlevleriyle  yakından  ilişkilidir.  Keza  eşya  hukuku açısından  bu  varlıkların  vasıflandırılması  ve  farklı  türlerinin sınıflandırılmasında  Coase  teoreminin  bir  çerçeve  sunabileceği tartışılmaktadır.  Pozitif  bakımdan  ise  hukuk  ve  ekonomi  öğretisi halihazırda uygulanmakta olan hükümlerin yöneldikleri amaca ne nispette ulaşabildiklerini  tespit  etmede  kullanılabilecek  alternatif  ölçülebilir  bir yöntemdir.",
     "Kaynakça": "Abik,  Yıldız,  “Normun  Koruma  Amacı  Teorisi,  Ankara  Üniversitesi  Hukuk Fakültesi Dergisi, Y.: 2010, C.: 59, S.: 3, s. 345-448. Akçura Karaman, Tuba, “Haksız Fiil Sorumluluğunda Hukuka Aykırılık Unsurunun İrdelenmesi  ve  Tehlike  Kuralı,  Galatasaray  Üniversitesi  Hukuk  Fakültesi Dergisi, Y.: 2004, S.: 1, Prof. Dr. Erden Kuntalp e Armağan, s. 553-583.  Akipek, Şebnem/Küçükgüngör, Erkan, “İngiliz Hukukunda Haksız Fiil Ehliyeti, Prof. Dr. Turhan Esener e Armağan, Ankara 2000, s. 47-55. Antalya, O. Gökhan, Borçlar Hukuku Genel Hükümler C.:II, İstanbul 2018. Ardıyok, Şahin, Regülasyon Hukuku, İstanbul 2019. Atamer,  Yeşim  M.,  Haksız  Fiillerden  Doğan  Sorumluluğun  Sınırlandırılması Özellikle Uygun Nedensellik Bağı ve Normun Koruma Amacı Kuramları, İstanbul 1996. Baş Süzel, Ece, Gerçek Olmayan Vekâletsiz İş Görme -Menfaat Devri Yaptırımı, İstanbul 2015.                                                  132  Zilioli, Chiara, “Crypto-Assets: Legal Characterisation and Challenges under Private Law, European Law Review, Y.:2020, Vol.: 46 (2), s. 251–266. 133  Coase, Ronald H., “The Problem of Social Cost, Journal of Law and Economics, Vol. 3, Y:: Ekim1960, s. 1-44. Ronald Coase, 1991 yılında ekonominin kurumsal yapısı ve işleyişi için  işlem  maliyetlerinin  ve  mülkiyet  haklarının  önemini  keşfetmesi  ve  açıklığa kavuşturması  nedeniyle  Nobel  ekonomi  ödülüne  layık  görülmüştür. https://www.nobelprize.org/prizes/lists/all-prizes-in-economic-sciences/ E.T. 07.08.2020. 134  Sarel, Roee, “Your Bitcoin Is Mine: What Does Law and Economics Have to Say about Property Rights in Cryptocurrencies?, SSRN Electronic Journal, Y.:2020, s. 1-55. 1469Günhan GÖNÜL KOŞAR                         Ankara Üni. Hukuk Fak. Dergisi, 69 (3) 2020: 1437-1473  Başoğlu,  Başak, “Cezalandırıcı Tazminat (Punitive  Damages) Yaptırımı ve  Bu Yaptırımın Türk Hukukuna Etkilerinin Değerlendirilmesi, Prof. Dr. Turhan Esener e Armağan, C.:II, İstanbul 2016, s. 617-637. Baysal, Başak, Haksız Fiil Hukuku, İstanbul 2019. (Baysal, Haksız Fiil) Baysal, Başak, Zarar Görenin Kusuru (Müterafik Kusur), İstanbul 2012. (Baysal, Zarar Görenin Kusuru) Brehm, Roland, Berner Kommentar, Die Entstehung durch unerlaubte Handlungen, Art. 41 - 61 OR Schweizerisches Zivilgesetzbuch, Das Obligationenrecht, 4. Auflage 2013.  Bydlinski,  Franz,  “Die  Suche  nach  der  Mitte  als  Daueraufgabe  der Privarechtswissenschaft, Archiv für die civilistische Praxis, 2004, 204. Bd., H. 3/4, s. 309-395. Calabresi, Guido, The Costs of Accidents, A Legal and Economic Analysis, New Haven 1970. Çekin, Mesut Serdar, 6098 Sayılı Türk Borçlar Kanunu Madde 71 Çerçevesinde Tehlike Sorumluluğu, İstanbul 2016. Coase, Ronald H., “The Problem of Social Cost, Journal of Law and Economics, Vol. 3, Y:: Ekim1960, s. 1-44. Deschenaux, Henri/Tercier, Pierre, Sorumluluk Hukuku, Ankara 1983. (çev. Salim Özdemir) Eren, Fikret, Borçlar Hukuku Genel Hükümler, Ankara 2016.  Fellmann, Walter/Kottmann, Andrea, Schweizerisches Haftpflichtrecht, Bern 2012. Gordley James/von Mehren, Arthur Taylor, An Introduction to the Comparative Study of Private Law, Cambridge 2006. Gönül Koşar, Günhan, Haksız Fiil Sorumluluğunda Kusur ve Etkisi, İstanbul 2020.  Guhl,  Theo/Koller,  Alfred/Schnyder,  Anton  K.  /Druey,  Jean  Nicolas,  Das Schweizerische  Obligationenrecht  mit  Einschluss  des  Handels-und Wertpapierrechts, Zürih 2000. Gül, İbrahim, ABD ve Türk Hukukunda Medeni Ceza, Ankara 2015. Güleryüz,  M.  Tarık/Zorluoğlu  Yılmaz,  Ayça,  “Bir  Anglo-Amerikan  Hukuku Müessesi  Olarak  Cezalandırıcı  Tazminatın  [Punitive  Damages]  Bazı  Türk Hukuku Müesseseleri ile Mukayesesi, Türkiye Barolar Birliği Dergisi 2019 (141), s. 325-362.   Hager, Johannes, J. von Staudingers Kommentar zum Bürgerlichen Gesetzbuch: Staudinger  BGB  -  Buch  2:  Recht  der  Schuldverhältnisse:  §§  823  A-D 1470Ankara Üni. Hukuk Fak. Dergisi, 69 (3) 2020: 1437-1473                  Haksız Fiil Hukukunun Amacı (Unerlaubte Handlungen 1 - Rechtsgüter und Rechte; Persönlichkeitsrecht; Gewerbebetrieb), Berlin 2017. (Staudinger/Hager) Honsell, Heinrich, “Amerikan Hukuk Kültürü, MÜHF – HAD, C. 16, S. 3-4, s. 355373. (çev. Ar. Gör. Dr. Murat Topuz) Honsell,  Heinrich/Isenring,  Bernhard/Kessler,  Martin  A.,  Schweizerisches Haftpflichtrecht, Zürih 2013. İmre, Zahit, Doktrinde ve Türk Hukukunda Kusursuz Mesuliyet Hâlleri, İstanbul 1949. İnsel, Ahmet, “İktisat ve Hukuk Arasındaki Karmaşık İlişki, Güncel Hukuk, Aralık 2005. https://www.birikimdergisi.com/guncel/902/iktisat-ve-hukuk-arasindakikarmasik-iliski     E.T. 22.07.2020. Karner,  Ernst,  “Prevention,  Deterrence,  Punishment,  The  Aims  of  Tort  Law Chinese and European Perspectives, Viyana 2017. Kesici,  Buğra,  Rekabet  Hukukunun  İhlalinden  Kaynaklanan  Haksız  Fiil Sorumluluğu, İstanbul 2017. Keskin, A. Dilşad, Objektif Manevi Zarar Teorisi Açısından Manevi Tazminat, Ankara 2016. Kılıçoğlu, Ahmet M., Borçlar Hukuku Genel Hükümler, Ankara 2018. Koziol, Helmut, “Introductory Remarks, The Aims of Tort Law Chinese and European Perspectives, Viyana 2017. (Koziol, Aims-Introductory) Koziol, Helmut, “Conclusion, The Aims of Tort Law Chinese and European Perspectives, Viyana 2017. (Koziol, Aims-Conclusion) Koziol, Helmut, Basic Questions of Tort Law from a Germanic Perspective, Viyana 2012. (Koziol, Germanic) Koziol, Helmut, Basic Questions of Tort Law from a Comparative Perspective, Viyana 2015. (Koziol, Comparative) Koziol, Helmut, Principles of European Tort Law, Text and Commentary, Viyana 2005. (Koziol, Art. 1:101) Koziol, Gabriele/Koziol, Helmut, Austrian Private Law, Viyana 2017. Kötz, Hein/Wagner, Gerhard, Deliktsrecht, Münih 2016. Magnus, Ulrich, Principles of European Tort Law, Text and Commentary, Viyana 2005.  Miceli, Thomas J., Economics of the Law, New York 1997. Moréteau, Olivier, “Basic Questions of Tort Law from a French Perspective, Basic Questions of Tort Law from a Comparative Perspective, Viyana 2015. 1471Günhan GÖNÜL KOŞAR                         Ankara Üni. Hukuk Fak. Dergisi, 69 (3) 2020: 1437-1473  Müller, Christoph, CHK- Handkommentar zum Schweizer Privatrecht, 2012.  Nomer, Haluk Nami, Haksız Fiil Sorumluluğunda Maddi Tazminatın Belirlenmesi, İstanbul 1996. Oftinger,  Karl/Stark,  Emil  W.,  Schweizerisches  Haftpflichtrecht  Erster  Bd.: Allgemeiner Teil, Zürih 1995. Oğuz,  Fuat,  “Hukukun  Ekonomik  Analizi:  Genel  Bir  Değerlendirme,  Piyasa, 2002/2, s. 3-23. Oğuzman, M. Kemal/Öz, Turgut, Borçlar Hukuku Genel Hükümler C.: II, İstanbul 2014. Oliphant, Ken, “Basic Questions of Tort Law from the Perspective of England and the Commmonwealth, Basic Questions of Tort Law from a Comparative Perspective, Viyana 2015.  Özcan Büyüktanır, Burcu G., “Bedensel Bütünlüğün İhlali Nedeniyle Ortaya Çıkan Maddi  ve  Manevi  Zararların  İngiliz  Hukukuna  Göre  Tazmini,  Ankara Üniversitesi Hukuk Fakültesi Dergisi, Y.: 2017, C.: 66, S.:1, s. 49-72.  Özden Merhacı, Selin, Karşılaştırmalı Hukukta Cezalandırıcı Tazminat (Punitive Damages), Ankara 2013. Polinsky,  A.  Mitchell/Shavell,  Steven,  “Punitive  damages,  Tort  Law  and Economics, Cheltenham 2009, s. 228-244. Posner, Richard A., Economics Analysis of Law, New York 2007. Roberto, Vito, Schweizerisches Haftpflichtrecht, Zürih 2002. Rudden, Bernard, “Torticles, Tulane Civil Law Forum, 1991-1992, Vol. 6/7, s. 105129. Sanlı, Kerem Cem, Haksız Fiil Hukukunun Ekonomik Analizi – Hukuk ve Ekonomi Öğretisi, İstanbul 2007. (Sanlı, Haksız Fiil) Sanlı,  Kerem  Cem,  “Hukuk ve  Ekonomi  Yönteminden  Haksız  Fiil  Hukuku, Sorumluluk Hukuku, İstanbul 2017, s. 3-22. (Sanlı, Hukuk ve Ekonomi) Sanlı, Kerem Cem, “Türk Rekabet Hukukunda Haksız Fiil Sorumluluğu, Rekabet Hukukunda Güncel Gelişmeler Sempozyumu I, 4 Nisan 2003, Rekabet Kurumu Yayını, Ankara 2003, s. 197- 262. (Sanlı, Rekabet) Sarel, Roee, “Your Bitcoin Is Mine: What Does Law and Economics Have to Say about  Property  Rights  in  Cryptocurrencies?,  SSRN  Electronic  Journal, Y.:2020, s. 1-55. Savaş, Vural Fuat, “Hukuk ve İktisat, Yeditepe Üniversitesi Hukuk Fakültesi Dergisi, Y.:2004, C.: I, S.:2, s. 3-13. 1472Ankara Üni. Hukuk Fak. Dergisi, 69 (3) 2020: 1437-1473                  Haksız Fiil Hukukunun Amacı Schäfer, Hans Bernd/Müller-Langer, Frank, “Strict liability vs. negligence, Tort Law and Economics, Cheltenham 2009, s. 3-45. Schwenzer, Ingeborg, Schweizerisches Obligationenrecht Allgemeiner Teil, Bern 2016. Serozan, Rona, Medeni Hukuk Genel Bölüm/Kişiler Hukuku, İstanbul 2018. Tandoğan, Haluk, Türk Mes uliyet Hukuku (Akit Dışı ve Akdi Mes uliyet), (1961 Tıpkı Bası) İstanbul 2010. Tiftik, Mustafa, Akit Dışı Sorumlulukta Maddi Tazminatın Kapsamı, Ankara 1994. Tunçomağ, Kenan, Türk Borçlar Hukuku Genel Hükümler, İstanbul 1976. Türkbağ, Ahmet Ulvi, Hukuk ve Ekonomi Anlayışı ya da Hukukun Ekonomik Analizi, Hukuk Felsefesi ve Sosyolojisi Arkivi, Y.: 2003, S.:8, s. 58-68. Ünlütepe, Mustafa, Organizasyon Sorumluluğu (TBK m. 66/III), İstanbul 2016.  Visscher, Louis T., “Tort Damages, Tort Law and Economics, Cheltenham 2009, s. 153-214. von Bar, Christian, The Common European Law of Torts Volume One, Oxford 1996. Wagner,  Gerhard,  “Prävention  und  Verhaltenssteuerung  durch  Privatrecht  – Anmaßung oder legitime Aufgabe, Archiv für die civilistische Praxis, 2006, 206. Bd., H. 2/3, s. 352-476. (Wagner, Prävention) Wagner,  Gerhard,  Münchener  Kommentar  zum  BGB,  Münih  2017.  (Wagner, Münchener Kommentar zum BGB) Wagner, Gerhard, “Comparative Tort Law, The Oxford Handbook of Comparative Law, Oxford 2006, s. 1003-1041. (Wagner, Comparative) Werro, Franz, Commentaire romand, Code des obligations I Art. 1-529 CO, 2. édition 2012.  Zilioli, Chiara, “Crypto-Assets: Legal Characterisation and Challenges under Private Law, European Law Review, Y.:2020, Vol.: 46 (2), s. 251–266. Zweigert, Konrad/Kötz, Hein, Introduction to Comparative Law, Oxford 1998.    1473Günhan GÖNÜL KOŞAR                         Ankara Üni. Hukuk Fak. Dergisi, 69 (3) 2020: 1437-1473   1474"
}