{
     "Tip": "Makale",
     "Dergi İsmi": "Ankara Üni. Hukuk Fak. Dergisi",
     "Üniversite İsmi": "",
     "Gün": "20",
     "Ay": "04",
     "Yıl": "2021",
     "Cilt": "70",
     "Sayı": "1",
     "Başlık": "BİR SAPMA DAVRANIŞI OLARAK FUHUŞ",
     "Title": "Prostitution As a Deviant Behavior",
     "Yazar İsmi": [
          "Günce ARTANTAŞ"
     ],
     "Danışman İsmi": "",
     "Anahtar Kelimeler": [
          "Fuhuş",
          "Kriminolojik Teoriler",
          "İsveç modeli"
     ],
     "Keywords": [
          "Prostitution",
          "Criminological Theories",
          "Swedish model"
     ],
     "Özet": "Bütün hukuk düzenlerinde ortak bir suç olarak öngörülmemesi sebebiyle fuhuş,  bu  çalışmada  bir  sapma  davranışı  olarak  nitelendirilmiş  ve  suçu açıklamakta da kullanılan kriminolojik teoriler ekseninde değerlendirilmiştir. Kingsley Davis in işlevselci teorisi bu teoriler içinde önemli bir yere sahiptir. Zira bir yandan görünüşte fuhuşu kınayan cinsel ahlakın, diğer yandan ironik bir biçimde ve belki farkında olmaksızın fuhuşun sosyal bir kurum olarak varlığını sürdürmesini sağladığını ortaya koymuştur. Bu alanda ön plana çıkan bir diğer görüş ise radikal feminist teoridir. Söz konusu teoriye göre fuhuşu bir  meslek  olarak  kabul  etmenin  zorluğu,  insan  onuruna  ve  vücuduna yüklenen  anlamdan  kaynaklanmaktadır.  Fuhuşun  yasal  kabul  edildiği Hollanda ve Yeni Zelanda gibi ülkelerde kadınların ekonomik, duygusal ya da cinsel sömürüsünün engellenemediği görülmektedir. Fuhuşu yasal hale getirmek, aslında kişi özgürlüğü adına hukuk düzeninin kişinin organlarını satmasına izin vermesinden pek de farklı değildir. Fuhuşla ilgili olarak farklı modelleri benimseyen ülkelerin yasal düzenlemeleri incelendiğinde fuhuşu bir insan hakları sorunu olarak değerlendiren, bu itibarla seks satın almayı suç haline getiren ve bedenini satmak zorunda kalan kadını ise mağdur olarak nitelendirerek ona destek sağlayan İsveç modeli, en modern ve hümanist çözüm olarak karşımıza çıkmaktadır.",
     "Abstract": "This paper deals with prostitution within the criminological theories framework, which are also used to explain crime, considering it as a deviant behavior rather than a criminal act since it is not necessarily regulated as a crime in all legislations. Among such theories, the functionalist approach of Kingsley Davis plays a crucial role as it shed light on how sexual morality condemns  prostitution  while  it  also  ironically  prolongs  the  existence  of prostitution as a social institution. The second prominent theory in this field is the radical feminist approach, according to which the difficulty of accepting prostitution as an occupation stems from the meaning attributed to human dignity and body. It is observed that the economic, emotional, and sexual exploitation  of  women  cannot  be  prevented  in  the  countries  (e.g.,  The Netherlands and New Zealand) where prostitution is decriminalized. By examining legislations of the countries adopting different models, the Swedish model, which views prostitution as a human rights problem, criminalizes the purchase of sexual services and supports the providers of these sexual services by describing them as victims, appears to be the most modern and humanist practice.",
     "Metin": "Fahişelik insanlık tarihinin en eski mesleğidir denir.1 Bu söyleme pek çok açıdan getirilebilecek eleştiriler bir yana bırakılacak olursa, fuhuşun en eski                                                  1   Fahişe  (prostitute)  sözcüğünün  Latince  önünde  durmayı  sağlamak  anlamına  gelen ‘prostituere den türediği düşünülmektedir. Fuhuşla ilgili tarihteki ilk kayıt Mezopotamya da bulunmuştur. Burada rahipler doğurganlığı artırmak için tapınağa gelen kadınlarla cinsel ilişkiye girerlerdi. Babil de bütün kadınların evlilik töreni öncesinde tapınak görevleri vardı, tapınağa gelen ilk yabancı erkekle birlikte olmaları gerekirdi. Aldıkları cinsel hizmetin karşılığında erkeklerin tapınağa bağışta bulunmaları zorunluydu. Bkz. Larry J Siegel, Criminology: Theories, Patterns and Typologies (11th edition, Cengage Learning 2012) 483; Steven E Barkan, Criminology: A Sociological Understanding (7th edition, Pearson 2017) 304. 2   Çalışmanın ilerleyen kısımlarında da belirtileceği üzere, fahişeliğin bir meslek olarak değerlendirilmesi mümkün değildir. Türk Dil Kurumu Sözlüğü nde meslek, belli bir eğitim ile kazanılan, sistemli bilgi ve becerilere dayalı, insanlara yararlı mal üretmek, hizmet vermek ve karşılığında para kazanmak için yapılan, kuralları belirlenmiş iş şeklinde tanımlanmaktadır. Bir uğraşının karşılığında para kazanılması, o uğraşıyı meslek olarak değerlendirmeye yetmemektedir. Fahişelik, belirli bir eğitim ile kazanılan veya sistemli bilgi ve beceriye dayalı bir iş değildir. ‘Türk Dil Kurumu | Sözlük  <https://sozluk.gov.tr/> accessed 13 March 2021. 2Ankara Üni. Hukuk Fak. Dergisi, 70 (1) 2021: 1-29                              Bir Sapma Davranışı Olarak Fuhuş sapma davranışlarından biri olduğu açıktır.3 Fuhuş, tarih boyunca değişik ölçülerde ve şekillerde bütün toplumlarda var olmuştur ve yakın gelecekte de varlığını sürdürecek gibi görünmektedir. Fuhuş ya da seks işçiliği, özünde ticarileşmiş cinsel davranışı ifade eder. Daha açık bir tanımla fuhuş, fahişe ve müşteri ile bazı durumlarda fahişenin işvereni  veya  dostu  (kadın  satıcısı/sevgilisi)  arasındaki  bir  anlaşmaya dayanan, evlilik dışı, ticari seks alışverişidir.5 Görüldüğü gibi, bu tanımın üç unsuru bulunmaktadır: 1. Söz konusu fiilin müşteri açısından cinsel bir anlamı vardır. Bu kapsama  cinsel  haz  veren  herhangi  bir  davranış  girer.  Örneğin, vajinal/oral/anal cinsel birleşme, teşhircilik, sadomazoşizm vb. 2. Ekonomik değiş tokuş. Cinsel davranışın karşılığında çoğunlukla para veya ekonomik değeri olan herhangi bir mal verilir. 3. Duygusal ilgisizlik. Cinsel davranış tamamen ekonomik motivasyona dayalıdır. Fahişe ve müşteri birbirini tanısalar bile cinsel davranış şefkatten uzaktır; taraflar için duygusal bir anlamı yoktur.6 Söz  konusu  tanımın  tarafların  cinsiyetine  karşı  nötr  olduğu belirtilmelidir. Zira fahişe ve müşteri, kadın, erkek veya transseksüel olabilir. Çalışmanın kapsamı fuhuşun en yaygın ortaya çıkış biçimiyle, yani kadın fahişe  ve  erkek  müşteri  arasındaki  heteroseksüel  sapma  davranışıyla sınırlandırılmıştır. Fuhuş bütün toplumlarda görülür, fakat aynı zamanda, toplumun büyük çoğunluğu fuhuşu onaylamaz. Bazılarına göre fuhuş, kişiyi insanlığından koparan bir düşkünlük ve doğanın kanunlarının büyük bir ihlaliyken; diğerleri fahişeliği topluma faydalı herhangi bir meslek olarak görmektedir.7 İkinci görüşü savunanlar bu nedenle ticari seks alışverişi gerçekleştiren kadına seks işçisi demeyi tercih etmektedirler; onlara göre bu kavram kadına sözde                                                  3   JA Humphrey and S Palmer, Deviant Behavior: Patterns, Sources, and Control (Plenum Press 1990) 149. Sapma, genel anlamıyla toplumsal normlara aykırı davranışı ifade etmektedir. Fuhuşun bir sapma olarak nitelendirilip nitelendirilemeyeceği hakkında bkz. Marshall B Clinard and Robert F Meier, Sociology of Deviant Behavior (14th edition, Cengage Learning 2015) 18. 4   Clifton D Bryant, ‘Sexual Deviance  in Clifton D Bryant (ed), The Routledge Handbook of Deviant Behavior (1st edition, Routledge 2011) 366. 5   Siegel (n 1) 483. 6   Siegel (n 1) 484. 7   Clinard and Meier (n 3) 350–351. 3Günce ARTANTAŞ                                              Ankara Üni. Hukuk Fak. Dergisi, 70 (1) 2021: 1-29  özgürlük  tanımaktadır.8  Bu  çalışmada  seks  işçisi  veya  sermaye  gibi isimlendirmeler yerine fahişe sözcüğü kullanılacaktır. Ancak bu sözcüğün burada  kesinlikle  kadını  aşağılamak  amacıyla  kullanılmadığını  ayrıca  ve önemle vurgulamak gerekir. II. FUHUŞU AÇIKLAYAN TEORİLER Fuhuşa  ilişkin  kriminolojik  teoriler,  ileride  incelenecek  olan karşılaştırmalı hukukta benimsenen değişik yaklaşımların düşünsel temelini oluşturması bakımından önem arz etmektedir. Örneğin, İsveç modeli, radikal feminist teoriden; Yeni Zelanda modeli ise materyalist feminist teoriden etkilenmiştir.  Nitekim  hukuk,  bir  neden  değil,  bir  sonuçtur.  Hukukun açıklanabilmesi için hukukun dışındaki unsurlara bakmak gerekir.9  A.   BİYOLOJİK TEORİ Lombroso, Ferrero ile birlikte yazdığı Suçlu kadın, fahişe ve normal kadın adlı eserinde üçünü biyolojik açıdan karşılaştırmış, suçlu kadınların ve fahişelerin  biyolojik  bakımdan  anormal,  doğuştan  dejenere  oldukları sonucuna varmıştır. Buna göre, tarihin başında cinsiyetler arasındaki ilişki fuhuşa  dayanıyordu,  erkek  sadece  kadın  hamileyken  onun  yanında kalmaktaydı. Zamanla tecavüz ve fuhuştan evlilik fikri doğdu. Lombroso ya göre  bu,  tıpkı  suçtan  ceza  kanununun  doğması  gibidir.  Evrimsel  açıdan gelişmeyen ilkel canlılar arasında fuhuş halen yaygındır; örneğin, İzlandalılar veya  Tahitililer  eşlerini  eve  gelen  misafire  ikram  etmezlerse  yaptıkları saygısızlık  olarak  algılanır.  Gelişmiş  toplulukların  içindeyse  ancak  aşağı sınıfta bulunan kadınlar bu işi yaparlar.10   Fahişeler,  normal  bir  kadında  bulunamayacak  ilkellere  ait  genetik kalıntılar  taşımaktadırlar.  Bir  fahişede  büyük  bir  çene  kemiği,  kafatası asimetrisi, garip dişler, basık ve geniş bir burun, wormian kemikler ve delice bakan  kaşarlanmış  gözler  bulunur.  En  düşük  fahişelerin  yüzü  ise  bir erkeğinkini andırır.11                                                  8   Neriman Açıkalın, ‘Fuhuş Pazarında Sermaye Olmak: Mersin Örneği  [2013] Çalışma ve Toplum 243, 258. İlgili makalede röportaj yapılan kadınlar kendilerini sermaye olarak nitelendirdikleri için bu kavramın kullanıldığı belirtilmelidir. 9   Selahattin Keyman, Hukuka Giriş ve Metodoloji (Doruk Yayınları 1981) 91. 10  Cesare Lombroso and Guglielmo Ferrero, Criminal Woman, the Prostitute, and the Normal Woman (Nicole Hahn Rafter and Mary Gibson trs, Duke University Press 2004) 100–103. 11  Lombroso and Ferrero (n 10) 127–130. 4Ankara Üni. Hukuk Fak. Dergisi, 70 (1) 2021: 1-29                              Bir Sapma Davranışı Olarak Fuhuş Fahişeler, doğuştan fahişe ve rastlantısal fahişe olarak ikiye ayrılırlar. Doğuştan fahişeler, frijit olmalarına rağmen erken yaşta gelişmiş ve cinsel ilişkiye girmişlerdir. İçlerinde şehvet duygusu taşımamalarına rağmen bu işi yapmalarının sebebi ahlaken düşüklüklerinin delilik mertebesine varmasıdır. Çocukken bile en tabii insani duygulardan yoksundurlar, bir şey öğrenme yetenekleri yoktur, yasak olan her şeyi yapmak için delice bir istek duyarlar; anne olmaktan çok korkarlar ve bunu engellemek için her metodu kullanırlar; nedensizce yalan söylerler; çoğu aynı zamanda hırsızlık yapmaktadır. Cinsel soğuklukları, Darwinist açıdan geliştirdikleri bir adaptasyondur; bu sayede çalışmadan  geçimlerini  sağlayabilirler.  Anne  olmayı  neredeyse  tiksinç bulmalarına rağmen içlerinde büyük bir hayvan sevgisi bulunur. Dindar bir karakter  gösterirler,  çoğu  fahişenin  Meryem  Ana  resmi  taşıdığı gözlemlenmiştir. Akli kapasiteleri yetersiz olduğu için mutlaka bir erkeğin tavsiyesine ihtiyaç duyarlar, bu nedenle fahişelerin dostları vardır. Aslında doğuştan fahişe, psikolojik açıdan tamamen suçlu beynine sahiptir; fakat fiziksel ve akli yetersizliği, en önemlisi de tembelliği nedeniyle suçlu olmayı değil, fuhuşu seçmiştir. Lombroso ya göre, suçluluk, kadınlarda fahişelik formunu almıştır. Buna rağmen, söz konusu tehlikeli kadınlar erkeklerin işleyebileceği cinsel suçları önleyerek topluma bir şekilde fayda sağlarlar.12 Rastlantısal fahişe ise olumsuz koşullar nedeniyle kötü yola düşmüştür. Eğer olumsuz koşullardan bağımsız bir hayat sürebilseydi, rastlantısal fahişe, hemen her sosyal sınıfta ama özellikle de üst sınıfta görülebilecek önemsiz ve beyni olmayan sıradan bir kadın olurdu. Rastlantısal fahişe, aptal bir hata, evliliği izlemeyen baştan çıkarılma veya en kötüsü bir tecavüz neticesinde en değerli hazinesini, bekaretini kaybetmiştir. Artık onurunu kurtarması mümkün olmadığı için ayıbından gelir elde etme yolunu seçer. Bekaretin kaybı, kadını tamamen değiştiren bir olaydır. Bir kez büyü bozulduğunda, iyi ve kötüye dair bilinenler yıkıldığında, kadın toplumsal normları kolaylıkla göz ardı edebilir. Elbette ki onurlu bir kadın fuhuş yapmak yerine ölümü tercih eder, doğuştan fahişe için ahlaksızlık organik bir ihtiyaçtır; ikisinin arasındaki rastlantısal fahişe ise yoksulluk tarafından zorlanmaktadır. Rastlantısal fahişe doğuştan dejenere değildir, fuhuş onun için öğrenilen bir davranıştır.13 Lombroso nun bu kitapta yaptığı şey, özünde suçluların evrimsel açıdan geri  kalmış,  genetik  yapıları  nedeniyle  suç  işlemeye  determine  canlılar oldukları görüşünü, kadın suçlulara ve fahişelere uyarlamaktır. Günümüzde bu görüşlerin hiçbir geçerliliği yoktur. Yanlış bir metotla incelenen 250-300                                                  12  Lombroso and Ferrero (n 10) 213–221. 13  Lombroso and Ferrero (n 10) 222–226. 5Günce ARTANTAŞ                                              Ankara Üni. Hukuk Fak. Dergisi, 70 (1) 2021: 1-29  kişilik bir kadın grubu üzerinden genel geçer sonuçlara varılamaz. Özellikle düşmüş  kadınların  fotoğraflarının  analizini  yaptığı  bölüm,  bir  güzellik yarışması ne kadar objektifse o kadar objektiftir. Birçok kaynakta Lombroso, kriminoloji biliminin kurucusu olarak gösterilse de bu çalışması bilimsel olmaktan çok eğlencelidir. Hatta kadınlara ahlaken uygulanan çifte standardı rasyonalize etme çabasından başka bir şey değildir.14 Biyolojik görüşün diğer temsilcileri, kadın suçluluğu ve fahişeliği erken yaşta rastgele cinsel ilişkilere veya  menstürasyon  öncesi  sendroma  bağlasalar  da,  bilimsel  bir  temele dayandıklarını söylemek güçtür.15 B. PSİKOLOJİK TEORİ Lombroso gibi Freud a göre de, fahişeler biyolojik bakımdan eksik canlılardır;  bu  işi  yapmalarının  sebebi  Oedipus  komplekslerini  aşma yeteneklerinin olmayışıdır. Babalarına karşı duydukları cinsel arzu, ensest tabusu yüzünden bastırılmıştır; birlikte oldukları her erkek babalarının yerine geçmektedir.  Bu  erkekler,  sadece  babalarının  yerini  tutan  kimseler olduklarından tatmine ulaşmaları imkansızdır; bu yüzden sürekli yeni partner ararlar.16 Fahişeler  ahlaken  düşüktür,  erkeklere  kıyasla  içgüdülerini  kontrol etmeleri de daha zordur; ki aslında bütün kadınlar içlerinde fahişelik yapmayı istemek gibi bir patoloji barındırırlar. Fahişeler, erken yaşta farklı erkeklere rastgele  cinsel  ilişkiler  kurmak  için  çocukça  bir  istek  duymuşlardır,  bu içlerindeki fahişe olma eğilimini açıkça ortaya koymaktadır. Kız çocuğunun baştan çıkarılması, onun içindeki bu eğilimi harekete geçirmiş olabilir; erken gelişimi onu erişkin bir kadın gibi davranmaya iter. İlk baştan çıkarılışı çok eşli doğasını açığa vurmuştur, çoğu kadın içinde fahişe olmak için sadece küçük bir istek duyarken, o gerçekten fahişe olmuştur. O kız çocuğunun fahişe olması, doğasının gereğidir.17 Cinsel  bir  davranışın  içindeki  fahişe  olma  eğilimini  açığa  çıkardığı kadınlar,  özellikle  proleterya  sınıfının  içinde  gözlemlenebilir;  bu  kişiler kültürsüz sıradan kadınlardır. Sosyoekonomik açıdan baskın sınıfın ahlaki                                                  14  Frances Heidensohn, Women and Crime (2th edition, Palgrave 1996) 114. 15  R Barri Flowers, The Prostitution of Women and Girls (McFarland & Company, Inc, Publishers 1998) 24. 16  Allison Morris, Women Crime and Criminal Justice (1st edition, John Wiley & Sons 1987) 58. 17  Bkz. SL Gilman, ‘Freud and the Prostitute: Male Stereotypes of Female Sexuality in Finde-Siècle Vienna  (1981) 9 The Journal of the American Academy of Psychoanalysis 337, 356. 6Ankara Üni. Hukuk Fak. Dergisi, 70 (1) 2021: 1-29                              Bir Sapma Davranışı Olarak Fuhuş kodlarıyla güçlü bir aidiyet geliştiremedikleri için ahlaksız bir yaşamın içine kolayca  sürüklenmişlerdir.  Hırsızlık  veya  kürtaj  gibi  kadının  kendisini kınamasını sağlayan olaylar, benliğini düşük ahlaki değerlerle özdeşleştirir. Aslında bu kadın, cinsel açıdan ne kadar değersiz olduğunu babası ve erkek kardeşiyle  ilişkisi  bağlamında  sürekli  hatırlamaktadır.  Bilinçaltındaki fantezilerini  diğer  insanlara  karşı  da  yöneltmeye  başlar.  Sokakta  yalnız yürümekten, yatağının altında bir erkek bulunduğundan korkmaları aslında fuhuş yapmaktan korkmaları anlamına gelir ki bu korku içlerinde böyle bir istek bulunduğunun kanıtıdır.18 Otto Weininger de bütün kadınların fahişelik eğilimine sahip olduklarını belirtmekte ve bunu içlerinde anne olmak için hayvani bir güdü beslemelerine benzetmektedir. Buna göre, doğuştan anne tipi veya fahişe tipi şeklinde iki ayrı kadın tipi yoktur; gerçek kadın bu ikisinin arasındadır. Fahişelik, baştan çıkarılmanın veya sosyal durumların per se bir sonucu değildir.19 Modern psikiyatri ve psikoloji, Freud un fahişelerle ilgili yorumlarını büyük ölçüde reddetmekte; sosyal ve ekonomik değişkenleri dikkate almayan, temelsiz ve önyargılı bir yaklaşım olarak nitelendirmektedir.20 C. SOSYOLOJİK TEORİLER 1. İşlevselci Teori Kingsley Davis in işlevselci teorisine göre, fuhuşun iki nedeni vardır. Birincisi, cinsel ahlak bir yandan görünüşte fuhuşu kınarken, diğer yandan farkında olmaksızın veya ironik bir biçimde fuhuşun sosyal bir kurum olarak varlığını sürdürmesini sağlamaktadır. Ahlaki sistem seksi önce iki türe ayırır: Kişinin eşiyle anlamlı ilişkisinin bir parçası olan seks ve fahişeyle yapılan anlamsız seks. Ayrıca belirli cinsel davranışları (oral veya anal seks) ahlaksız olarak kodlar, dolayısıyla bu davranışların ahlaklı kadınlarla yani eş veya kız arkadaşla  yapılamayacağını  erkeğin  bilinçaltına  yerleştirir.  Böylece cinselliğin ahlaksız yönünü yaşamak isteyen erkekler, ahlaksız kadınlara yani fahişelere giderler. Kısaca, ahlaki sistem fuhuş için bir talep yaratır.22                                                  18  Bkz. Gilman (n 17) 359. 19  Bkz. Gilman (n 17) 357. 20  Flowers (n 15) 24. 21  Yabancı öğretide sexual morality olarak ifade edilen cinsel ahlak terimi, toplumsal ahlakın cinselliğe ilişkin yargısı anlamında kullanılmaktadır. 22 Bkz. Alex Thio, Jim D Taylor and Martin D Schwartz, Deviant Behavior (11th edition, Pearson 2012) 241. 7Günce ARTANTAŞ                                              Ankara Üni. Hukuk Fak. Dergisi, 70 (1) 2021: 1-29  İkincisi, fuhuşun gördüğü fonksiyon, cinsel ahlakı güçlendirmektedir. Fahişelerin varlığı, ahlaklı kadınların yani eşlerin ve kızların saygınlığının korunmasına hizmet eder. Seks endüstrisi, erkekleri, evlenmeden önceki, evlilik dışındaki ya da diğer ahlaksız seks türleri için fahişelere gitmeleri hususunda  cesaretlendirmektedir.  Ahlaksız  seksin  duygusal  bir  yönü olmadığından evlilik veya aile kurumu için tehdit oluşturması da imkansızdır. Böylece erkekler, bu türden cinsel aktivitelere katılmaları için saygın kadınları ikna etmek veya onlara baskı yapmak zorunda kalmazlar. Geleneksel kadının cinsel ahlakının ve erdeminin korunması, toplumun bütünsel ahlakının da korunması  anlamına  gelir.23  Augustinus  dahi,  eğer  fahişeler,  insan topluluğundan  uzaklaştırılırlarsa,  şiddetli  arzuların  uyanması  vasıtasıyla onlar toplumun hepsini karıştıracaktır. sözüyle fahişeliğin toplumsal açıdan işlevsel olduğunu belirtmişti.24 Ayrıca ahlaksızlığın kurumsallaşmış biçimi olan fuhuşun ve bunu meslek edinen fahişelerin varlığı, toplumun, bunun tam tersini yani erdemi ve erdemli olanı tanımasını sağlar.25 Davis e göre, bir kadının neden fahişe olduğu değil fakat neden bu kadar az kadının fahişe olduğu ilginç bir sorudur. Fahişenin cinsel yeteneklerinden çok  çalışmasına  dayanarak  kazandığı  para,  özsaygısını  ve  toplumdaki konumunu yitirmesine neden olur. Ve genellikle kadınlar için parasal getiri, kişiliğin yitiminin yerini dolduramaz.26 Cinsiyetçi  biçimde  ifade  etmiş  olsa  da  Davis in  toplumun  ahlaki kodlarını çözümlemede başarılı olduğu inkar edilemez. Örneğin, fuhuşun çok daha yaygın yapıldığı adeta hayatın bir parçası biçimini aldığı Uzakdoğu ülkelerinde,  saygın  kadınların  ahlaksız  seks  olarak  nitelenen  cinsel davranışlarda bulunmaları pek olası değildir. Buna karşın, Batı toplumlarında kadınların ahlaksız olarak nitelenen cinsel davranışlarda bulunma olasılığı daha yüksekken, fuhuş da daha az kurumsallaşmıştır.27 2.   Alt Kültür Teorisi Daha önce de belirtildiği üzere, fahişe alt kültürünü benimsemek, bir kadının  fahişe  olmasına  yol  açan  en  önemli  etmenlerden  biridir.  Suçun nedenlerini alt kültüre bağlayan teorilere göre, belirli bir alt kültüre mensup olmak  kişiyi  belirli  amaçlara  yöneltir.28  Bu  nedenle  fahişe  alt  kültürü incelenmelidir.                                                  23  Bkz. Thio, Taylor and Schwartz (n 22) 241. 24  Timur Demirbaş, Kriminoloji (7. Baskı, Seçkin Yayınevi 2020) 278. 25  Bkz. Humphrey and Palmer (n 3) 163. 26  Bkz. Humphrey and Palmer (n 3) 162. 27  Thio, Taylor and Schwartz (n 22) 241; Humphrey and Palmer (n 3) 163. 28  Füsun Sokullu Akıncı, Kriminoloji (Beta Yayıncılık 2014) 186. 8Ankara Üni. Hukuk Fak. Dergisi, 70 (1) 2021: 1-29                              Bir Sapma Davranışı Olarak Fuhuş Fahişeler, kendileri ve işleri hakkında belirli bir ideoloji geliştirmişlerdir. Bu ideoloji onları toplumun kendileriyle bağdaştırdığı ahlaksızlık hissinden korumaktadır. Fahişeler, mesleklerinin bir gereklilik olduğunu düşünürler. Fuhuş, öncelikle, evli erkeklerin üzerindeki baskıyı azaltarak aileleri bir arada tutmaktadır. İkincisi, işlenebilecek olan cinsel suçları önlemektedir. Örneğin, Mersin  Genelevi nde  çalışan  bir  kadın  kendisini  namus  bekçisi  olarak nitelendirmektedir: Toplum bize kötü kadın olarak bakıyor, ama toplumun beni dışlamaya hakkı yok, bana gelen insanın namusunu koruyorum, kendi namusumu veriyorum, namus bekçisiyiz… Ve en önemlisi, hiç kimse ahlaki açıdan fahişelerden daha iyi bir insan olduğunu iddia edemez. Diğer insanlar ikiyüzlüyken, fahişeler en azından oldukları gibi davranmaktadırlar; aslında, bu açıdan, ahlaken daha üstündürler.30  Amerikalı bir fahişe, kamuoyunda fuhuşa karşı sesini en yüksek perdeden çıkartan bir politikacının kendisinin en sadık müşterisi olduğunu söylemiştir. Buna göre, kadınların büyük bir kısmı da hayatları boyunca finansal açıdan bir erkek tarafından desteklenmek için evlenmeyi tercih etmektedir. Heteroseksüel ilişkinin kendisi bir yönüyle her zaman fuhuştur. Erkekler ise zaten sömürülmeyi hak eden canlılardır.31 3.   William Thomas ın Görüşleri Biyolojik görüşe karşı çıkan Thomas, amaçlar araçlar çelişkisi teorisini ortaya atmıştır. Buna göre her insanın dört temel arzusu bulunur: güvenlik, tanınma, yeni deneyim ve tepki alma. Suçluluk en çok yeni deneyim ve tepki alma arzularıyla ilgilidir. Fuhuş ise heyecan arayışı ve tepki alma arzusundan kaynaklanmaktadır; fahişe bu isteklerini tatmine yönelmiştir. Fakat bu arzular doğuştan gelmemektedir, sosyal faktörlerin ürünü olan edinilmiş özelliklerdir. Söz konusu görüş, ataerkil bir yapısı olduğu ve kanıtlanmadığı için eleştirilere maruz kalmıştır.32 D. SOSYOPSİKOLOJİK TEORİLER 1.   Damgalanma Teorisi Lemert in, çeşitli kereler gidip döndükten sonra damgalanmış kişinin bu kimliği benimsemesi şeklinde tanımladığı ikincil sapma görüşüne göre, sapma damgalama süreci nedeniyle ortaya çıkmaktadır.33                                                  29  Nermin  Açıkalın,  ‘Toplumda  Fahişelik  Kurumunun  Vazgeçilmezliği  Üzerine  Mitler : Mersin Örneği  (2008) 1 Journal of International Social Research 11, 19. 30  Humphrey and Palmer (n 3) 161. 31  Clinard and Meier (n 3) 364. 32  Flowers (n 15) 25. 33  Sokullu Akıncı (n 28) 200. 9Günce ARTANTAŞ                                              Ankara Üni. Hukuk Fak. Dergisi, 70 (1) 2021: 1-29  Ergenliğinde  etrafındaki  insanlar  ve  toplum  tarafından  damgalanan kadın, kötü şöhretinin hakkını vermek için rastgele cinsel ilişkilerine devam etmekte ve tamamen toplum dışı ilan edilmektedir. Sonunda kadın, cinsel ilişkiye bedava girmek yerine onu satmanın daha heyecanlı ve karlı olduğunu düşünür.  İkinci  aşamada,  mesleğin  inceliklerini  öğrenmekte  ve  fahişe kimliğini benimsemektedir. Örneğin, müşterisini nasıl mutlu edeceğini veya polisle nasıl başa çıkacağını öğrenir ve kendince bir iş ahlakı geliştirir. Bu süreç boyunca fahişelik o kadın için gittikçe normalleşir. Kadın, fuhuşu bir sapma değil de herhangi bir iş olarak görmeye başladıktan sonra geriye sadece mesleğinde profesyonelleşmek kalır.34 Lemert in terimleriyle ifade edecek olursak,  kadın,  sapkın  fahişe  damgasını  içselleştirerek  gerçekten  fahişe olmaktadır.35 Yine  Lemert in  sosyal  patoloji  görüşü,  sosyal  sapma  veya  suçların, toplumun bütününde meydana gelen değişiklikler sonucu oluştuğunu, bundan dolayı  da  olumsuz  sosyal  gidişatın,  ferdi  durumlarla  açıklanamayacağını savunmaktadır. Bu bağlamda Lemert, fuhuşu, kültürümüze yayılan sosyal patolojinin  ve  rastgele  çok  eşli  cinselliğin  resmi  bir  uzantısı  olarak tanımlamaktadır. Fakat bunda ticarileşmiş seks sömürüsü, çok önemli ve büyük bir rol oynar.36 2.   Karma Teori Bu teoriye göre, sosyal ve psikolojik faktörler bir araya gelerek bir kadının fahişe olmasına yol açar. Çocukken ailesinde rastgele çok eşliliğin yaşandığını görme, ebeveyn tarafından ihmal edilme, cinsel istismar tecrübesi veya diğer travmatik olaylar fuhuşa zemin hazırlar. Ardından fuhuş yaparak para kazanmanın çok kolay olduğu ve fahişelerin lüks içinde yaşadıklarına ilişkin popüler inanç, kadın için çekici bir etki yaratır. Nihayetinde o sırada işsiz olma, fuhuş yapan biriyle tanışma veya dostun/kadın satıcısının baskısına maruz kalma kişiyi fuhuşa başlatır.37 Nasıl ki ebeveyn istismarı nedeniyle kişi kendisini  aile  bağlarından  koparmıştır,  ona  bir  obje  gibi  davranan müşterilerinden  de  kendisini  rahatlıkla  koparabilir.  Aslında  müşterisi  ve babası ona aynı şekilde davranmaktadır.38                                                  34  Humphrey and Palmer (n 3) 158–159. 35  Humphrey and Palmer (n 3) 165. 36  R Barri Flowers, Women and Criminality: The Woman as Victim, Offender, and Practitioner (Greenwood Press 1987) 122. 37  Bkz. Thio, Taylor and Schwartz (n 22) 241–242. 38  Thio, Taylor and Schwartz (n 22) 242. 10Ankara Üni. Hukuk Fak. Dergisi, 70 (1) 2021: 1-29                              Bir Sapma Davranışı Olarak Fuhuş E.   EKONOMİK TEORİ Ekonomik  motivasyonların,  bir  kadının  fahişe  olmasında  ve  bu  işi yapmaya  devam  etmesinde  en  önemli  rolü  oynadığını  savunan  görüş, ekonomik  teori  olarak  adlandırılmaktadır.  Winick  ve  Kinsie,  iş  bulma olanaklarının çok kısıtlı olması ve kadının fuhuştaki yüksek finansal getirinin farkına  varması  sebebiyle  fahişe  olduğunu  söylemektedirler.39  Lemert, kadının toplumdaki değersiz ve ikinci sınıf rolünün bir yansıması olarak materyaller üzerinde çok az gücü ve hakkı olduğunu, bunu dengelemek için fuhuşa başladığını belirtmektedir.40 Para, sadece kadın için değil dostu veya satıcısı için de gereklidir. Belirli bir hayat tarzını sürdürmek, uyuşturucu alabilmek, bir çocuğu büyütmek veya bir  sokak  fahişesi için  en  temel  ihtiyaçlarını  karşılamak  amacıyla  fuhuş yapılabilir.  Jennifer James, az veya hiç eğitim görmemiş kadınlar için fuhuşla aynı finansal getiriyi sağlayan hiçbir iş olmadığını belirtmektedir. Dolayısıyla bu kadınlar  için  fuhuş  bağımsız  ve  macera  dolu  bir  hayat  vadetmektedir. Geleneksel kadın rolü fiziksel görünüş, erkeklere hizmet ve cinsellik üzerine kurulmuştur. Zenginliğin ve belirli materyallere sahip olmanın kültürel açıdan önemi,  sosyoekonomik  pozisyonu  buna  müsaade  etmeyen  kadınların  bu değerleri arzulamalarına yol açmaktadır. Toplumda kabul edilen kadın ve erkek rolleri arasındaki uyumsuzluk, kadınları azize veya fahişe şeklinde sınıflandırmaktadır. Böylece cinsel açıdan aktif bir yaşam süren ve toplumun ona biçtiği rolle uyum sağlayamayan kadınlar sapkın olarak damgalanmakta ve sosyal statülerini kaybetmektedirler.41  Ev hanımlığı ve pembe yakalıların çalışabileceği diğer işler sıkıcı, kısıtlayıcı ve kadını kendisine yabancılaştıran işlerdir. Fahişelik ise bir ölçüde bağımsızlık, heyecan ve otonomi sağlamaktadır. Fahişeler, ataerkil kapitalist sistemde kendilerine uygun görülen pembe yakalı işleri reddeden kadınlardır. Bir fahişe, Eğer fabrikada çalışsaydım kanser olacaktım, şimdiyse sadece kürtaj olmam gerekiyor demiştir.42 Paranın  fahişeler  için  sevgiyi  simgelediği  ifade  edilmektedir.  Onlar çocukken yeteri kadar sevgi görmemişlerdir, ergenliklerinde de hiçbir zaman paraları olmamıştır. Vücutları için para ödenmesi, hem sevgi hem de para ihtiyaçlarını karşılamaktadır.43                                                  39  Flowers (n 36) 122. 40  Flowers (n 36) 122. 41  Flowers (n 36) 122–123. 42  James W Messerschmidt, Capitalism, Patriarchy, and Crime - Toward a Socialist Feminist Criminology (Rowman Littlefield Pub 1986) 91–94. 43  Bkz. Flowers (n 15) 26–27. 11Günce ARTANTAŞ                                              Ankara Üni. Hukuk Fak. Dergisi, 70 (1) 2021: 1-29  F. FEMİNİST TEORİLER 1.   Radikal Feminizm Radikal feminizme göre, kadınların bir alt sınıf olarak ezildikleri ve baskı altında tutuldukları bir sistem olan patriarka çeşitli aygıtlar ve toplumsal pratikler tarafından yeniden üretilmektedir ve patriarkanın yeniden üretiminin en önemli araçlarından biri de kadın bedeni ve cinselliğinin denetlenmesidir. Bu bağlamda fahişelik, bir kurum olarak kadınların iffetli ve iffetsiz olarak sınıflandırılmasında araçsal rol oynayarak erkeklere kadın bedeni üzerinde söz söyleme ve iktidar kurma hakkı verir.44  Fahişelik tıpkı tecavüz gibi ataerkil sistem tarafından içselleştirilmiş, meşrulaştırılmış, piyasalaşmış ve kurumsallaştırılmış bir tecavüz biçimidir.45 Fahişeliğe gösterilebilecek hoşgörü, bu iktidarı daha da güçlendirip ileri götüren bir etki yaratacaktır. Fahişelik, kadına yönelik şiddet, değersizleştirme ve  aşağılama  anlamına  gelir.  Fahişe  müşteriye  sadece  bedenini  değil, bedeninin  aşağılanması  hakkını  ya  da  bedeni  üzerindeki  eril  denetim hakkını da satar.46 Fahişelik kurumunun erkeklerin namuslu kadınlara ya da bakire genç kızlara  tecavüz  etme  potansiyellerinin  açığa  çıkmasına  engel  olduğuna inanılmaktadır ki, bu klişe de önlenemez ve baskılanamaz cinsel ihtiyaçları olan  bir  erkeklik  kurgusuna  dayanarak  erkek  egemen  sistemi  ayakta tutmaktadır.47 Radikal  feminist  yaklaşım,  tüm  bu  varsayımlara  dayanarak  kadın bedeninin bir cinsel mübadele aracı olmasını bir meslek olarak değil, kadına yönelik şiddet olarak kodlar. Dolayısıyla terminolojisinde seks işçisi diye bir kavramı barındırmaz. Böyle bir kavramsallaştırma, fahişenin özgür bir seçim sonucu fuhuş sektörüne girdiğine inanmak anlamına gelir. Bu bağlamda gönüllü ve zorla fahişelik diye bir ayrımı kesinlikle reddeder ve bilerek ya da                                                  44  Açıkalın (n 29) 41. 45  Bkz. Açıkalın (n 29) 21. Otuz iki yaşındaki bir fahişenin hikayesi: On yedi yaşındaydım, kayınbabam tecavüz etti. Ben tecavüze uğradığımda hamileydim, altı aylık falan. Benim babamın halasının oğlu var, beni emniyet onlara teslim etti. O çocuk dedi: ‘Ben bakarım, bizde kalsın . Neyse gittik, tekrar beni kayınbabama bir televizyon karşılığında verdiler, yine gittim bunlara. Bu sefer benim babamın halasının oğlu kayınbabamlardayken geldi, ‘Gel seni biraz gezdireyim, götüreyim seni bir arkadaşıma bırakacağım seni, bu ortamlardan uzak dur, biraz kafanı dinle  dedi, götürdü ve beni randevu evine sattı... 46  Bkz.  Aslıcan  Kalfa,  ‘Eski  Doğu  Bloku  Ülkeleri  Kaynaklı  İnsan  Ticareti  ve  Fuhuş Sektöründe Çalışan Kadınlar  (Thesis, Ankara Üniversitesi Sosyal Bilimler Enstitüsü Kadın Çalışmaları Anabilim Dalı 2008) 41–42. 47  Kalfa (n 46) 44. 12Ankara Üni. Hukuk Fak. Dergisi, 70 (1) 2021: 1-29                              Bir Sapma Davranışı Olarak Fuhuş zorla,  her  fahişenin  patriarkanın  kurbanı  olduğunu  kabul  eder.48  Kadın bedenini  aşağılayan  ve  kullanan  bir  ideolojiyi  teşvik  eden  fahişelik, yasaklanarak toplumca kabul edilebilir bir faaliyet olmaktan çıkarılmalıdır. Çünkü ataerkil sistemde fahişelik, kadın bedeni ve cinselliği ile ilgili bir kurum olarak özelde fahişelere genelde tüm kadınlara zarar vermektedir.49 2.   Seks İşçileri Taraftarı (Materyalist) Feminizm Seks işçileri taraftarı feministler, fahişeliği emek kavramı ekseninde değerlendirerek para karşılığı cinsel hizmet sunmak şeklinde gerçekleştirilen herhangi bir meslek olarak görürler. Para karşılığı cinsel hizmet sunumunu bir emek  türü  olarak  kavramsallaştırdıkları  için  de  fahişe  sözcüğünü kullanmazlar. Buna göre, kadınların fuhuş sektörüne girmelerindeki en büyük etkeni ekonomik kaygılar oluşturmaktadır. Fuhuş, kadınlara hayatlarını idame ettirebilmek açısından para kazanma olanağı sunarak onları desteklemektedir. Bu yüzden seks işçiliğinin yasaklanmasında ısrarcı olmak anlamsızdır. Seks işçiliği ekonomik özgürleşme yolunda kadını geliştirebilir ve kadınla erkek arasındaki iktidar mücadelesinde kadınlar lehine sonuç doğurabilir.50 Bir görüş, radikal feministlerin de savları arasında yer alan, toplumsal kabul görmüş ezbere söylemler ve klişelerden destek alan mitlerin gerçeği yansıtmadığını  belirtmektedir.  Buna göre,  seks işçiliği,  diğer ağır  işçilik biçimleri gibi bir işçilik biçimidir. Seks işçileri, işçi ve emekçidir. Seks işçileri bedenlerini satmaz veya kiralamazlar; seks işçileri cinsel hizmet satarlar ve karşılığını  alırlar.  Seks  işçiliği  bu  noktada,  diğer  işçilik  veya  emek biçimlerinden farklı değildir. Seks işçilerinin çalışırken şiddet veya diğer hak ihlalleri ile karşılaşmaları ve mağdur olmaları, seks işçiliğini çevreleyen mevzuatın ve bu mevzuat üzerinden hayata geçirilen fiili politikaların seks işçilerini  koruyacak  şekilde  değil,  aksine  seks  işçilerini  fiziksel,  cinsel, psikolojik  ve  ekonomik  olarak  hedef  alacak  şekilde  tasarlanmasının sonucudur. Seks işçilerini kurban veya mağdur olarak gören ve buna uygun şekilde söylem ve politika üreten yaklaşımlar, mağdur olduğunu iddia ettikleri kadınları korumamakta, aksine bu kadınları mağdur bedenlere indirgeyip söz ve iradelerini görmezden gelmektedir. Güvenli ve korunma mekanizmalarına erişimin olduğu alanlarda yapılabilmesi halinde seks işçiliği                                                  48  Kalfa (n 46) 44–45. 49  S Dilek Demi̇r, ‘Kadın seks işçiliğinin hukuki mevzuat çerçevesinde incelenmesi  (Thesis, Ankara  Üniversitesi  Sosyal  Bilimler  Enstitüsü  Kamu  Hukuku  (Hukuk  Felsefesi  ve Sosyolojisi) Anabilim Dalı 2009) 41. 50  Bkz. Demi̇r (n 49) 43. 13Günce ARTANTAŞ                                              Ankara Üni. Hukuk Fak. Dergisi, 70 (1) 2021: 1-29  kadınları ezen değil, aksine kadınları erkekler karşısında güçlendiren bir sektördür.51 Bu bağlamda, materyalist feministler, seks işçilerinin çalışma ve yaşama koşullarının iyileşebilmesi için haklarını talep etmelerini ve örgütlenmelerini sağlayabilecek fuhuş politikalarından yana tavır almakta ve fuhuş sektörünün tamamen dekriminalize edilmesi gereğini savunmaktadırlar.52 III. FARKLI YASAL DÜZENLEMELER Ülkelerin fuhuş olgusunu düzenlemek bakımından değişik yaklaşımlar benimsedikleri  görülmektedir.  Bu  yaklaşımlar,  yasaklayıcı,  önleyici, düzenleyici ve yasallaştırıcı olarak dörde ayrılabilir. A. YASAKLAYICI MEVZUAT – İSVEÇ MODELİ Yasaklayıcı modelin savunucularına göre fuhuş, insan hakları ve cinsiyet eşitliğiyle ilgili bir sorundur. Fuhuş, kadınlara karşı uygulanan şiddetin bir biçimi ve cinsiyetler arası eşitsizliğin bir yansımasıdır.  Fuhuş, bir seks işçiliği ve olağan bir kariyer tercihi değildir. Eğer bir toplumda kadınların hukuki, ekonomik ve sosyal alanda erkeklerle eşit haklara sahip olması ilkesi benimsenmişse,  o  halde  kadınların  da  herhangi  bir  mal  gibi  alınıp satılmamaları ve erkekler tarafından cinsel açıdan sömürülmemeleri gerekir. Aksi bir tutum, insan olmaları sebebiyle kendilerine tanınmış olması gereken haklardan mahrum edilmiş ve bu hakları koruyan mekanizmalardan dışlanmış ayrı bir kadın sınıfı oluşturulduğu anlamına gelecektir.53 İsveç te 1970 li yıllardan bu yana savunulan bu düşünce, 1999 yılında yasal bir zemine oturtulmuş ve seksin satın alınması suç haline getirilmiştir. Söz konusu düzenlemenin odağı seksi satın alan kişiler yani müşterilerdir; bu mantığa göre herhangi bir talep olmadığında nihayet fuhuş da sona erecektir.54 Düzenleme fuhuş olgusuna cinsiyet eşitliği ve insan hakları perspektifinden yaklaşmakta, vücudunu satmak zorunda kalan mağdurlara değil bu mağdurları                                                  51  Kemal  Ördek,  ‘Seks  İşçiliği:  Mitler  ve  Gerçekler   10–13 <http://www.kirmizisemsiye.org/Dosyalar/SeksIsciligiMitlerveGercekler.pdf> accessed 12 Feb 2021. 52  Kalfa (n 46) 47. 53  Gunilla Ekberg, ‘The Swedish Law That Prohibits the Purchase of Sexual Services: Best Practices for Prevention of Prostitution and Trafficking in Human Beings  (2014) 10 Violence Against Women 1187, 1188–1189. 54  Erika Schulze and others, ‘Sexual Exploitation and Prostitution and Its Impact on Gender Equality  51 <https://op.europa.eu/en/publication-detail/-/publication/3623a-ea-4fb-3febacf>. 14Ankara Üni. Hukuk Fak. Dergisi, 70 (1) 2021: 1-29                              Bir Sapma Davranışı Olarak Fuhuş çevreleyen, onları sömüren, aracılık yapan ve cinsel hizmet alan kişilere odaklanmaktadır. Bu bağlamda gönüllü veya zorlama biçimde yapılan fuhuş ayrımının da bir önemi yoktur.55 İsveç hukukunda fuhuşun kendisi suç veya hukuka aykırı bir davranış olarak nitelendirilmemekte, cinsel hizmet sunan kadın veya erkekler hiçbir biçimde  cezalandırılmamaktadır.  Ancak  fuhuşla  ilgili  diğer  davranışlar, örneğin fuhuşa teşvik, fuhuş yapan mağdur üzerinden kazanç sağlama, fuhuş için yer sağlama veya para karşılığı cinsel hizmet satın alınması suç olarak değerlendirilmiştir.56  Söz  konusu  modelin  çok  olumlu  sonuçlar  doğurduğu  ve  amacını gerçekleştirdiği kabul edilmektedir. Cinsel hizmet satın alınmasının suç olarak öngörüldüğü  tarihten  beri,  İsveç te  fuhuşa  yönelik  talep  önemli  ölçüde düşmüştür.57 Hatta talebin düşüklüğü sebebiyle insan kaçakçıları bu ülkede faaliyet  göstermekten  kaçınmaktadırlar.58  Kanun  değişikliği  kamuoyunda fuhuşa  yönelik  bakış  açısını  da  değiştirmiştir.  Fuhuş,  kamuoyunda  artık gerekli  bir  kötülük  olarak  değil  bir  cinsiyet  eşitsizliği  problemi  olarak algılanmaktadır.59 Toplumun genelinde ve özellikle genç insanlar arasında para  karşılığı  cinsel  hizmet  alınmasının  bir  suç  olarak  kabul  edilmesi desteklenmektedir.60  Yasağın  önemi,  uygulanabilirliğinden  çok,  taşıdığı normatif  etkiden  kaynaklanmaktadır.  Kanun,  İsveç te  kadınların  alınıp satılabilecek bir mal olmadığının somut bir ifadesidir. Bu nedenle de erkekler cinselliklerini  herhangi  bir  formda  veya  zamanda  istedikleri  gibi                                                  55  Swedish Government Report, ‘The Ban against the Purchase of Sexual Services. An Evaluation 1999-2008.  5 <https://ec.europa.eu/anti-trafficking/publications/ban-againstpurchase-sexual-services-evaluation-1999-2008_en> accessed 13 Feb 2021. 56  The  Swedish  Criminal  Code,  Chapter  6,  Section  11-12 <https://www.government.se/490f/contentassets/7adcae7eea1554beab/ the-swedish-criminal-code.pdf> Erişim tarihi: 21 June 2020. 57  Ekberg (n 53) 1187; Max Waltman, ‘Sweden s Prohibition of Purchase of Sex: The Law s Reasons, Impact, and Potential  (2011) 34 Women s Studies International Forum 449, 458. 58  İsveç ve Norveç gibi fuhuşun kriminalize edildiği, bu konuyla ilgili düzenlemelerin katı olduğu ülkelerde cinsel sömürü amaçlı yapılan insan ticaretine oldukça az rastlandığı, buna karşın fuhuşun yasal kabul edildiği veya yasal düzenlemelerin sıkı olmadığı ülkelerde söz konusu amaçla  gerçekleştirilen  insan  ticaretinin  yaygın  olduğuna  ilişkin  bkz.  Niklas Jakobsson and Andreas Kotsadam, ‘The Law and Economics of International Sex Slavery: Prostitution Laws and Trafficking for Sexual Exploitation  (2013) 35 European Journal of Law and Economics 87, 102; Ekberg (n 53) 1201. 59  Schulze and others (n 54) 52. 60  Ekberg (n 53) 1204; Waltman (n 57) 459. Örneğin, Kuosmanen in 2008 yılında yaptığı bir araştırmaya göre, kadın katılımcıların yüzde 79 u ve erkek katılımcıların yüzde 60 ı, İsveç in benimsediği modeli desteklediklerini belirtmişlerdir. Özellikle 18-38 yaş arasındaki kadın katılımcılar arasında bu oranın çok yüksek olduğu gözlemlenmektedir. 15Günce ARTANTAŞ                                              Ankara Üni. Hukuk Fak. Dergisi, 70 (1) 2021: 1-29  yaşayabilecekleri, başka bir insanın vücudunu para karşılığı sömürebilecekleri inancından vazgeçmektedirler.61 Nüfusları İsveç e nazaran daha az olan Danimarka ve Norveç te, fahişe popülasyonu İsveç in üç katı olarak hesaplanmaktadır. Bu ülkelerin İsveç le ekonomik  ve  sosyal  olarak  büyük  benzerlikler  taşıdığı  da  göz  önünde bulundurulduğunda,  İsveç te  fahişe  popülasyonunun  dolayısıyla  fuhuşun azalmasındaki en büyük etkenin para karşılığı seks satın alınmasının suç haline getirilmesi olduğu belirtilmektedir.62 İsveç te fuhuşun asıl mağdurlarının her alanda korunmaları yükümlülüğü devlete  aittir.  Şiddete  maruz  kaldıklarında  onlara  barınma  imkanı sağlanmaktadır.  Fahişeler,  sosyal  güvenlik  sisteminin  bir  parçasıdırlar; hastalık veya doğum izni alabilmektedirler. Ayrıca bu işi bırakmak isteyenler için  çıkış  ve  eğitim  programları  bulunmaktadır.63  Dolayısıyla  fuhuşun yasaklandığı ülkelerde fahişelerin çok zor durumda bulundukları ve haklarının ihlal edildiğine ilişkin varsayım İsveç bakımından geçerliliğini yitirmektedir.  Uluslararası seviyede İsveç modeli, cinsel sömürü ve bu amaçla yapılan insan kaçakçılığıyla mücadelede öncü bir rol üstlenmiştir. Norveç, İzlanda ve kısmen  İngiltere  modelin  başarısından  etkilenerek  aynı  çözümü benimsedikleri gibi, Finlandiya, Rusya, Hindistan ve Baltık ülkeleri de bu modeli benimsemeyi düşünmektedirler.64 B.  ÖNLEYİCİ MEVZUAT – İSPANYA MODELİ Yasaklayıcı mevzuata benzer biçimde önleyici mevzuat modeli de fuhuşu kadına  yönelik  bir  şiddet  biçimi  olarak  değerlendirir  ve  uzun  vadede sonlanmasından  yanadır.  Yasaklayıcı  model,  fuhuş  olgusuna  doğrudan müdahale etmek eğiliminde olmasına karşın, önleyici model fuhuşun olumsuz değerler üreten yönleriyle mücadeleyi öncelikli bir hedef haline getirir. Bu nedenle fahişelere mağdur olarak yaklaşılır ve sürdürülmekte olan fuhuşa müdahale sınırlıdır. Fuhuşun bir şiddet ve sömürü biçimi olmasına en fazla katkı sağlayan aracılar, örgütlü gruplar, fuhuşa yer temin edenler ve fuhuşu teşvik  edenler  asıl  cezalandırılması  gereken  taraflardır.  Bu  modelde  de kadınların özgür iradeleriyle fahişelik yaptıkları düşünülmez.65                                                  61  Ekberg (n 53) 1205. 62  Swedish Government Report (n 55) 7. 63  Schulze and others (n 54) 53; Ekberg (n 53) 1192. 64  Waltman (n 57) 460; Ekberg (n 53) 1206; Schulze and others (n 54) 55. 65  Muhtar Çokar and Habibe Yılmaz Kayar, ‘Seks işçileri ve yasalar : Türkiye de yasaların seks işçilerine etkileri ve öneriler: seks işçilerinin ve transgender bireylerin insan haklarının 16Ankara Üni. Hukuk Fak. Dergisi, 70 (1) 2021: 1-29                              Bir Sapma Davranışı Olarak Fuhuş Önleyici mevzuatın klasik örneği, günümüzde İspanya da uygulanan modeldir.  1995  tarihli  İspanya  Ceza  Kanununda  fuhuş  dekriminalize edilmişken, 2003 yılında Ceza Kanunu değiştirilmiş ve fahişeleri (rızaları bulunsa dahi) sömürerek onların yaptığı fuhuş üzerinden kazanç sağlamak suç haline getirilmiştir.66 Bu davranışın tipik örneği, kadın satıcılığı yapmaktır. Ayrıca fahişelik yapması için bir kişiyle iş sözleşmesi yapmak da hukuka aykırıdır. Fakat örneğin fuhuş yapılan bir mekanın sahibi olmak, eğer bu yolla finansal bir kazanç elde edilmiyor veya fahişe doğrudan bu kişi tarafından istihdam edilmiyorsa, suç değildir. İspanya da fuhuşun bizzat kendisi suç teşkil etmediği için fahişeler hiçbir zaman kovuşturulmamaktadır. Ancak fuhuş olağan bir ekonomik aktivite olarak da değerlendirilmemektedir. Buna karşın, fahişeler sosyal güvenlik sistemine belirtilmemiş bir kategori altında kaydedilmektedirler. Fahişelerin bu ülkede de ciddi biçimde şiddete maruz kaldıkları hatta öldürüldükleri belirtilmektedir. Çoğu olayda fahişeleri öldüren kişiler  müşterileridir.  Yine  benzer  şekilde  İspanya da  da  fahişelerin  ruh sağlıklarının bozuk olduğu ve uyuşturucu kullandıkları tespiti yapılmaktadır.67 İspanyol yetkililer, insan ticaretiyle fuhuşun açıkça birbirleriyle bağlantılı olduğunu kabul etmektedirler. Bugün İspanya da fuhuş yapan kadınların yüzde  90 ının  organize  suç  örgütlerinin  kontrolünde  olduğu  tahmin edilmektedir. Ülke politikası olarak fuhuşla ve insan ticaretiyle mücadele etmeyi hedeflemiş olsa da, İspanya, Almanya ile birlikte Avrupa nın fuhuş başkentlerinden  birisi  olarak  gösterilmektedir.  Yapılan  bir  kamuoyu araştırmasında  İspanyol  katılımcıların  yüzde  77,6 sı,  fuhuşun  toplumda kaçınılmaz  bir  fenomen  olduğunu  ve  yasallaştırılması  gerektiğini söylemişlerdir.68 Kamuoyunun düşüncesinin aksine İspanya Parlamentosu, fuhuşu zaman içinde  sonlandırmaya  yönelik  yaklaşımını  teyit  etmiş  ve  fuhuşun  regüle edilmesi olasılığını tamamen reddetmiştir. Fuhuş, İspanyol Anayasası ndaki eşitlik ilkesi ve cinsiyet eşitliğiyle ilgili düzenlemelerle çatışmaktadır. Fuhuş, kadınların ve kız çocukların fiziksel ve ruhsal sağlıklarına ciddi zararlar veren cinsiyete  dayalı  şiddetin  bir  formudur.  Köklerini  ise  erkek  cinselliği  ve kadınlar üzerindeki egemenliğin patriyarkal yapısında bulmaktadır. Ayrıca genellikle suç örgütleri tarafından kontrol edilen bu sektör ve kadınların ve kız çocuklarının cinsel yönden sömürülmeleri amacıyla yapılan insan ticareti                                                  desteklenmesi projesi, seks işçiliği mevzuatı çalışma grubu raporu  (İnsan Kaynağını Geliştirme Vakfı 2011) 116. 66  The Spanish Criminal Code, Article 188.  67  Schulze and others (n 54) 46–47. 68  Bkz. Schulze and others (n 54) 48. 17Günce ARTANTAŞ                                              Ankara Üni. Hukuk Fak. Dergisi, 70 (1) 2021: 1-29  arasında inkar edilemez güçlü bağlar vardır. Bu nedenlerle cinsel sömürü amacıyla yapılan insan ticaretiyle mücadelenin güçlendirilmesi için gerekli yasal düzenlemelerin yapılması, fuhuşa olan talebin azaltılması için toplumda farkındalığın arttırılmasına yönelik kampanyalar düzenlenmesi ve sömürülen fahişelerin  yasal  ve  sosyal  bakımlardan  desteklenmesi  sağlanmalıdır.69 Komisyon raporundaki önerilere karşın yasal düzlemde şu ana kadar herhangi bir  ilerleme  kaydedilememiştir.  Bu  bağlamda  İspanya da  fuhuş  yapılan yerlerin kiralanması ve en önemlisi de fuhuşun satın alınması halen suç teşkil etmemektedir.70 2014 yılı öncesinde Kanada da fuhuş yapılması veya satın alınması suç olarak öngörülmemesine karşın, neredeyse bunu çevreleyen bütün aktiviteler suç teşkil etmekteydi.71 Bu nedenle 2014 yılı öncesinde Kanada da uygulanan modeli  de,  önleyici  mevzuat  içinde  değerlendirmek  gerekir.  Fakat  2013 yılında Kanada Yüksek Mahkemesi nin vermiş olduğu Bedford v. Canada kararıyla bu durum değişmiştir. Bir grup fahişe, Kanada da fuhuşun kendisi yasal olmasına karşın ilgili bütün kanunların fuhuşun güvenli bir biçimde yapılabilmesini  engellediği,  örneğin  genelevde  çalışamadıkları,  menajer, şoför  veya  güvenlik  görevlisi  istihdam  edemedikleri,  kamusal  alanlarda çalışma yasağı bulunduğundan müşterileri gözlemleyemeden ilişkiye girmek zorunda kaldıkları, bu durumun kendileri bakımından büyük risk oluşturduğu; bu nedenlerle Kanada Ceza Kanununun fuhuşla ilgili suçları düzenleyen maddelerinin  anayasada  korunan  kişi  güvenliği  hakkına  aykırı  olduğu iddiasını Yüksek Mahkeme önüne taşımışlardır. Mahkeme, sömürü ilişkisinin söz  konusu  olmadığı  gönüllü  yapılan  fuhuş  için  bu  tarz  hükümlerin getirilmesinin  kanunun  amacını  aştığını  belirterek  ceza  kanununun  ilgili maddelerinin anayasaya aykırı olduğuna ve iptaline hükmetmiştir.72 Bunun üzerine parlamento, daha da ileri bir tutum alarak seksin satın alınmasını bile suç haline getirmiştir.73 Dolayısıyla Kanada nın 2014 yılı sonrasında İsveç modelini benimsediği rahatlıkla söylenebilir.                                                  69  İspanyol Parlamentosu nun ilgili raporundan aktaran: Schulze and others (n 54) 50. 70  Schulze and others (n 54) 50. 71  Laura  Barnett,  ‘Prostitution  in  Canada:  International  Obligations,  Federal  Law,  and Provincial  and  Municipal  Jurisdiction   3 <https://lop.parl.ca/sites/PublicWebsite/default/en_CA/ResearchPublications/2011119E> accessed 17 Feb 2021. 72  Bedford v. Canada, The Supreme Court of Canada, No:34788, 20.12.2013 <https://scccsc.lexum.com/scc-csc/scc-csc/en/item/13389/index.do> Erişim tarihi: 21 June 2020. 73  The Criminal Code of Canada, Section 286 <https://laws-lois.justice.gc.ca/PDF/C-46.pdf> Erişim tarihi: 15 July 2020. 18Ankara Üni. Hukuk Fak. Dergisi, 70 (1) 2021: 1-29                              Bir Sapma Davranışı Olarak Fuhuş  Kanada, fuhuşu, özellikle kadınları ve kız çocuklarını etkileyen bir cinsel sömürü biçimi olarak tanımlamaktadır. Ceza kanununa eklenen hükümlerle kendi  bedenlerini  satmak  zorunda  kalan  kişilerin,  fuhuştan  etkilenen toplulukların,  özellikle  çocukların  korunması,  fuhuşa  olan  talebin  ve dolayısıyla  bu  talebin  kazanca  dönüştürülmesinin  azaltılması amaçlanmaktadır. Buna göre, cinsel hizmet satın alınmasını, başka kişilerin bu şekilde sömürülmesini, fuhuştan kazanç sağlanmasını, kurumsallaşmış biçimde fuhuşun icra edildiği striptiz kulüpleri, masaj salonları ve eskort ajanslarının işletilmesini suç haline getirerek bütün Kanadalıların insanlık onuru ve eşitliğinin korunması sağlanabilir.74 Ancak İsveç modeline benzer biçimde  kendi  bedenlerini  satmak  zorunda  kalan  fahişelerin  bu davranışlarından  ötürü  cezai  sorumlulukları  bulunmamaktadır.  Kanada toplumunda fuhuşun yasallaşmasını savunan bir kesim olduğu için yapılan reformun neden bu alanı kriminalize etme yolunu tercih ettiği ise şu şekilde açıklanmaktadır: Yapılan araştırmalar fuhuşun suç olmaktan çıkarıldığı veya regüle edildiği ülkelerde büyük seks endüstrilerin bulunduğunu ve cinsel sömürü amacıyla yapılan insan ticaretinin diğer ülkelere nazaran çok yüksek bir  orana  sahip  olduğunu  ortaya  koymaktadır.  Bu  bağlamda  fuhuşun yasallaştırılması ve regüle edilmesi daha çok insanın bu şiddet biçimine maruz bırakılması anlamına gelmektedir. Fuhuş, bunu yapmak zorunda kalan herkes için, nasıl düzenlendiğinden bağımsız olarak, mahiyetinde şiddet ve psikolojik zarar riski barındıran son derece tehlikeli bir aktivitedir. Bu şekilde topluma, herkesin insanlık onuru ve saygınlığının bulunduğuna dair güçlü bir mesaj da verilmektedir. Fuhuş, erkeklerin kadınların bedenleri için para ödemesine izin vermektedir.  Böyle bir davranışın  yasallaştırılması  veya regüle  edilmesi, bütün kadınların ve kız çocuklarının insanlık onurunu zedelemektedir. İnsan vücudu, alınıp satılabilen bir eşya değildir.75 C.  DÜZENLEYİCİ MEVZUAT – HOLLANDA MODELİ Hollanda, 2000 yılında genelevlerin açılmasına izin veren ilk Avrupa ülkesi  olmuştur.  Bu  yasağın  kaldırılmasıyla,  gönüllü  fuhuşun  bir  lisans sistemine bağlanması ve böylece kontrol ve regüle edilmesi, seks işçilerinin korunması, kişilerin ve özellikle çocukların fuhuşa zorlanmaması, bu amaçla                                                  74  Department of Justice Canada, ‘Prostitution Criminal Law Reform: Bill C-36, the Protection of  Communities  and  Exploited  Persons  Act-  Factsheet   (11  March  2015) <https://www.justice.gc.ca/eng/rp-pr/other-autre/cfs_fi/> accessed 12 Jan 2021. 75  Department of Justice Department of Justice Canada, ‘Prostitution Criminal Law Reform: Bill C-36, the Protection of Communities and Exploited Persons Act-Frequently Asked Questions   (11  March  2015)  <https://www.justice.gc.ca/eng/rp-pr/other-autre/cfaq/> accessed 15 Jan 2021. 19Günce ARTANTAŞ                                              Ankara Üni. Hukuk Fak. Dergisi, 70 (1) 2021: 1-29  yapılan  insan  ticaretinin  sonlandırılması,  diğer  suçlarla  fuhuş  arasındaki bağlantının koparılması ve bağlantılı suçların  azaltılması hedeflenmiştir.76 Söz konusu politika, zorlama fuhuşun ve çocuk fuhuşunun suç teşkil etmeye  devam  etmesi,  bunun  haricindeki  gönüllü  yapılan  fuhuşun  ise normalleştirilmesi ve seks işçiliği biçimde tanımlanması üzerine kuruludur. Fuhuş  sektörünün  regüle  edilmesi  ve  lisansa  bağlanmasıyla  birlikte, lisanslarını kaybetmekten korkan aktörlerin hukuka uygun davranacakları, fahişelerin haklarını ihlal etmeyecekleri ve en önemlisi seks amaçlı yapılan insan ticaretinin sonlandırılmış olacağı varsayılmaktadır.78 2007  yılına  gelindiğinde  ise  modelin  ulaşılması  istenen  hedefleri gerçekleştiremediği  anlaşılmıştır.  Herhangi  bir  işçi  gibi  sosyal  güvenlik sistemine entegre edilmesi gereken seks işçilerinin çoğunluğunun bir hizmet sözleşmesi dahi olmadan çalıştırıldıkları; yaşadıkları yerde çalışmamaları gereken  seks  işçilerinin  bu  yerlerde  yaşamaya  mecbur  kaldıkları;  ruhsal sağlıklarının ciddi oranda bozulduğu ve madde kullanımının arttığı tespitleri yapılmaktadır.79  Fuhuş  regülasyonu  konusunda  yetkinin  kendilerine  ait olduğu yerel yönetimlerin sadece yüzde 6 sı bu işi bırakmak isteyenler için çıkış  programları  sunmaktadır.  Uyulması  gereken  kuralları  ihlal  eden genelevlere  uygulanan  tek  yaptırım  da  sözlü  bir  uyarı  niteliğindedir. Fahişelerin özellikle eskort biçiminde çalışanlarının yaş ortalaması 18-19 civarındadır. Fuhuşa aracılık eden kişilerin diğer bir deyişle dostların hala yaygın bir fenomen oldukları gözlemlenmektedir. Zorlama biçimde yapılan fuhuşun  sona  ereceği  beklense  de,  fahişelerin  çoğunun  hala  bu  kişiler tarafından  şiddete  maruz  bırakıldıkları,  zorlandıkları  ve  sömürüldükleri belirtilmektedir. Fuhuşa aracılık etme suçunun Hollanda Ceza Kanunundan çıkarılması da bu durumu olumsuz yönde etkilemektedir.80 Devletin fuhuş sektörü  üzerindeki  kontrolünün  oldukça  zayıf  olduğu,  genelevlerin denetlenmediği  ve  kuralların  uygulanamadığından  şikayet  edilmektedir.                                                  76  The Netherlands Ministry of Foreign Affairs, ‘Dutch Policy on Prostitution: Questions and Answers  <http://www.minbuza.nl/binaries/content/assets/minbuza/en/import/en/you_and_the_nethe rlands/about_the_neth erlands/ethical_issues/faq-prostitutie-pdf--engels.pdf-2012.pdf>. 77  The Dutch Criminal Code, Part 18, Section 273f.  78  Wim Huisman and Edward R Kleemans, ‘The Challenges of Fighting Sex Trafficking in the Legalized Prostitution Market of the Netherlands  (2014) 61 Crime, Law and Social Change 215, 217; Joyce Outshoorn, ‘Policy Change in Prostitution in the Netherlands: From Legalization to Strict Control  (2012) 9 Sexuality Research and Social Policy 233, 235. 79  AL Daalder, Prostitution in the Netherlands since the Lifting of the Brothel Ban (Eleven International Publishing 2007) 64. 80  Daalder (n 79) 47; Huisman and Kleemans (n 78) 219; Outshoorn (n 78) 239. 20Ankara Üni. Hukuk Fak. Dergisi, 70 (1) 2021: 1-29                              Bir Sapma Davranışı Olarak Fuhuş Lisanslı  genelevlerde  bile  reşit  olmayan  çocukların  çalıştırıldığına rastlanmaktadır. Fuhuş amaçlı yapılan insan ticaretinin de azalmak bir yana arttığı kaydedilmektedir. Oturma izni alamamaktan korkan göçmen kadınların yeraltında oldukça kötü koşullar altında çalışmaları ve aslında regüle edilmiş fuhuş  sektöründe  çalışan  bütün  kadınların  her  yönden  sömürülmeleri engellenememiştir. Hollanda modeli, insan ticareti ve fuhuşu birbirinden ayırmayı hedeflemiş olsa da, insan ticareti ve fuhuş arasında birbirinden kopmaz bağlar bulunmaktadır.81 Bu bağlamda regüle edilmiş temiz bir fuhuş sektörü ile kayıt dışı kriminal bir fuhuş sektörü şeklinde birbirlerinden farklı iki gerçekliğin bulunduğunu düşünmek bir yanılgıdır.82 Fahişelerin sürekli istismar edilmesi ve fuhuş sektörüne hakim olan organize suç örgütlerinin varlığı, Hollanda yı da alarma geçirmiş durumdadır. Bugün Hollanda da çalışan fahişelerin yüzde 60 ila 70 inin kriminal gruplar tarafından  fuhuş  yapmaya  zorlandıkları  belirtilmektedir.  Bu  nedenle Hollandalı  yetkililer  ulusal  fuhuş  politikalarını  gözden  geçirmeyi düşünmektedirler. Bu konuda hazırlanmış bir tasarı bulunmaktadır. Fakat söz konusu tasarı da insan ticaretini engellemek bakımından yeterli olabilecek garantileri sağlayamamaktadır.83  Hollanda modelinin başarısızlığı, fuhuşun her halükarda bir insan hakları ihlali olduğunu kavrayamamaktan kaynaklanmaktadır. Fuhuş sektörü devlet tarafından  regüle  edilerek  kontrol  altında  tutulmaya  çalışıldığında  bile fuhuşun  doğası  kendisini  göstermekte,  fahişelerin  sömürülmeleri  ve  bu amaçla yapılan insan ticareti sonlandırılamamaktadır. D.  YASALLAŞTIRICI  (SUÇ  OLMAKTAN  ÇIKARAN) MEVZUAT – YENİ   ZELANDA MODELİ Yasallaştırıcı  mevzuatta,  fuhuşu  yasaklayan  bütün  kanuni düzenlemelerin hukuk sisteminden ayıklanması ve özellikle fuhuşun yanında onunla bağlantılı olan bütün faaliyetlerin de suç olmaktan çıkartılması söz konusudur. Bu modelde gönüllü olarak yapılan fuhuş ile zorlama fuhuş ve çocuk fuhuşu arasında ayrım yapılır; zorlama fuhuş ve çocuk fuhuşu suç olarak  tanımlanmaya  devam  eder.  Yasallaştırıcı  mevzuatın  düzenleyici mevzuattan farkı, fuhuşun devlet tarafından regüle edilmemesi; daha açık bir ifadeyle  fuhuş  sektörüne  özgü  düzenlemelerin  yapılmamasıdır.  Fuhuş herhangi bir meslek kolu olarak kabul edildiği için, seks işçileri de diğer                                                  81  Bkz. Schulze and others (n 54) 35–37. 82  Outshoorn (n 78) 240. 83  Bkz. Schulze and others (n 54) 38. 21Günce ARTANTAŞ                                              Ankara Üni. Hukuk Fak. Dergisi, 70 (1) 2021: 1-29  işçilerin  tabi  olduğu  düzenlemelere  tabidirler.    Yasallaştırıcı  mevzuat, dünyada sadece Yeni Zelanda ve Avustralya nın New South Wales eyaletinde uygulanmaktadır.84 2003 yılında Fuhuş Reform Yasasının (Prostitution Reform Act)85 kabul edilmesiyle birlikte Yeni Zelanda dünyada yasallaştırıcı mevzuat modelini benimseyen ilk ülke olmuştur. Bu kanunun temel amacının, seks işçilerinin haklarının garanti altına alınması, onların sömürülmekten korunmaları, sağlık, güvenlik  ve  refah  düzeylerinin  arttırması,  kamu  sağlığının  korunmasına yardım eden bir ortamın hazırlanması ve çocukların fuhuş yaptırılarak istismar edilmelerinin önlenmesi olduğu belirtilmektedir.86 Öğretide Yeni Zelanda modelini büyük bir başarı olarak nitelendiren ve destekleyen görüşler bulunduğu gibi, aksine modelin çok olumsuz sonuçlar doğurduğunu  ve  bir  an  önce  kaldırılması  gerektiğini  savunanlar  da bulunmaktadır. Modelin destekçilerinin neden bunun büyük bir başarı olarak nitelendirilmesi  gerektiğini  somut  gerekçelerle  ortaya  koyamadıkları görülmektedir. Halbuki Yeni Zelanda hükümetinin hazırlamış olduğu resmi raporlarda  dahi  modelin  doğurduğu  olumsuz  sonuçlara  ilişkin  belirtilere rastlanmaktadır. Örneğin, seks işçilerinin çoğunluğu, getirilen yasanın maruz kaldıkları şiddet bakımından hiçbir şeyi değiştiremediği kanaatindedirler; onlara göre şiddet fuhuşun kaçınılmaz bir parçasıdır.87 Fuhuşun mahiyetinde bulunan şiddete karşı, söz konusu yasa spesifik bir koruma mekanizması öngörmemektedir.88 Hatta hukuk düzeninin kadın bedeninin satın alınmasını olağanlaştırması  nedeniyle  erkekler  kendilerinde  seks  işçilerine  şiddet uygulamayı  adeta  hak  olarak  görmektedirler.89  Genelev  sahipleri  seks                                                  84  Elaine Mossman, ‘International Approaches to Decriminalising or Legalising Prostitution  12–13. 85  Prostituiton  Reform  Act  2003 <http://www.legislation.govt.nz/act/public/2003/0028/latest/DLM815.html>  Erişim tarihi: 21 Sep 2020. 86  ‘Prostitution Law Reform in New Zealand  4 <https://www.parliament.nz/en/pb/researchpapers/document/00PLSocRP51/prostitution-law-reform-in-new-zealand/> accessed 12 March 2021; Melissa Farley, ‘Bad for the Body, Bad for the Heart: Prostitution Harms Women Even If Legalized or Decriminalized  (2004) 10 Violence Against Women 1087, 1088. 87  ‘New Zealand Ministry of Justice, ‘Report of the Prostitution Law Review Committee on the  Operation  of  the  Prostitution  Reform  Act  2003   57 <https://www.apnsw.info/reportsandresearch/report-of-the-prostitution-law-reviewcommittee-on-the-operation-of-the-prostitution-reform-act-2003-government-of-newzealand-2008> accessed 18 Feb 2021. 88  Farley (n 86) 1116. 89  Bkz. Julie Bindel, ‘Prostitution Is Not a Job. The inside of a Woman s Body Is Not a Workplace   the  Guardian  (30  April  2018) 22Ankara Üni. Hukuk Fak. Dergisi, 70 (1) 2021: 1-29                              Bir Sapma Davranışı Olarak Fuhuş işçileriyle  onları  sömüren  sözleşmeler  yapmaya  devam  etmektedirler.90 Yasayla birlikte seks işçileri üzerindeki damganın da silindiği söylenemez; toplumda  hala  bu  kişiler  kınanmaktadır.91  Çocukların  fuhuş  sektöründe istismar edilmelerinin de önüne geçilememiştir. Polisin geneleve girme ve burada kimlik kontrolü yapma yetkisi bulunmadığından, fuhuş yaptırılmaya zorlanan çocuklar tespit edilememektedir.92 Yeni Zelanda nın kadınların ve kız çocuklarının fuhuş sektöründe çalıştırılmaları amacıyla yapılan insan ticaretinde, en önemli varış noktalarından biri olduğu kabul edilmektedir.93  Fuhuş  reform  yasası  yürürlüğe  girmeden  önce  Yeni  Zelanda da yasallaşmayı  savunan  fahişelerden  bazıları,  görüşlerini  aksi  yönde değiştirmişlerdir.  Onlara  göre,  yasallaşma  sadece  kadın  satıcılarının  ve müşterilerin  fahişeler  üzerindeki  sömürüsünü  arttırmış  durumdadır. Kadınların daha çok güç ve hak elde edeceğini sanmalarına karşın, bunun tam aksinin gerçekleştiğini belirtmektedirler.94 Fuhuşun yasal olduğu ülkelerde cinsel  sömürü  ve  kadına  karşı  şiddet  cezalandırılmamakta,  tam  tersi  bu davranışlar devlet tarafından desteklenmektedir.95 Bu bağlamda Yeni Zelanda modelinin  kadınları  ve  çocukları  sömürüden  koruma  amacını gerçekleştiremediğini  ve  bütün  dünya  için  kötü  bir  örnek  teşkil  ettiğini söylemek mümkündür. IV.  FUHUŞLA İLGİLİ TÜRK MEVZUATI TCK nın 227. maddesine göre, madde başlığı fuhuş şeklinde kaleme alınmış olsa da, fuhuş yapmak yani cinsel hizmet sunulması veya bu hizmetin satın alınması değil, kişiyi fuhuşa teşvik etmek suçtur.96                                                  <http://www.theguardian.com/commentisfree/2018/apr/30/new-zealand-sex-workprostitution-migrants-julie-bindel> accessed 19 Aug 2020. 90  ‘Report of the Prostitution Law Review Committee on the Operation of the Prostitution Reform Act 2003  (n 87) 157. 91  ‘Report of the Prostitution Law Review Committee on the Operation of the Prostitution Reform Act 2003  (n 87) 154. 92  ‘Report of the Prostitution Law Review Committee on the Operation of the Prostitution Reform Act 2003  (n 87) 109. 93  Bkz. ‘Prostitution Law Reform in New Zealand  (n 86) 7. 94  Julie Bindel, ‘My Work as a Prostitute Led Me to Oppose Decriminalisation  BBC News (October 2017) <https://www.bbc.com/news/magazine-41349301> accessed 12 Aug 2021. 95  Farley (n 86) 1116. 96  MADDE 227. - (1) Çocuğu fuhşa teşvik eden, bunun yolunu kolaylaştıran, bu maksatla tedarik eden veya barındıran ya da çocuğun fuhşuna aracılık eden kişi, dört yıldan on yıla kadar hapis ve beş bin güne kadar adlî para cezası ile cezalandırılır. Bu suçun işlenişine yönelik hazırlık hareketleri de tamamlanmış suç gibi cezalandırılır. 23Günce ARTANTAŞ                                              Ankara Üni. Hukuk Fak. Dergisi, 70 (1) 2021: 1-29  Bu bağlamda, Türkiye nin düzenleyici mevzuat modelini benimsediği söylenebilir. Bu konudaki temel düzenleme Genel Kadınlar ve Genelevlerin Tabi Olacakları Hükümler ve Fuhuş Yüzünden Bulaşan Zührevi Hastalıklarla Mücadele Tüzüğü dür. Tüzük çıkarıldığı 1960 yılından bu yana çok az değişiklikle varlığını sürdürmüştür. 1973 yılında bazı maddeleri yürürlükten kaldırılmış ve eklemeler yapılmış olsa da, Tüzük, 19. yüzyıldan itibaren dünyada uygulanmaya başlanan düzenleyici mevzuatın halen yürürlükte olan nadir örneklerinden birini oluşturmaktadır.  Tüzüğe  göre  fuhuşla  ilgili  idari  işleri  illerde  valilikler  tarafından oluşturulan  Fuhuşla  Mücadele  Komisyonu  yürütür.  Komisyonun  görevi, fuhuşu denetlemek, fuhuş nedeniyle bulaşan zührevi hastalıkların yayılmasını                                                  (2) Bir kimseyi fuhşa teşvik eden, bunun yolunu kolaylaştıran ya da fuhuş için aracılık eden veya yer temin eden kişi, iki yıldan dört yıla kadar hapis ve üç bin güne kadar adlî para cezası ile cezalandırılır. Fuhşa sürüklenen kişinin kazancından yararlanılarak kısmen veya tamamen geçimin sağlanması, fuhşa teşvik sayılır. (3) (Mülga: 6/12/2006 – 5560/45 md.; Yeniden düzenleme: 24/11/2016-6763/18 md.) Fuhşu kolaylaştırmak veya fuhşa aracılık etmek amacıyla hazırlanmış görüntü, yazı ve sözleri içeren ürünleri veren, dağıtan veya yayan kişi bir yıldan üç yıla kadar hapis ve iki yüz günden iki bin güne kadar adli para cezası ile cezalandırılır. (4) Cebir veya tehdit kullanarak, hile ile ya da çaresizliğinden yararlanarak bir kimseyi fuhşa sevk eden veya fuhuş yapmasını sağlayan kişi hakkında yukarıdaki fıkralara göre verilecek ceza yarısından iki katına kadar artırılır. (5) Yukarıdaki fıkralarda tanımlanan suçların eş, üstsoy, kayın üstsoy, kardeş, evlât edinen, vasi, eğitici, öğretici, bakıcı, koruma ve gözetim yükümlülüğü bulunan diğer kişiler tarafından ya da kamu görevi veya hizmet ilişkisinin sağladığı nüfuz kötüye kullanılmak suretiyle işlenmesi hâlinde, verilecek ceza yarı oranında artırılır. (6) Bu suçların, suç işlemek amacıyla teşkil edilmiş örgüt faaliyeti çerçevesinde işlenmesi hâlinde, yukarıdaki fıkralara göre verilecek ceza yarı oranında artırılır. (7)  Bu  suçlardan  dolayı,  tüzel  kişiler  hakkında  bunlara  özgü  güvenlik  tedbirlerine hükmolunur. (8) Fuhşa sürüklenen kişi, tedavi veya terapiye tabi tutulur. 97  Genel Kadınlar ve Genelevlerin Tabi Olacakları Hükümler ve Fuhuş Yüzünden Bulaşan Zührevi Hastalıklarla Mücadele Tüzüğü:  <http://www.resmigazete.gov.tr/arsiv/10786.pdf> Erişim tarihi: 11 Aug 2020.  Bu tüzük yürürlüğe girmeden önce Cumhuriyet in ilanından sonra fuhuşa karşı öncelikle yasaklayıcı modelin uygulanması denenmiştir. 12 Nisan 1930 tarihinde yayınlanan Fuhuşla Mücadele Hakkındaki Genelge yle Türkiye nin hiçbir yerinde yeni  genelev  açılamayacağı  ve  mevcut  bulunanlara  da  yeni  kadınların  alınmayacağı bildirilir. Fuhuş yapan ve aracılık eden yabancı uyruklular sınır dışı edilir. Ancak olumlu sonuçların alınamadığı bu genelge uygulamalarına 1933 tarihli Fuhuşla ve Fuhuş Yüzünden Bulaşan Hastalıklarla Mücadele Nizamnamesi ile son verilir.  1961 yılında yürürlüğe giren ve 1973 yılında üzerinde değişiklik yapılan Genel Kadınlar ve Genelevlerin Tabi Olacakları Hükümler ve Fuhuş Yüzünden Bulaşan Zührevi Hastalıklarla Mücadele Tüzüğü 1933 yılında yayınlanmış nizamnameyi yürürlükten kaldırmıştır ve halen konuyu düzenleyen temel mevzuat niteliğindedir. Bkz. Zafer Toprak, ‘İstanbul da Fuhuş ve Zührevi Hastalıklar 1914-1933  [1987] Tarih ve Toplum 31, 40. 24Ankara Üni. Hukuk Fak. Dergisi, 70 (1) 2021: 1-29                              Bir Sapma Davranışı Olarak Fuhuş ve bu yüzden kamu düzeninin bozulmasını engellemektir. Komisyonun temel sorumluluk  alanları  ise  genelevlerin  açılmasına  karar  vermek  ve ruhsatlandırmak, genel kadın olarak tanımlanan fahişelerin tescil edilmesini sağlamak, genel kadınların düzenli sağlık muayeneleri olmalarını sağlamak ve tek başına fuhuş yapılan birleşme evlerini ruhsatlandırmaktır. Tüzüğe göre genel kadın, fahişeliği alışkanlık haline getirmiş, 21 yaşını bitirmiş, evli olmayan, Türkiye Cumhuriyeti vatandaşı kadındır. Bu kadınlar fuhuş  yapmaya  devam  edebilmek  için  vesika  almak  (tescil  edilmek) zorundadırlar. Genel kadın olarak tescil edilen bir kadın haftada iki kez muayene  olmak  koşuluyla  komisyon  tarafından  ruhsatlandırılmış  bir genelevde çalışmak zorundadır. 21 yaşından küçük ve 18 yaşından büyük olanlar ve komisyon tarafından kaydı uygun görülmeyenler sağlık tedbiri uygulanacak kadın kapsamında değerlendirilirler. Bu kadınlar genelevlerde çalışamazlar  ve  on  günde  bir  muayene  olmak  zorundadırlar.  Tüzüğün kapsamında  olan  birleşme  evleri,  tek  başına  fuhuş  yapılmasına  olanak sağlayan yerlerdir ancak uygulamada ruhsat verilen yer bulunmamaktadır.98 Tüzüğün önemli bir bölümü genelevlerin ruhsatlandırılması ve muayenelerin yapılma  biçimine  ilişkindir.  Okul,  cami  vb.  yerlerin  yakınına  genelev açılamayacağı gibi genelevlerde içki satışı ve küçüklerin geneleve kabul edilmesi yasaktır.  Ülkemizdeki  yasal  sistemin  hem  olumlu  hem  de  olumsuz  yönleri bulunmaktadır. Genelevlerin fahişeler için yasadışı çalışma koşullarına göre daha güvenli yerler olması, burada düzenli sağlık kontrolleri yapılması, şiddet, sömürü ve zorla çalışmanın önlenmesi bakımından daha denetlenebilir olması ve fahişelerin sosyal güvenlik haklarının korunması olumlu yönleridir. Buna karşın genelevlerde fahişeler kayıt altına alınmakta, bu kayıt aynı zamanda fuhuş yaptıklarının adli sicillerine de işlenmesi anlamına gelmekte ve bu durum  kendilerinin  ve  çocuklarının  sosyal  yaşamlarında  ayrımcılığa uğramalarına neden olmaktadır.99  Esasında düzenleyici modele yöneltilen eleştiriler, ülkemiz bakımından da geçerlidir. Fuhuş, her halükarda bir insan hakları ihlali olduğu için fuhuş sektörü  devlet  tarafından  regüle  edilerek  kontrol  altında  tutulmaya çalışıldığında  bile  fuhuşun  doğası  kendisini  göstermekte,  fahişelerin sömürülmeleri ve bu amaçla yapılan insan ticareti sonlandırılamamaktadır.                                                  98  Esin  Küntay  and  Muhtar  Çokar,  ‘Ticari  Seks  Medya  Dosyası   30 <http://www.ikgv.org/sws_dosyalar/CETAD_resimli.pdf>. 99  Küntay and Çokar (n 98) 32. 25Günce ARTANTAŞ                                              Ankara Üni. Hukuk Fak. Dergisi, 70 (1) 2021: 1-29  V. SONUÇ Fahişelik, kökleri neredeyse tarihin ilk dönemlerine kadar giden ve tarih boyunca  da  birtakım işlevler  yüklenerek  meşrulaştırılmaya çalışılan  ama özünde insan onuruna aykırı bir kurumdur. Gerekli bir kötülük olarak nitelendirilen fuhuşa, cinsel suçları önleme, erkek için bir cinsel eğitim ve eğlence aracı, toplumda erkeğe saygınlık kazandıran bir deneyim olma ve namuslu kadınlardan talep edilemeyecek isteklerin yaşanabileceği bir mecra yaratma gibi işlevler yüklenmiştir. Bu bağlamda, Kingsley Davis in işlevselci teorisi fuhuşu açıklayan teoriler içinde önemli bir yere sahiptir. Gerçekten de cinsel ahlak bir yandan görünüşte fuhuşu kınarken, diğer yandan farkında olmaksızın veya ironik bir biçimde fuhuşun sosyal bir kurum olarak varlığını sürdürmesini sağlamaktadır.  Bu konuda ön plana çıkan ikinci görüş, radikal feminist teoridir. Mersin Genelevi nde çalışan kadınların kendilerinden sermaye diye söz etmeleri, fuhuşun kişiyi kendisine ne kadar yabancılaştırdığını, onu üzerinden kar elde edilirken her türlü kullanıma ve sömürüye açık bir mal haline getirdiğini ortaya koymaktadır. Fuhuşu bir meslek olarak kabul etmenin zorluğu, insan onuruna ve vücuduna yüklenen anlamdan kaynaklanmaktadır. Hollanda deneyimi, bize fuhuşun yasallaşmasının kadınların ekonomik, duygusal ya da cinsel sömürüsünü engelleyemediğini göstermiştir; bu süreçte fuhuşa olan talep de artmıştır. Fuhuşu yasal hale getirmek, kadının kurban olduğu  gerçeğini  gizlediği  gibi,  fuhuşu  kabul  edilebilir  hale  getirmekte, toplumsal ve ahlaki açıdan onu normalleştirmektedir. Yapılan işin doğası gereği kadının kendine yabancılaşmasına, hayatının anlamını sorgulamasına, öz saygı ve benliğini yitirmesine yol açan bir iş olan fahişelik, aslında kişi özgürlüğü  adına  hukuk  düzeninin  kişinin  organlarını  satmasına  izin vermesinden pek de farklı değildir. Elbette ki, uzun vadede fahişelik kurumunun ortadan kaldırılabilmesi için kadın  ve  erkek  cinselliklerinin  tanımlanmasında karşımıza çıkan  ataerkil düşüncenin  ikiyüzlü  namus  anlayışının  ve  çifte  standardın  yıkılması gerekmektedir.  Cumhuriyet in  ilanından  sonra  benimsenen  yasaklayıcı modelin sonuç verememesi üzüntüyle karşılanmalıdır. Fakat şu an için, seks satın almayı suç haline getiren, bedenini satmak zorunda kalan kadını ise mağdur olarak değerlendirip ona destek sağlayan İsveç modeli, en modern ve hümanist çözüm olarak görünmektedir. Keza Norveç ve Kanada gibi pek çok ülke, modelin başarısından etkilenerek aynı çözümü benimsemiştir.  26Ankara Üni. Hukuk Fak. Dergisi, 70 (1) 2021: 1-29                              Bir Sapma Davranışı Olarak Fuhuş",
     "Kaynakça": "Açıkalın  N,  ‘Toplumda  Fahişelik  Kurumunun  Vazgeçilmezliği  Üzerine  Mitler : Mersin Örneği  (2008) 1 Journal of International Social Research 11 Açıkalın N, ‘Fuhuş Pazarında Sermaye Olmak: Mersin Örneği  [2013] Çalışma ve Toplum 243 Barkan SE, Criminology: A Sociological Understanding (7th edition, Pearson 2017) Barnett L, ‘Prostitution in Canada: International Obligations, Federal Law, and Provincial  and  Municipal  Jurisdiction  <https://lop.parl.ca/sites/PublicWebsite/default/en_CA/ResearchPublications/2 011119E> accessed 12 March 2021 Bindel J, ‘My Work as a Prostitute Led Me to Oppose Decriminalisation  BBC News (October 2017) <https://www.bbc.com/news/magazine-41349301> accessed 12 March 2021 ——, ‘Prostitution Is Not a Job. The inside of a Woman s Body Is Not a Workplace  the  Guardian  (30  April  2018) <http://www.theguardian.com/commentisfree/2018/apr/30/new-zealand-sexwork-prostitution-migrants-julie-bindel> accessed 12 March 2021 Bryant CD, ‘Sexual Deviance  in Clifton D Bryant (ed), The Routledge Handbook of Deviant Behavior (1st edition, Routledge 2011) Clinard MB and Meier RF, Sociology of Deviant Behavior (14th edition, Cengage Learning 2015) Çokar M and Yılmaz Kayar H, ‘Seks işçileri ve yasalar : Türkiye de yasaların seks işçilerine etkileri ve öneriler: seks işçilerinin ve transgender bireylerin insan haklarının desteklenmesi projesi, seks işçiliği mevzuatı çalışma grubu raporu  (İnsan Kaynağını Geliştirme Vakfı 2011) Daalder AL, Prostitution in the Netherlands since the Lifting of the Brothel Ban (Eleven International Publishing 2007) Demı̇r SD, ‘Kadın seks işçiliğinin hukuki mevzuat çerçevesinde incelenmesi  (Thesis, Ankara Üniversitesi Sosyal Bilimler Enstitüsü Kamu Hukuku (Hukuk Felsefesi ve Sosyolojisi) Anabilim Dalı 2009) Demirbaş T, Kriminoloji (7. Baskı, Seçkin Yayınevi 2020) Department of Justice Canada, ‘Prostitution Criminal Law Reform: Bill C-36, the Protection of Communities and Exploited Persons Act- Factsheet  (11 March 2015) <https://www.justice.gc.ca/eng/rp-pr/other-autre/c36fs_fi/> accessed 12 March 2021 Department of Justice Canada D of J, ‘Prostitution Criminal Law Reform: Bill C-36, the Protection of Communities and Exploited Persons Act-Frequently Asked 27Günce ARTANTAŞ                                              Ankara Üni. Hukuk Fak. Dergisi, 70 (1) 2021: 1-29  Questions   (11  March  2015)  <https://www.justice.gc.ca/eng/rp-pr/otherautre/c36faq/> accessed 12 March 2021 Ekberg G, ‘The Swedish Law That Prohibits the Purchase of Sexual Services: Best Practices for Prevention of Prostitution and Trafficking in Human Beings  (2014) 10 Violence Against Women 1187 Farley M, ‘“Bad for the Body, Bad for the Heart: Prostitution Harms Women Even If Legalized or Decriminalized  (2004) 10 Violence Against Women 1087 Flowers  RB,  Women  and  Criminality:  The  Woman  as  Victim,  Offender,  and Practitioner (Greenwood Press 1987) ——, The Prostitution of Women and Girls (McFarland & Company, Inc, Publishers 1998) Gilman SL, ‘Freud and the Prostitute: Male Stereotypes of Female Sexuality in Finde-Siècle  Vienna   (1981)  9  The  Journal  of  the  American  Academy  of Psychoanalysis 337 Heidensohn F, Women and Crime (2th edition, Palgrave 1996) Huisman W and Kleemans ER, ‘The Challenges of Fighting Sex Trafficking in the Legalized Prostitution Market of the Netherlands  (2014) 61 Crime, Law and Social Change 215 Humphrey JA and Palmer S, Deviant Behavior: Patterns, Sources, and Control (Plenum Press 1990) Jakobsson N and Kotsadam A, ‘The Law and Economics of International Sex Slavery: Prostitution Laws and Trafficking for Sexual Exploitation  (2013) 35 European Journal of Law and Economics 87 Kalfa A, ‘Eski Doğu Bloku Ülkeleri Kaynaklı İnsan Ticareti ve Fuhuş Sektöründe Çalışan Kadınlar  (Thesis, Ankara Üniversitesi Sosyal Bilimler Enstitüsü Kadın Çalışmaları Anabilim Dalı 2008) Keyman S, Hukuka Giriş ve Metodoloji (Doruk Yayınları 1981) Küntay  E  and  Çokar  M,  ‘Ticari  Seks  Medya  Dosyası  <http://www.ikgv.org/sws_dosyalar/CETAD_resimli.pdf> Lombroso C and Ferrero G, Criminal Woman, the Prostitute, and the Normal Woman (Nicole Hahn Rafter and Mary Gibson trs, Duke University Press 2004) Messerschmidt JW, Capitalism, Patriarchy, and Crime - Toward a Socialist Feminist Criminology (Rowman Littlefield Pub 1986) Morris A, Women Crime and Criminal Justice (1st edition, John Wiley & Sons 1987) Mossman E, ‘International Approaches to Decriminalising or Legalising Prostitution  28Ankara Üni. Hukuk Fak. Dergisi, 70 (1) 2021: 1-29                              Bir Sapma Davranışı Olarak Fuhuş Ördek  K,  ‘Seks  İşçiliği:  Mitler  ve  Gerçekler  <http://www.kirmizisemsiye.org/Dosyalar/SeksIsciligiMitlerveGercekler.pdf> accessed 12 March 2021 Outshoorn J, ‘Policy Change in Prostitution in the Netherlands: From Legalization to Strict Control  (2012) 9 Sexuality Research and Social Policy 233 ‘Prostitution  Law  Reform  in  New  Zealand  <https://www.parliament.nz/en/pb/researchpapers/document/00PLSocRP12051/prostitution-law-reform-in-new-zealand/> accessed 12 March 2021 ‘Report  of  the  Prostitution  Law  Review  Committee  on  the  Operation  of  the Prostitution  Reform  Act  2003  <https://www.apnsw.info/reportsandresearch/report-of-the-prostitution-lawreview-committee-on-the-operation-of-the-prostitution-reform-act-2003government-of-new-zealand-2008> accessed 12 March 2021 Schulze E and others, ‘Sexual Exploitation and Prostitution and Its Impact on Gender Equality   <https://op.europa.eu/en/publication-detail/-/publication/3623a253ea26-4f62-b287-3f3e3ba6cf99> Siegel LJ, Criminology: Theories, Patterns and Typologies (11th edition, Cengage Learning 2012) Sokullu Akıncı F, Kriminoloji (Beta Yayıncılık 2014) Swedish Government Report, ‘The Ban against the Purchase of Sexual Services. An Evaluation 1999-2008.  <https://ec.europa.eu/anti-trafficking/publications/banagainst-purchase-sexual-services-evaluation-1999-2008_en>  accessed  13 March 2021 The Netherlands Ministry of Foreign Affairs, ‘Dutch Policy on Prostitution: Questions and  Answers  <http://www.minbuza.nl/binaries/content/assets/minbuza/en/import/en/you_an d_the_netherlands/about_the_neth  erlands/ethical_issues/faq-prostitutie-pdf-engels.pdf-2012.pdf> Thio A, Taylor JD and Schwartz MD, Deviant Behavior (11th edition, Pearson 2012) Toprak Z, ‘İstanbul da Fuhuş ve Zührevi Hastalıklar 1914-1933  [1987] Tarih ve Toplum 31 ‘Türk Dil Kurumu | Sözlük  <https://sozluk.gov.tr/> accessed 13 March 2021 Waltman M, ‘Sweden s Prohibition of Purchase of Sex: The Law s Reasons, Impact, and Potential  (2011) 34 Women s Studies International Forum 449   29Günce ARTANTAŞ                                              Ankara Üni. Hukuk Fak. Dergisi, 70 (1) 2021: 1-29                 30"
}