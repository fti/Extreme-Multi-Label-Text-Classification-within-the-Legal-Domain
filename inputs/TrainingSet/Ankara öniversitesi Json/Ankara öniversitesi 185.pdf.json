{
     "Tip": "Makale",
     "Dergi İsmi": "",
     "Üniversite İsmi": "Ankara Üniversitesi",
     "Gün": "",
     "Ay": "",
     "Yıl": "2016",
     "Cilt": "65",
     "Sayı": "4",
     "Başlık": "AHLAK VE HUKUK ARASINDA SIKIŞAN KÜRTAJ",
     "Title": "Abortion:Stuck Between Law and Morality",
     "Yazar İsmi": [
          "Akasya KANSU KARADAĞ"
     ],
     "Danışman İsmi": "",
     "Anahtar Kelimeler": [
          "kürtaj hakkı",
          "hukuk",
          "ahlak",
          "Avrupa İnsan Hakları Sözleşmesi",
          "Avrupa İnsan Hakları Mahkemesi",
          "Türk Ceza Kanunu"
     ],
     "Keywords": [
          "Abortion Rights",
          "law",
          "morality",
          "European Convention On Human Rights",
          "European Court Of Human Rights",
          "Turkish Penal Code"
     ],
     "Özet": "Günümüz toplumlarında sadece genel olarak kabul görmesi nedeniyle ahlak kurallarının hukuk olarak dayatılması yaygın bir görüştür. Kürtajın ahlaki  bakış  açısından  değerlendirilmesi  kadının  toplumda  anne  olarak kodlanması  sorunsalıyla  başlar.  Bunun  yanı  sıra  cenin  toplumsal  ahlak kuralları  çerçevesinde  çocuk  olarak  tanımlanır. Kadının  bir birey  olarak görülmediği bir toplumda kadının bedenine ilişkin kararı tanınmaz hale gelir. Bu durumda kürtaj, toplumda anne olarak görülen kadın ile çocuk olarak görülen ceninin haklarının yarışması kıskacında kalır. Kürtaj hakkının bir hak olarak görülmemesi karşısında hukukun konumu bu makalede incelenecek ana araştırma konusudur.",
     "Abstract": "In today s society, the imposition of morality as law is a widespread opinion just because it s general acceptance. That the evaluation of abortion on moral grounds starts with the problem of coding the women as a mother. Furthermore, the fetus is defined as a child as to moral principles. In a society                                                     Kadir  Has  Üniversitesi  Hukuk  Fakültesi  Genel  Kamu  Hukuku  Araştırma  Görevlisi, akasya.kansu@khas.edu.tr    2047Ahlak ve Hukuk Arasında...  Ankara Üni. Hukuk Fak. Dergisi, 65 (4) 2016: 2047-2057  where the woman is not seen as a person but a mother, her decision about her body becomes unrecognizable. Since the abortion is not accepted as a right, it stuck between the rights of women and fetus. Against not noticing the abortion as a right, the position of law is the main research object of this essay.",
     "Metin": "Kadının  en  baştan  itibaren  anne,  doğurganlığın  ise  kadının  aile içerisindeki en büyük yeterliliği olarak görüldüğü, doğurgan olmayan kadının küçümsendiği bir coğrafyada ahlaki dayatmaları kabul eden ceza kanunlarının kadınların  haklarını  korumasını  beklemek  dünyaya  pembe  gözlüklerle bakmak demektir. Daha kendisi çocukken bile bir abla olarak, kardeşlerine bakması, göz kulak olması beklenen bir kız çocuğunun elbette ilerde iyi bir anne olması istenecektir.  Aksi  düşünülemez.  Çünkü  toplumsal  olarak  korunan  değer yargıları kadını bir birey olarak değil  anne  olarak kodlamaktadır.  Kadının yeri evi, kocası ve çocuklarının yanıdır.  sözünün Anadolu halkı tarafından yaygın olarak kullanıldığını biliriz. Bu söz kadının iyi bir anne olmasını öngören  ahlak  kurallarının  bir  sonucudur.  Kocasının  yanında  olmayan, çocuklarına annelik etmeyen kadın tasvip edilmez. Bir diğer yandan, anne olmak sadece evlilik birliği içerisinde hoş karşılanır. Evli olmadan çocuk doğuran kadın iffetsiz, çocuk ise nesebi belli olmayan çocuk olur. Bu durumda anne olma sıfatını veren gene ahlaki kurallardır.  Anne olmanın bu denli değer yargılarına bağlı olduğu bir toplumda olması gereken, hukukun bir anne olarak değil de  bir kadın  olarak bireyi korumasıdır. Annelik sıfatından ayrı kadının hak ve özgürlüğünün hukuki olarak tanımlanması, ahlakla sınırının çizilmesi gerekmektedir. Ancak ahlak dayatmasının etkin olduğu ülkemizde, Ceza Kanunları da tarafsız kalamamış, kürtaj düzenlemesinde, (kadının kendi bedenine ilişkin kararında) zaman bakımından sınırlamalar getirerek, daha bir birey olmamış cenini çocuk, gebe kadını  da  anne  olarak  görmüş,  ahlaken  kadını,  hazır  olup  olmadığına bakmaksızın anneliğe sürüklemiştir.                                                   1   KUÇURADI,Ionna , Uludağ Konuşmaları Özgürlük Ahlak Kültür Kavramları, Türkiye Felsefe Kurumu, 2009, s.32 vd. 2048Ankara Üni. Hukuk Fak. Dergisi, 65 (4) 2016: 2047-2057  Kansu Karadağ I. TÜRK CEZA KANUNLARINDA ÇOCUK DÜŞÜRME SUÇU VE HART-DEVLIN  –STEPHEN  TARTIŞMALARI  IŞIĞINDA  DEĞERLENDİRİLMESİ Türk  Ceza  Kanunlarının değişen  yıllara  rağmen  kürtaj  konusundaki duruşunu  değiştirmediği,  kadını  annelik  sıfatının  bir  izdüşümü  olarak gördüğü, cenini de daha doğmadan hak ehliyeti sahibi bir çocuk yerine koyduğu görülmektedir.  765 sayılı mülga Türk Ceza Kanunu nun 468. maddesinin ikinci fıkrası:  Gebelik süresi on haftadan fazla olan bir kadının rızasıyla tıbbi nedenler mevcut olmadan çocuğunu düşürten kimseye iki yıldan beş yıla kadar hapis cezası verilir. Çocuğunu düşürmeye rıza gösteren kadına da aynı ceza verilir.  derken, aynı kanunun 469. maddesi   Gebelik süresi on haftadan fazla olan çocuğunu isteyerek düşüren kadına bir yıldan dört yıla kadar hapis cezası verilir.  demiştir. Mülga Kanunun 468. maddesindeki düzenleme toplumsal ahlakın devamı  niteliğinde  düzenlenmiş,  kadının  anne  olması  zorunluluk  olarak görülmüştür. Öyle ki, bir yandan kadının çocuğunu, kadının rızasıyla düşürten kişiye ceza verilirken, bir yandan da rıza gösteren kadın cezalandırılmaktadır. 469.  maddede  ise,  gebelik  süresi  on  haftadan  fazla  olan  ceninin  kadın tarafından  rızasıyla  düşürülmesi  durumunda;  kadın  doğrudan cezalandırılmaktadır. Burada çok açık bir biçimde L.A. Hart ın söylevinin anti tezini oluşturan durum söz konusudur. Hart temel olarak ahlakın hukuk olarak dayatılmasına karşı çıkar. Ancak Lord Devlin tarafından savunulan, Hart ın tam  tersi  bir  biçimde  ceza  kanunlarının  ahlak  kuralları  tarafından düzenlenmesi pratiğidir. Bu durum mülga kanunda karşımıza çıkmaktadır. Keza, Mülga Ceza Kanununda daha Türk Medeni Kanununa göre tam ve sağ olarak doğması halinde hak ehliyeti olacak cenin, daha bu ehliyetini dahi almadan çocuk yerine koyulmuştur. 3Burada çok açık bir biçimde ceninin çocuk, kadının ise anne yerine konulduğu anlaşılmaktadır. Öngörülen ceza,                                                  2   Patrick DEVLIN. Ayrıntılı bilgi için bkz: DEVLIN, Patrick.,The Enforcement Of Morals, Oxford University Press,1959. Aksi görüş için bknz: HART,H.L.A., Hukuk Özgürlük ve Ahlak, Dost Kitabevi, 2000, Ankara, s.25. 3   743 sayılı Mülga Medeni Kanuna göre 27. madde, 4721 sayılı Medeni Kanuna göre 28. maddeye göre kişiliğin kazanılması için ceninin tamamıyla ve sağ doğması gerekir.    2049Ahlak ve Hukuk Arasında...  Ankara Üni. Hukuk Fak. Dergisi, 65 (4) 2016: 2047-2057  anne olmayı reddeden kadının ahlaki olarak kutsal kabul edilen annelik kurumunu yıpratmasının bir karşılığıdır. Halihazırda yürürlükte olan 5237 sayılı Türk Ceza Kanunun 99. ve 100. maddesi çocuk düşürtme ve çocuk düşürmeyi düzenlemiştir. 99. maddenin 5. fıkrasında:  Rızaya dayalı olsa bile, gebelik süresi on haftayı doldurmamış olan bir kadının  çocuğunun  yetkili  olmayan  bir  kişi  tarafından  düşürtülmesi halinde; iki yıldan dört yıla kadar hapis cezasına hükmolunur. Yukarıdaki fıkralarda tanımlanan diğer fiiller yetkili olmayan bir kişi tarafından işlendiği  takdirde,  bu  fıkralara  göre  verilecek  ceza,  yarı  oranında artırılarak hükmolunur.  Aynı Kanunun 100. maddesinde   Gebelik  süresi  on  haftadan  fazla  olan  kadının  çocuğunu  isteyerek düşürmesi  halinde,  bir  yıla  kadar  hapis  veya  adlî  para  cezasına hükmolunur.  denilerek önceki kanundaki düzenlemeye benzer bir biçimde cenin olmasına rağmen çocuk olarak tanımlanan fetüsün, gebeliğin 10. haftasından itibaren, rahimden tahliyesini gerçekleştiren kişi ya da gebe kadın cezalandırılmıştır. Bir önceki mülga kanunda sözü edilen  tıbbi nedenler olmadan  ibaresi değiştirilmiş, önceki kanunda olmayan  çocuğun yetkili olmayan bir kişi tarafından düşürülmesi  ibaresi getirilmiştir.    Aynı maddenin 6. fıkrası mağduru kadın olan bir suç dolayısıyla hamile kalınması durumunu düzenlemiştir. Buna göre,   Kadının mağduru olduğu bir suç sonucu gebe kalması halinde, süresi yirmi haftadan fazla olmamak ve kadının rızası olmak koşuluyla, gebeliği sona erdirene ceza verilmez. Ancak, bunun için gebeliğin uzman hekimler tarafından hastane ortamında sona erdirilmesi gerekir.  Burada hiç kuşkusuz yaşadığımız zaman diliminde çoğunluk tarafından kabul edilen ahlaki değerlerin tasvip etmediği bir biçimde mağduru olduğu bir suç nedeniyle hamile kalan kadının kürtajla bebeğini aldırması, rızasıyla çocuğunu aldıran kadına göre daha meşru görülmüştür. Kadınların rızası ile mağduriyeti arasında toplumsal değerler üzerinden bir hakkın yarıştırılması söz konusu olmuş, rızası üzerine cenini aldıran kadın için verilen 10 haftalık süre, 20 haftalık bir süreye çıkarılmıştır. Burada açıkça ceninin yaşama hakkından ziyade, toplumsal olarak yoğun bir biçimde kabul gören değer yargılarının korunduğunu görürüz. Buradaki 2050Ankara Üni. Hukuk Fak. Dergisi, 65 (4) 2016: 2047-2057  Kansu Karadağ düzenleme Lord Devlin in ahlaki değerlerin kural olması savını aşan bir görüşle daha ziyade Stephen a yakın bir biçimde ahlaki kuralın bir değer olarak  görülmesi  nedeniyle  korunmaktadır.  Keza  çocuk  düşürme  100. maddede şöyle düzenlenmiştir:   Gebelik süresi on haftadan fazla olan kadının çocuğunu isteyerek halinde, bir yıla kadar hapis veya adlî para cezasına hükmolunur.  Tıbbi  gerekçeler  olmaksızın  bir  kadının  on  haftadan  sonra  kürtaj yaptırması genel ahlaka aykırı olduğu için bir suç olarak tanımlanıştır. Türk Ceza Kanun un 99. maddesi şöyledir (1) Rızası olmaksızın bir kadının çocuğunu düşürten kişi, beş yıldan on yıla kadar hapis cezası ile cezalandırılır. (2) Tıbbi zorunluluk bulunmadığı halde, rızaya dayalı olsa bile, gebelik süresi on haftadan fazla olan bir kadının çocuğunu düşürten kişi, iki yıldan dört yıla kadar hapis cezası ile cezalandırılır. Bu durumda, çocuğunun düşürtülmesine rıza gösteren kadın hakkında bir yıla kadar hapis veya adlî para cezasına hükmolunur. (3) Birinci fıkrada yazılı fiil kadının beden veya ruh sağlığı bakımından bir zarara uğramasına neden olmuşsa, kişi altı yıldan on iki yıla kadar hapis cezası ile cezalandırılır; fiilin kadının ölümüne neden olması halinde, on beş yıldan yirmi yıla kadar hapis cezasına hükmolunur. (4) İkinci fıkrada yazılı fiil kadının beden veya ruh sağlığı bakımından bir zarara uğramasına neden olmuşsa, kişi üç yıldan altı yıla kadar hapis cezası ile cezalandırılır; fiilin kadının ölümüne neden olması halinde, dört yıldan sekiz yıla kadar hapis cezasına hükmolunur. (5) Rızaya dayalı olsa bile, gebelik süresi on haftayı doldurmamış olan bir kadının çocuğunun yetkili olmayan bir kişi tarafından düşürtülmesi halinde;  iki  yıldan  dört  yıla  kadar  hapis  cezasına  hükmolunur. Yukarıdaki fıkralarda tanımlanan diğer fiiller yetkili olmayan bir kişi tarafından işlendiği takdirde, bu fıkralara göre verilecek ceza, yarı oranında artırılarak hükmolunur. (6) Kadının mağduru olduğu bir suç sonucu gebe kalması halinde, süresi yirmi haftadan fazla olmamak  ve  kadının  rızası  olmak  koşuluyla, gebeliği sona erdirene ceza verilmez. Ancak, bunun için gebeliğin uzman  hekimler  tarafından  hastane  ortamında  sona  erdirilmesi gerekir.                                                  4   HART, s. 40-41 vd.    2051Ahlak ve Hukuk Arasında...  Ankara Üni. Hukuk Fak. Dergisi, 65 (4) 2016: 2047-2057  Söz konusu maddelerin cezai müeyyidelerinin kaynağının genel ahlak olduğu, en iyi maddenin gerekçesinden anlaşılır. Maddenin gerekçesinde:  Çocuk düşürme ve düşürtme suçları açısından 24.5.1983 tarih ve 2827 sayılı Nüfus Planlaması Hakkında Kanunda yer alan hükümler göz önünde bulundurulmak  suretiyle  bir  düzenleme  yapılmıştır.  Bu  Kanunun öngördüğü  hükümler,  bugünkü  toplumsal  ihtiyaçları  karşıladığı kanaatinde bulunulduğundan, madde metninin düzenlenmesinde esas alınmıştır. 5 Kanun metninde geçen,  toplumsal ihtiyaçlar  kelimesi aslında konunun anahtarıdır. Keza, çocuk düşürme suçu toplumun ihtiyaçlarına göre kanun olarak  düzenlenmiştir.  Toplumun  çoğunluğu  tarafından  kabul  edilen  ve toplumun ihtiyaçlarına cevap veren ahlaki kuralların doğrudan kanun olarak düzenlenmesi,  Hart ın  savının  tam  tersidir.  Hart ın  temel  savı  ahlakın yukarıdaki  kanun  metninde  örneğini  gördüğümüz  biçimde  hukuk  olarak dayatılmasının önüne geçilmesidir. Dworkin in de Hart ın görüşünü destekler bir biçimde, toplumun aynı anda birden çok ahlakı olabileceği gibi, bu ahlakın zaman  içerisinde  de  değişebileceğini  söylemiştir.  Bu  nedenle  Dworkin ahlakının dayatılması bakımından savunulan toplumun kendini koruma ve kendi ışığını izleme argümanının bir geçerliliği olmadığını iddia etmektedir. Aksine Dworkin, toplumun çoğunluğu tarafından tiksindirici bulunsa bile bir ahlak kuralının hukuk kuralı olarak dayatılmasının sakıncalı olabileceğini tartışmıştır. 6Mill ise faydacı görüşün temsilcisi olarak:   uğrunda uygar bir toplumun herhangi bir üyesine iradesi dışında haklı olarak güç kullanabilecek  tek  amaç,  başkalarına  gelebilecek  zararı önlemektir.  7 savını savunmuş, başka bir kimseye zarar vermedikçe hiçbir özgürlüğün sınırlandırılamayacağını savunmuştur. Bu açıdan Hart ın görüşleri ile Mill in değerlendirmesi örtüşmektedir. Ancak kanun metni ve gerekçesinden çıkan Stephen ın görüşüdür. Zira toplumsal ihtiyaçlar uyulması gereken bir değer olarak kabul edilmiş ve bu değer üzerinden rızasıyla 10 haftadan sonra kürtaja başvuran kadın için ceza öngörülmüştür.                                                   5   ÇOLAK, Haluk, Güncel Ceza Mevzuatı Gerekçeli- Karşılaştırmalı, Notlu, İçtihatlı, Türk Ceza Kanunu, Bilge Yay., Ankara, 2007, s. 340. 6   DWORKIN, Ronald, Hakları Ciddiye Almak, Dost Kitabevi, 2007, Ankara, s.287 vd.  7   MILL, J. S., Özgürlük Üstüne ve Seçme Yazılar, Çev. Alime Ertan, Belge Yayıncılık, 2005, İstanbul, s. 21. 2052Ankara Üni. Hukuk Fak. Dergisi, 65 (4) 2016: 2047-2057  Kansu Karadağ Söz konusu hukuki düzenlemelerde görüldüğü üzere ahlakın dayatılması, Hart ın da kendi savında belirttiği gibi hukukun işi değildir. Keza, ahlak temelli değil, o hakkı oluşturan değer temelli bir hukuk anlayışı adaletli çözümü  getirir.  Aksi  takdirde,  zaman  ve  koşullara  göre  değişebilecek, önyargılarla, kişisel öfke ve nefretle, rasyonelleştirme veya duyulan ve süre giden inanışların papağan gibi tekrarlanmasıyla oluşan kurallar insanlar arası ilişkileri düzenler hale gelir. Bunun önüne geçilmesi için Mill in teorisinde belirttiği gibi faydacı yaklaşılacak, bir başkasını rahatsız etmeyen hiçbir davranış ahlak kapsamında sınırlandırılmayacaktır. II.  DEVLETİN  AHLAKİ  DAYATIMININ  NEDENLERİNDEN BİRİ OLARAK NÜFUS PLANLAMASI Türk  Ceza  kanunu  dışında  2827  sayılı  Nüfus  Planlaması  Hakkında Kanun  da  gebeliğin  sona  erdirilmesi  başlıklı  5.  maddesi  ile  kürtajı düzenlemiştir. Kanun koyucunun kadının gebeliği sonlandırma hakkını nüfus planlaması kapsamında görmesi bu konunun kadının bedeni üzerindeki hak ve özgürlüğü olarak değil de, ataerkil bir toplumun oluşturduğu devletin, kendi çıkarları doğrultusunda verdiği nüfus politikası olarak düzenlediğinin göstergesidir. Madde yazılırken gebe kadın anne, cenin ise çocuk olarak tanımlanmıştır. Maddenin  lafzından  da  açıkça  anlaşılacağı  gibi  toplumun  hamile  kadın tanımından anladığı anne, cenin de çocuk olarak anlaşılmaktadır. Madde metni şöyledir:   Gebeliğin onuncu haftası doluncaya kadar annenin sağlığı açısından tıbbi sakınca olmadığı takdirde istek üzerine rahim tahliye edilir. Gebelik süresi, on haftadan fazla ise rahim ancak gebelik, annenin hayatını tehdit ettiği veya edeceği veya doğacak çocuk ile onu takip edecek nesiller için ağır maluliyete neden olacağı hallerde doğum ve kadın hastalıkları uzmanı ve ilgili daldan bir uzmanın objektif bulgulara dayanan gerekçeli raporları ile tahliye edilir. Derhal müdahale edilmediği takdirde hayatı veya hayati organlardan birisini tehdit eden acil hallerde durumu tespit eden yetkili hekim tarafından gerekli müdahale yapılarak rahim tahliye edilir. Ancak, hekim bu müdahaleyi yapmadan önce veya mümkün olmadığı hallerde müdahaleden itibaren en geç yirmi dört saat içinde müdahale yapılan kadının kimliği, yapılan müdahale ile müdahaleyi icap ettiren gerekçeleri illerde  sağlık  ve  sosyal  yardım  müdürlüklerine,  ilçelerde  hükümet tabipliklerine bildirmeye zorunludur. Acil müdahale hallerinin nelerden ibaret olduğu ve yapılacak ihbarın şekil ve mahiyeti ile sterilizasyon ve rahim tahliyesini kabul edenlerden istenilecek izin belgesinin şekli ve   2053Ahlak ve Hukuk Arasında...  Ankara Üni. Hukuk Fak. Dergisi, 65 (4) 2016: 2047-2057  doldurulma esasları, bunların yapılacağı yerler, bu yerlerde bulunması gereken sağlık ve diğer koşullar ve bu yerlerin denetimi ve gözetimi ile ilgili hususlar çıkarılacak tüzükte belirtilir.   Aynı maddede tehlike durumunda kürtaj yapılması sonucu bu işlemi gerçekleştiren doktorun, 24 saat içerisinde bu durumu sağlık ve sosyal yardım müdürlüklerine,  ilçelerde  hükümet  tabipliklerine  bildirmeye  zorunlu tutulması  bu  gibi  durumlarda  kadının  bedeni  üzerindeki  değişikliklerin devletçe  bilinmesi ve  kontrol edilmesi anlamına  gelmektedir ki devletin kadının bedeninden bu denli haberdar olması da bir başka tartışma konusudur.  Bu kanunda gebeliğin sona erdirilmesinde izini düzenleyen 6. madde de tartışmaya açıktır. Keza, maddeye göre, kendi rızasıyla on haftadan önce gebeliğini sonlandıracak olan kadının eşinin de rızası alınır. Burada aranılan eşin rızası toplumsal  ahlakın dayattığı   baba ailenin reisidir   görüşünü hatırlatmaktadır. Maddede daha doğum yapmadan anne ilan edilen kadının kendi bedeni hakkındaki kararı, eşinin rızasına bırakılmıştır. Söz konusu 6. madde şu şekildedir:  Gebeliğin sona erdirilmesinde izin:   5 inci maddede belirtilen müdahale, gebe kadının iznine, küçüklerde küçüğün rızası ile velinin iznine, vesayet altında bulunup da reşit veya mümeyyiz olmayan kişilerde reşit olmayan kişinin ve vasinin rızası ile birlikte sulh hakiminin izin vermesine bağlıdır. Ancak akıl maluliyeti nedeni ile şuur serbestisine sahip olmayan gebe kadın hakkında rahim tahliyesi için kendi rızası aranmaz. 4 üncü maddenin ikinci ve 5 inci maddenin birinci fıkralarında belirtilen ve rızaları aranılacak kişiler evli iseler, sterilizasyon veya rahim tahliyesi için eşin de rızası gerekir.  III.  AVRUPA  İNSAN  HAKLARI  MAHKEMESİ NİN  KÜRTAJ HAKKINDAKİ GÖRÜŞLERİ Avrupa  İnsan  Hakları  Mahkemesi nin  kürtaj  hakkında  verdiği kararlarının genel eğilimi Avrupa İnsan Hakları Sözleşmesine (AİHS) taraf olan devletlerin iç mevzuat düzenlemelerine bırakma yönündedir. Avrupa İnsan Haklarının bu eğilimi, eğer o ülkenin kültürel mirasında kürtajın yasak olmasının bir ahlaki değer olarak korunması söz konusuysa ahlakın hukuk olarak dayatılmasına olanak sağlamaktadır.  Tysiąc v. Poland davasında başvurucunun ileri derecede miyop olması nedeniyle üçüncü hamileliğinin terapötik kürtaj ile sonlandırılmazsa görüş duyusunu  kaybedeceğine  dair  talepleri  reddedilmiş,  bunun  sonucunda 2054Ankara Üni. Hukuk Fak. Dergisi, 65 (4) 2016: 2047-2057  Kansu Karadağ sezaryenle  doğum  yapan  başvurucu  retina  kanaması  geçirip  ağır  engelli sınıfına  girmiştir.  Başvurucuya  bu  durumda  yasal  kürtaj  hakkının tanınmaması, Avrupa İnsan Hakları Mahkemesi (AİHM) tarafından AİHS 8. maddede gösterilen Özel Hayatın ve Aile Hayatının Korunması maddesinin ihlali olarak görülmüştür. 8 A, B ve C v Ireland davasında İrlanda da yaşayan üç kadın istemeden hamile  kalmışlardır.  İrlanda‘da  kürtajın  ve  kürtaja  yardım  etmenin  suç sayılması  nedeniyle  başvurucular,  Birleşik  Krallık a  gitmek  zorunda kalmalarının son derece utanç verici, lekeleyici ve sağlıklarına zarar verme riski taşıdığı savını ileri sürmektedirler. Başvuruculardan biri nadir bulunan bir kanser türüne yakalandığını ve gebeliğin bu türü nüksettirmesi riskine binaen hayat tehlikesi olduğu savını ileri sürmüştür. AİHM sadece kanser olup hayati tehlikesi olan başvurucunun hem mahkemeler hem sağlık hizmetleri aracılığıyla yasal kürtaj hakkının bulunmamasını yine 8. maddenin ihlali olarak görmüş, diğer hayati riski olmayan başvurucular için ise herhangi bir ihlal olmadığına karar vermiştir. 9  Open Door & Dublin Well Woman vs Ireland davasında AİHM İrlanda Devletinin  kürtajı  yasaklamasına  ilişkin  düzenlemenin  AİHS in  2. maddesinde  düzenlenen  yaşama  hakkına  uygun  olup  olmadığı  konusunu tartışmayı uygun görmemiştir. Kadının hakları ve ceninin hakları konusunda denge gözetilmesi gerektiğini söylemiştir.10 Yukarıda değinilen AİHM kararları tekrar değerlendirilirse, mahkemenin kürtaj konusunda hem yaşama hakkını düzenleyen 2. maddesi hem de özel yaşamı düzenleyen 8. maddesi kapsamında taraf devletlere açık bir ihlal olmadığı sürece kürtaj konusundaki iç hukuk uygulamalarına geniş bir marj bıraktığı görülmektedir.  Kürtaj konusunda hem tıp etiğinde hem de insan hakları temelinde iki hakkın yarışması söz konusudur. Birincisinde kürtaj karşıtları fetüsün bir                                                  8   http://hudoc.echr.coe.int/eng-press?i=003-1952452-2061288#{ itemid :[ 003-19524522061288 ]}   (Erişim Tarihi: 20.03.2016.) 9   http://hudoc.echr.coe.int/eng-press?i=003-3375636-3783610#{ itemid :[ 003-33756363783610 ]}    (Erişim Tarihi: 20.03.2016) 10  http://hudoc.echr.coe.int/sites/eng/pages/search.aspx?i=001-57789#{ itemid :[ 00157789 ]}   (Erişim tarihi: 20.03.2016)   2055Ahlak ve Hukuk Arasında...  Ankara Üni. Hukuk Fak. Dergisi, 65 (4) 2016: 2047-2057  başka adıyla embriyonun yaşama hakkını savunurken; kadının kendi bedeni üzerindeki hakkını savunanlar ikincisini oluşturmaktadırlar. Ancak kadının böylesine teknik bir hak temelli meselede sadece hakkın faili ya da öznesi olup olmadığını  tartışmak  bir  başka  noktanın  gözden  kaçırılmasına  neden olmaktadır. Öyle ki, birçok araştırma kadınların kürtaj nedeniyle acı çektiğini göstermektedir.11 Tam da bu nedenle bu tartışmanın iki hakkın yarışması olarak  görmek  yasal  kürtaj  sonunda  dahi  kadının  ne  kadar  travmatize olduğunun  göz  ardı  edilmesine  neden  olmaktadır.  Yine  Didem  Gediz Gelegen in  de  isabetli  bir  biçimde  söz  ettiği  gibi  fetus  ile  gebe  kadın arasındaki ilişkiyi bir uyuşmazlığın tarafları olarak tarif etmek son derece yanlıştır. Gelegen bu durumu şu biçimde açıklamıştır:  Bu ilişkiyi bir yabancıyla kurulan ilişki gibi tarif eden ve hak-çıkar çatışmaları üzerinden tartışan uslamlamalar yanlıştır. Kadınlar kürtajı bu şekilde yaşamamaktadırlar. Kadın  açısından  embriyo/fetus  çok   yakın ilişki  içinde olduğu bir varlıktır. Bu varlık bedeniyle  bağlantı içinde  ve ona bağımlıdır. Bedeniyle bağlantısı  olmayan  varlıklar  (eşler,  yaşlılar, yabancılar) için bile empati ve sorumluluk  duyguları  geliştiren  kadınlar için doğmamış çocuğuyla ilişkisi çok daha özel bir yer tutmaktadır. 12 IV. SONUÇ Ahlakın hukuk olarak dayatılmasının bir örneği de kürtaj meselesinde karşımıza çıkmaktadır. Gebe kadının doğrudan anne, fetüsün ise çocuk olarak kabul edildiği bir toplumsal yaşamda kürtaja dair ceza hükümleri de buna paralel  düzenlenmektedir.  Annelik  sıfatından  ayrı  kadının  kendi  bedeni üzerinde hak sahibi olmasının tanınmaması, hukukun ahlakın doğrudan bir yansıması gibi mevzuata taşınması son derece sakıncalıdır.  İnsan hakları çalışma düzeninde kürtaj karşıtları fetüsün yaşama hakkını savunurken kadının kendi bedeni üzerindeki hakkını savunanların kürtajı savunması ve bu iki hakkın hak temelli teknik bir tartışma halini alması zaten kürtaj  nedeniyle  travmatize  olan  kadının  hem  kendi  benliğinde  yaralar açmakta hem de verdiği karar üzerindeki ağırlığın artmasına neden olmaktadır.  Sonuç olarak, değer yargılarının, toplumsal baskıların mevzuat olarak halkın herhangi bir kesiminin karşısına çıkması hem hukuk tekniği hem de                                                  11  AKSOY , Şahin,  Kürtaj Sadece Tıbbi Bir Karar Olabilir mi?,  Türkiye Klinikleri Tıbbi Etik Dergisi, S:4(1),s 12-15,1996. 12  GELEGEN, Didem,Gediz ,  Tartışma: Kürtaj: cinayet süsü verilmiş bir intihar mı?,  Fe Dergi 3, S: 1,2011, s.65-71. 2056Ankara Üni. Hukuk Fak. Dergisi, 65 (4) 2016: 2047-2057  Kansu Karadağ etik  açısından  son  derece  problematik  sonuçlara  neden  olmaktadır.  Bu nedenle, ilke olarak toplumsal değer yargılarının toplumdaki her bir grup için değişken olduğu unutulmamalı,  ahlak  süzgeçten geçirilmeksizin doğrudan hukuk olarak dayatılmamalıdır.",
     "Kaynakça": "Aksoy  ,  Şahin,   Kürtaj  Sadece  Tıbbi  Bir  Karar  Olabilir  mi?,   Türkiye Klinikleri Tıbbi Etik Dergisi, S:4(1)., 1996. Çolak,,  Haluk,  Güncel  Ceza  Mevzuatı  Gerekçeli-  Karşılaştırmalı,  Notlu, İçtihatlı, Türk Ceza Kanunu, Bilge Yay., Ankara, 2007. Devlin, Patrick.,The Enforcement Of Morals, Oxford University Press1  Dönmez, Burcu,   TCK da Çocuk Düşürtme Suçu Mukayeseli Hukuk ve AİHM nin Bakış Açısıyla Ceninin Yaşama Hakkının Sınırlandırılması , Dokuz Eylül Üniversitesi Hukuk Fakültesi Dergisi, Cilt: 9, Sayı 2, 2007. Dönmezer, Sulhi, Kişilere ve Mala Karşı Cürümler, 2001, İstanbul. Dworkin, Ronald, Hakları Ciddiye Almak, Dost Kitabevi, 2007, Ankara. Gelegen, Didem,Gediz ,  Tartışma: Kürtaj: Cinayet süsü verilmiş bir intihar mı?,  Fe Dergi 3, S: 1,2011. Hart,H.L.A., Hukuk Özgürlük ve Ahlak, Dost Kitabevi,2000, Ankara. Kuçuradi,Ionna, Uludağ Konuşmaları Özgürlük Ahlak Kültür Kavramları, Türkiye Felsefe Kurumu, 2009. Mill, J. S., Özgürlük Üstüne ve Seçme Yazılar, Çev. Alime Ertan, Belge Yayıncılık,"
}