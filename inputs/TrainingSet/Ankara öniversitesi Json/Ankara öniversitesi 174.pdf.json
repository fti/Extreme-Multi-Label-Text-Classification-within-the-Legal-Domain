{
     "Tip": "Makale",
     "Dergi İsmi": "",
     "Üniversite İsmi": "Ankara Üniversitesi",
     "Gün": "",
     "Ay": "",
     "Yıl": "2016",
     "Cilt": "65",
     "Sayı": "4",
     "Başlık": "BİLİŞİM ÇAĞININ ORTAYA ÇIKARDIĞI TEMEL BİR İNSAN HAKKI OLARAK UNUTULMA HAKKI",
     "Title": "The Right to be Forgotten as a Fundamental Human Right that the Information Age Has Discovered",
     "Yazar İsmi": [
          "Hasan ELMALICA"
     ],
     "Danışman İsmi": "",
     "Anahtar Kelimeler": [
          "Kişisel verilerin korunması",
          "mahremiyet hakkı",
          "haber alma hakkı",
          "unutulma hakkı",
          "Avrupa Birliği Adalet Divanı’nın"
     ],
     "Keywords": [
          "Protection of personal information",
          "right of confidentiality",
          "right to receive news",
          "European Court of Justice's right to be forgotten"
     ],
     "Özet": "Bireyin  mahremiyet  hakkı  ilk  insanın  ortaya  çıkışından  günümüze uzanan süreçte giderek artan bir öneme sahip olmuştur. Gerçekten temel hak ve  özgürlükler kataloğunun en  başta  gelenlerinden birisi de  mahremiyet hakkıdır. Bununla  birlikte mahremiyet hakkıyla  çatışan bir takım haklar mevcuttur. Bunlar arasında kamunun haber alma hakkı ile ifade özgürlüğü sayılabilir. Teknolojideki gelişmelerle birlikte her türlü şahsi bilgilerin bazen rızaya dayalı bazen de kimi zorunluluklardan ötürü kamusal alan yahut özel sektörle paylaşılması zorunluluğu söz konusu olabilmektedir. Bu durumda kişisel bilgilerin korunabilmesi çok önemlidir. Kişisel verilerin üçüncü kişiler ya  da  daha  genel  ifadesi  ile  kamuyla  paylaşılması  durumunda  bireyin mahremiyet hakkı ile kamunun haber alma özgürlüğü ve ifade özgürlüğü hakları karşı karşıya gelmektedir. Haklar arasında meydana gelen bu çatışma durumunda dengenin gözetilmesi ve hangi hakka üstünlük tanınacağı ve hangi doğrultuda karar verileceği son derece önemlidir. Bu çerçevede son dönemde tartışılmaya başlanan ancak henüz üzerinde bir mutabakat sağlanamamış olan  unutulma  hakkı   uygulaması  kişisel  verilerin  korunması  hakkının  bir görünümü  olarak  gerekli  güvenceyi  ve  dengeyi  sağlayabilecek  mi  bunu zamanla göreceğiz. Söz konusu tartışmalar ışığında unutulma hakkı üzerine yapılan bu çalışma konuyu çeşitli yönleriyle ele almaktadır.",
     "Abstract": "The importance of a person's right of confidentiality has been raising since day first humankind appeared until today. In fact, out of the fundamental rights of freedom, confidentiality is one of the leading ones. However, there are rights that interfere with confidentiality. Public's right to receive news and freedom  of  speech  are  among  these  rights.  With  the  advancements  in technology, in some cases sharing all kinds of personal information may be compulsory either by consent or necessity. In this case, protection of personal information is highly important. In case of personal information being shared with the third parties or the public in general, a person's confidentiality conflicts with public's right to receive news and freedom of speech. In the case of this conflict, it is important to pursue balance to decide which right to place importance on and to choose which direction to go about. Within this frame, we will see over time whether  the right to be forgotten  that has been discussed recently but hasn't resulted in an agreement yet, will be able to provide protection of confidentiality and be able to build balance between the rights. In the light of the ongoing discussions about  the right to be forgotten , this study will handle the subject from various aspects.",
     "Metin": "İnsanın  doğası  gereği  sahip  olduğu  merak  duygusu  ve  bilme  isteği nedeniyle başkaları hakkında bilgiye ulaşmak insanlığın ortaya çıkışından günümüze  kadar  önemli  bir  konu  olmuştur.  Teknolojideki  gelişmelerle birlikte bilgiye ulaşma, onu işleme ve  yayma imkanlarının kolaylaşması nedeniyle bilme isteğinin farklı görünüm şekilleri oluşmaya başlamış, gerçek ve tüzel kişiler -başta devlet olmak üzere- siyasal, ticari, sosyolojik, güvenlik ve benzeri sebeplerle bilme isteğini dışa vurmaya başlamıştır. Bilme isteğinin yanı sıra kişiler de bazen kimi zorunluluklar sebebiyle kişisel verilerini diğer 1604Ankara Üni. Hukuk Fak. Dergisi, 65 (4) 2016: 1603-1636  Elmalıca kişilerle  (kamusal  alanda  ve  özel  alanlarında)  paylaşmak  durumunda kalmaktadırlar.  Bunların  sonucunda  ise  özel  yaşam  alanının  korunması ihtiyacının bir görünümü olarak kişisel verilerin korunması konusu daha çok tartışılmaya başlanmıştır. Bu korumanın nasıl sağlanacağına ilişkin ulusal ve uluslararası  nitelikte  birçok  düzenleme  yapılmıştır.  Bu  konudaki düzenlemelerden biri olan Avrupa Birliği'nin(AB) 24 Ekim 1995 tarih ve 95/46/EC sayılı  Kişisel Verilerin İşlenmesi ile İlgili Bireylerin Korunması ve Bu Tür Verilerin Serbest Dolaşımına İlişkin Direktifi nde kişisel verilerin toplanılması, kayıt altına alınması, düzeltilmesi ve silinmesi belli koşulların varlığına bağlanmıştır. Direktif'te belirtilen koşulların gerçekleşmesi halinde kişinin şahsına ilişkin kişisel verileri sildirmekte menfaatinin/hakkının olduğu kabul edilmiştir. Direktifte kişisel verilerin silinmesini talep edebilme hakkı olarak ifade edilen bu hak, Avrupa Birliği Adalet Divanı'nın 13 Mayıs 2014 tarihli kararında  unutulma hakkı  olarak ifade edilmiştir. Unutulma hakkı üzerine yapılan tartışmalar, getirilen çeşitli eleştiriler ve bu konuda yapılan düzenlemeler bu hak konusunda ciddi ilerleme kaydedilmesini sağlamıştır. Bunun yanında hala bir takım konularda eleştirilen bu hakkın kişisel verilerin korunması hakkının bir görünümü olarak bireylere gerekli korumayı sağlayıp sağlayamadığını zamanla göreceğiz.  Bu makalede öncelikle kişisel veri kavramından yola çıkılarak kişisel verilerin korunması hakkı ve bunun görünüm şekillerinden biri sayılabilecek olan unutulma hakkı üzerinde durulmuş; unutulma hakkı kavramı, bu hakkın ortaya çıkışı, gelişimi, kapsamı, bu hakka getirilen eleştiriler, Avrupa Adalet Divanı'nın  unutulma  hakkına  dair  kararı  ve  Türk  hukukunda  unutulma hakkına ilişkin durum çeşitli yönleriyle ele alınmıştır. I-. KİŞİSEL VERİ KAVRAMI Kişisel verinin ne olduğuna ilişkin tanımlamalara geçmeden önce kişisel verilere ilişkin olarak farklı sınıflandırmaların olduğunu belirtmekte fayda vardır. İnsanın varoluşundan kaynaklanan kişiliğine ait bilgiler (kişinin adı, kimlik bilgileri, medeni durumu vb…) ve teknolojinin gelişmesiyle insanın modern  toplumda  yer  alması  nedeniyle  kendisine  verilen  ya  da  çeşitli hizmetlere ulaşmasında kullandığı bilgiler (banka hesap numarası, telefon                                                  1   http://eur-lex.europa.eu/LexUriServ/LexUriServ.do?uri=CELEX:31995L6:en:HTML (Erişim Tarihi: 02.01.2016) 2   http://curia.europa.eu/juris/document/document_print.jsf?doclang=EN&docid=152065 (Erişim Tarihi: 02.01.2016)   1605Bilişim Çağının Ortaya Çıkardığı... Ankara Üni. Hukuk Fak. Dergisi, 65 (4) 2016: 1603-1636  numarası,  elektronik  posta  adresi  vb…)  kişisel  veri  olarak  kabul edilmektedir.  Kişisel  veri  kavramına  ilişkin  ulusal  hukukumuzda  ve  uluslararası hukukta üzerinde mutabık olunan bir tanım bulunmamaktadır. Uluslararası hukuka baktığımızda 28.01.1981 tarihli ve 108 numaralı  Kişisel Nitelikteki Verilerin  Otomatik  İşleme  Tabi  Tutulması  Karşısında  Şahısların Korunmasına  Dair  Uluslararası  Sözleşme nin  2.  maddesinde   Kişisel nitelikteki veriler; kimliği belirtilen veya belirtilebilen gerçek kişiyle ilgili tüm bilgileri  ifade  eder   şeklinde  tanımlanmıştır.  Avrupa  Birliği'nin(AB) 95/46/EC  sayılı  Direktifi,  Ekonomik  İşbirliği  ve  Kalkınma  Örgütü'nün (OECD)   Kişisel  Verilerin  Korunması  Rehber  İlkeleri 5  gibi  birçok uluslararası metinde de benzer tanımlar yapılmıştır. Türk hukuku açısından kişisel veriden ne anlaşılması gerektiğine ilişkin yürürlükte bulunan kanunlarda doğrudan bir tanım yer almamakla birlikte, 5237 sayılı Türk Ceza Kanunu'nun (TCK)6 135. maddesinin gerekçesinde;  Gerçek kişiyle ilgili her türlü bilgi, kişisel veri olarak kabul edilmelidir. Söz konusu  suç  tanımında  kişisel  verilerin  bilgisayar  ortamında  veya  kağıt üzerinde kayda alınması arasında bir ayırım gözetilmemiştir  şeklinde bir tanımlamada bulunulmuştur. 2010 Anayasa değişikliği ile Anayasa'nın (AY) 20. maddesine eklenen 3. fıkra uyarınca çıkarılan 6698 sayılı Kişisel Verilerin Korunması Kanunu'nun 3. maddesinde bu konudaki uluslararası metinlerle uyumlu bir biçimde;  Kimliği belirli veya belirlenebilir gerçek kişiye ilişkin her türlü bilgi  kişisel veri olarak nitelendirilmiştir. Bu tanım her ne kadar uluslararası hukuk alanındaki metinlerle benzer olsa da 2008 tarihli Kişisel Verilerin Korunması Hakkındaki Kanun Tasarısı'nda  Belirli veya kimliği belirlenebilir  gerçek  ve  tüzel  kişilere  ilişkin  bütün  bilgiler   şeklinde, diğerlerinden yararlanılarak yapılmış daha geniş bir tanım yer almaktaydı.                                                  3   Dülger, M., Bilişim Suçları ve İnternet İletişim Hukuku, Seçkin Yayınevi, 4. Bası, Ankara, 2014, s. 577. 4   http://www.coe.int/en/web/conventions/full-list/-/conventions/treaty/108  (Erişim  Tarihi: 03.01.2016) 5   http://www.oecd.org/internet/ieconomy/oecdguidelinesontheprotectionofprivacyandtrans borderflowsofpersonaldata.htm (Erişim Tarihi: 03.01.2016), 6   RG, 12.10.2004/25611 7   RG, 13.5.2010/27580 8   RG, 09.11.1982/17863  9   RG, 7.4.2016/29677 10  22.4.2008  tarihinde  TBMM'ye  gönderilen  tasarı  metni  için  bkz. http://www.tbmm.gov.tr/d/1/1-0576.pdf (Erişim Tarihi: 02.01.2016) 1606Ankara Üni. Hukuk Fak. Dergisi, 65 (4) 2016: 1603-1636  Elmalıca Zira diğer tanımlarda sadece gerçek kişiler hakkındaki bilgiler kişisel veri olarak  kabul  edilmişken,  bu  tasarıda  hem  gerçek  hem  de  tüzel  kişiler hakkındaki bilgiler kişisel veri olarak kabul edilmiştir.  Kişisel veri kavramı Türk hukukunda birçok yargı kararına da konu olmuştur.  Yargıtay  Ceza  Genel  Kurulu'nun(CGK)  güncel  bir  kararında  …kişinin; Türkiye Cumhuriyeti kimlik numarası, adı, soyadı, doğum tarihi, doğum yeri, nüfusa kayıtlı olunan yer (İl, İlçe, mahalle veya köy), anne ve baba adı, medeni hali (Evli, bekâr, boşanmış), nüfusa kayıtlı olduğu cilt ve aile sıra no, kan grubu, evlenme tarihi, boşanma tarihi ve mahkeme kararı bilgileri, adı-soyadı veya diğer kayıt düzeltmeleri, vatandaşlıktan çıkarılma bilgileri,  evlatlık  ilişkisi,  adresi,  dini,  bitirilen  okullar  (ilk-orta-yüksek), hastalıkları,  hastalıkları  ile  ilgili  tahlil  sonuçları  (DNA  bilgileri),  mali durumu (servet, aldığı ücretler), ahlaki eğilimleri, zaafları, çevre ile ilişkileri, hatıra, anı ve günlükle ilgili defterindeki bilgileri, siyası görüşü (oy verdiği partiler, üye olduğu dernekler), alışkanlıkları, sevdiği kitaplar veya gazeteler, alışveriş eğilimleri, vergi numarası, e posta adresi ve şifresi, banka bilgileri, bilgisayarının IP numarası, emeklilik ve kurum sicil numarası, aldığı ödüller, parmak izi, avuç içi izleri, mektupları, yazıları, kitapları, telefon numaraları, mesajları, fiziki kimliği (boy, kilo, engellilik durumu, ten rengi, göz rengi, saç rengi ve şekli, sesi, genel görünüm, ayak ve beden numarası ve çok daha fazla bilgi kişisel veri kapsamında değerlendirilebilecektir… (CGK 17.06.2014, 2012/12-1510  E,  2014/331  K.)  şeklinde  örneklendirmek  suretiyle  kişisel verinin ne olduğu açıklanmaya çalışılmıştır. Kararda kişisel veriye ilişkin olarak çok fazla örnek gösterilmesine rağmen bilişim ve teknoloji alanındaki gelişmeler nedeniyle kişisel verileri bu örneklerle sınırlandırmak mümkün olmayacaktır. Dolayısıyla da kişisel veri sayılabilecek tüm verilerin kanun koyucu tarafından önceden öngörülerek tahdidi olarak sayılması mümkün değildir. Bu durumun, suçun konusunu oluşturan kişisel veri kavramının çok geniş yorumlanması sonucu  suçta ve cezada kanunilik ilkesini  ihlal edecek uygulamaların  ortaya  çıkması  nev'inden  bir  takım  olumsuz  sonuçları doğurabileceği  söylenebilir.  Bu  tür  olumsuz  sonuçların  doğabilmesi ihtimaline rağmen  yukarıda  değinilen ulusal ve  uluslararası metinlerdeki şekliyle genel bir tanımın yapılmasının yerinde olduğu kanaatindeyim. Genel bir şekilde yapılacak olan kişisel veri tanımının doğası gereği içerisinde barındırdığı  bir  takım  nitelikleri  olacaktır.  Buna  göre,  kişinin  kimliğini belirleyen veya belirlenebilir kılan, kişiyi toplumdaki diğer kişilerden ayıran, kişinin yetkisiz üçüncü kişilerle paylaşmadığı, sadece veri sahibinin rızası olması durumunda 3. kişilerin ulaşabileceği, gerçek ve/veya tüzel kişilere ait her türlü bilgi kişisel veri olarak kabul edilebilir.    1607Bilişim Çağının Ortaya Çıkardığı... Ankara Üni. Hukuk Fak. Dergisi, 65 (4) 2016: 1603-1636  II.- KİŞİSEL VERİLERİN KORUNMASI HAKKI Kişisel  verilerin  korunması  hakkı  ile  unutulma  hakkı  birbirleriyle bağlantılı kavramlardır. Her iki hakkın özünde de bireyin onurlu yaşaması, kişiliğini serbestçe geliştirmesi, kişisel verileri üzerinde serbestçe tasarrufta bulunabilmesi, geçmişte kalmış ancak tekrar gündeme gelmesi rahatsızlık oluşturabilecek  kişisel  verilerin  kişi  aleyhinde  kullanılmasının  önüne geçilmesi  düşüncesi  yatmaktadır.  Bu  nedenle  unutulma  hakkı  üzerine açıklama  yaparken  kişisel  verilerin  korunması  hakkından  bağımsız  bir açıklama yapılabilmesi mümkün olmayacaktır.  Kişisel verilerin korunması hakkı, temel hak ve özgürlükleri arasında yer almakta olup, kişinin onur ve şahsiyetinin korunmasının, kişiliğini serbestçe geliştirebilmesi hakkının özel bir biçimi olarak, bireyin hak ve özgürlüklerini kişisel  verilerin  işlenmesi  sırasında  korumayı  amaçlamaktadır.  Teknoloji alanındaki gelişmeler nedeniyle giderek önemli bir konu haline gelen kişisel verilerin korunması hakkı, bireyin özgür iradesiyle kendi yaşamını bizzat kontrol edebilme isteğinin bir sonucu olarak karşımıza çıkmaktadır. Bireyin kişiliğini serbestçe geliştirmesi, kişiliğinin korunması ve özgür bireylerden oluşan  bir  toplum  düzeninin  oluşturulması,  kişiye  devlet  veya  başkaları tarafından rahatsız edilemeyeceği özerk bir alanın sağlanması ancak bireyin kişisel verilerinin korunması hakkıyla mümkün olacaktır.  Kişisel  verilerin  korunması  hakkı  1970'lerden  sonra  büyük  önem kazanmıştır. Bunda, bilişim ve teknoloji alanındaki ilerleme, veri toplama, yayma ve bunları işleme konusundaki gelişmeler ve buna bağlı olarak da kişilerin mahremiyet alanlarının daha savunmasız hale gelmesi önemli bir rol oynamıştır.  Kişisel  verilerin  korunmasına  ilişkin  ulusal  düzeydeki düzenlemelerin artması, özellikle kişisel verilerin korunması alanında yeterli düzenlemesi bulunmayan ülkelerle veri paylaşımı ve verilerin sınır ötesine aktarılmasında sorunlar yaşanmasına neden olmuştur. Bu nedenle, ulusal düzeyde  kişisel  verilerin  korunmasına  yönelik  düzenlemelerin  farklılık taşımasının  meydana  getirdiği  sorunlar,  ülkelerin  uluslararası  sistemin işlerliği için kişisel verileri koruma sistemlerini uyumlaştırmalarını zorunlu kılmıştır. Uluslararası düzeyde Avrupa Konseyi (AK), Avrupa Birliği (AB), Ekonomik İşbirliği ve Kalkınma Teşkilatı (OECD), Birleşmiş Milletler (BM) başta olmak üzere çeşitli uluslararası kuruluşlar kişisel veriler konusunda 1608Ankara Üni. Hukuk Fak. Dergisi, 65 (4) 2016: 1603-1636  Elmalıca bölgesel ve/veya uluslararası nitelikte bağlayıcılığı olan sözleşme ve benzeri metinler oluşturmaya başlamıştır.  Kişinin  kişisel  verilerinin  korunması  hakkına  ilişkin  düzenlemelere bakıldığında, bu konudaki en eski düzenlemelerden sayılan Avrupa İnsan Hakları  Sözleşmesi'nde  (AİHS)12  açık  bir  düzenleme  yer  almayıp, sözleşmenin  8.  maddesi  çerçevesinde  değerlendirilme  yapılmaktadır. AİHS'nin  8.  maddesinin  başlığı   özel  ve  aile  hayatına  saygı   olarak adlandırılmış olsa da maddenin içeriğine bakıldığında sadece özel ve aile hayatının  değil,   konut  dokunulmazlığı   ve   haberleşmenin  gizliliği  haklarının da koruma altına alındığı görülmektedir. Söz konusu sözleşmede düzenlenen hak ve özgürlüklerin ihlali iddialarıyla ilgili yargılama görevi bulunan Avrupa İnsan Hakları Mahkemesi (AİHM)14, kişisel verilerin kişinin özel yaşam alanı içinde yer aldığını kabul etmiş ve kişisel verilerin korunması hakkının  ihlali  iddialarını  8.  madde  kapsamında  değerlendirmiştir (Z/Finlandiya Davası, Amann/İsviçre Davası, Rotaru/Romanya Davası, Leander/İsveç Davası, Kopp/İsviçre Davası). 95/46/CE sayılı Direktifte, kişisel nitelikteki verilerin işlenmesine ilişkin ulusal mevzuatların amacının, başta kişisel mahremiyet hakkı olmak üzere                                                  11  T.C. Cumhurbaşkanlığı, Devlet Denetleme Kurulu, 27/11/2013 Tarih ve  Kişisel Verilerin Korunmasına İlişkin Ulusal ve Uluslararası Durum Değerlendirmesi ile Bilgi Güvenliği ve Kişisel Verilerin Korunması Kapsamında Gerçekleştirilen Denetim Çalışmaları  Konulu Denetim Raporu, s. 779. http://www.tccb.gov.tr/ddk/ddk.pdf (Erişim Tarihi: 02.01.2016) 12  AİHS,  4.11.1950  tarihinde  Roma'da  imzalanmış,  Türkiye  AİHS'yi  10  Mart  1954'te onaylayarak  yürürlüğe  koymuştur. http://www.echr.coe.int/Documents/Convention_ENG.pdf (Erişim Tarihi: 02.01.2016) 13  Madde 8: Özel Hayatın ve Aile Hayatının Korunması   1. Herkes özel ve aile hayatına, konutuna ve haberleşmesine saygı gösterilmesi hakkına sahiptir.   2. Bu hakkın kullanılmasına bir kamu otoritesinin müdahalesi ancak ulusal güvenlik, kamu emniyeti,  ülkenin  ekonomik  refahı,  dirlik  ve  düzenin  korunması,  suç  işlenmesinin önlenmesi, sağlığın veya ahlakın veya başkalarının hak ve özgürlüklerinin korunması için, demokratik bir toplumda zorunlu olan ölçüde ve yasayla öngörülmüş olması koşuluyla söz konusu olabilir. 14  AİHM'nin resmi sayfası için bkz. http://www.echr.coe.int/Pages/home.aspx?p=home 15  Tezcan, D.; Erdem, M. R.; Sancaktar, O., Avrupa İnsan Hakları Sözleşmesi Işığında Türkiye'nin İnsan Hakları Sorunu, Seçkin Yayıncılık 2. Bası, Ankara 2004, s. 385. 16  http://hudoc.echr.coe.int/eng?i=001-58033 (Erişim Tarihi: 02.02.2016) 17  http://hudoc.echr.coe.int/eng?i=001-58497 (Erişim Tarihi: 06.01.2016) 18  http://hudoc.echr.coe.int/eng?i=001-58586 (Erişim Tarihi: 06.01.2016) 19  http://hudoc.echr.coe.int/eng?i=001-57519(Erişim Tarihi: 06.01.2016) 20  http://hudoc.echr.coe.int/eng?i=001-58144 (Erişim Tarihi: 06.01.2016)   1609Bilişim Çağının Ortaya Çıkardığı... Ankara Üni. Hukuk Fak. Dergisi, 65 (4) 2016: 1603-1636  AİHS'nin 8. maddesinde ve AB hukukunun genel prensiplerinde öngörülen temel hak ve özgürlükleri korumak olduğunun belirtilmesi de kişisel verilerin özel hayat kapsamında kabul edildiğinin göstergesidir. Türk hukuku açısından ise, AİHS'nin 8. maddesinde yer alan özel hayata ilişkin  düzenleme  Anayasa'nın  20,  21  ve  22.  maddelerinde  karşılığını bulmaktadır. Anayasanın 20. maddesinin 3. fıkrasında  Herkes, kendisiyle ilgili kişisel verilerin korunmasını isteme hakkına sahiptir. Bu hak; kişinin kendisiyle ilgili kişisel veriler hakkında bilgilendirilme, bu verilere erişme, bunların düzeltilmesini veya silinmesini talep etme ve amaçları doğrultusunda kullanılıp  kullanılmadığını  öğrenmeyi  de  kapsar.  Kişisel  veriler,  ancak kanunda öngörülen hallerde veya kişinin açık rızasıyla işlenebilir. Kişisel verilerin korunmasına ilişkin esas ve usuller kanunla düzenlenir.  denilerek, kişisel verilerin korunması, özel hayatın gizliliğinin korunması kapsamında güvenceye kavuşturulmuştur. Özel hayatın gizliliği hakkı ile korunan hukuki menfaatlerden biri de kişinin kendisine ilişkin herhangi bir bilginin; kendi rızası  olmaksızın  açıklanmaması,  yayılmaması,  bu  bilgilere  başkaları tarafından  ulaşılamaması  ve  rızası  hilafına  kullanılamaması,  kısaca  bu bilgilerin mahrem kalması konusundaki menfaatidir. Bu nedenle kişisel verilerin korunması hakkının da bu madde kapsamında ele alınması doğru bir yaklaşım olmuştur. Bununla birlikte kişisel verilerin, özel hayatın gizliliği hakkının  geleneksel  yaklaşımıyla  ve  bu  alanda  benimsenen  ilkelerle korunmaya çalışılmasının, teknolojik alanda yaşanan gelişmeler karşısında yetersiz kaldığı, kendine özgü bazı gereklilikleri nedeniyle ayrı bir alan olarak ele alınması gerektiği de ileri sürülmektedir.  III.- UNUTULMA HAKKI  A.- Unutulma Hakkı Kavramı ve Ortaya Çıkışı Kişisel veriler dijital ortamlarda bir kez paylaşılmakla birlikte buralarda kayıt  altına  alınmakta,  kayıt  altına  alınan  bu  bilgiler  bilişim  alanındaki ilerlemenin de etkisiyle kimi zaman 3. kişiler tarafından bireyin rızası dışında kullanılmakta,  bireyin  kişisel  verileri  deyim  yerindeyse  ifşa  olmaktadır. Bireylerin  mahrem  alanlarına  ilişkin  olan  bilgilerin  rızaları  dışında                                                  21  AYM, 15/4/2014, Başvuru No: 2013/2284 (Işıl Yaykır Başvurusu).; 18/05/2011, 2009/1 E, 2011/82 K.; 31/03/1987, 1986/24 E, 1987/7 K. sayılı kararları 22  Aktaran: Salihpaşaoğlu, Y.,  Özel Hayatın Kapsamı: Avrupa İnsan Hakları Mahkemesi İçtihatları Işığında Bir Değerlendirme , Gazi Üniversitesi Hukuk Fakültesi Dergisi, C. XVII, Y. 2013, Sa. 3, s. 244. 1610Ankara Üni. Hukuk Fak. Dergisi, 65 (4) 2016: 1603-1636  Elmalıca kullanılması sonucu oluşan durumu ortadan kaldırmak için kişisel verilerin korunması  hakkının  bir  görünümü  sayılabilecek  olan   unutulma  hakkı  kavramı gündeme gelmiştir.   Unutulma hakkı , dijital hafızada yer alan bireylere ait rahatsız edici her türlü kişisel içeriğin, yine bireylerin talebi üzerine bir daha geri getirilemeyecek biçimde ortadan kaldırılması/silinmesi olarak tanımlanmıştır. Bu hak yabancı kaynaklarda genellikle  the right to oblivion  veya  the right to be forgotten  olarak ifade edilmiştir. Unutulma hakkının, bireyin geçmişi ile geleceğini serbestçe şekillendirme dolayısıyla dijital dünyada kişisel verilerini özgürce kullanma veya kullandırmama isteğinin doğal bir sonucu olduğunu belirtebiliriz. Söz konusu tanımlara bakıldığı zaman göze çarpan ilk husus, unutulma  hakkını  bireylerin  dijital  dünyadaki  kişisel  verileri  üzerindeki tasarruf hakkının bir uzantısı olarak talep edilebilmeleri; diğer husus ise, bireylerin  rahatsız  edici  bulduğu  kişisel  verilerin  geleceklerini  olumsuz etkilememesi için, bu verilerin bir daha geri getirilemeyecek biçimde ortandan kaldırılmasını isteyebilmeleridir. Unutulma  hakkı,  bireyin çerçevesi  ulusal  ve  uluslararası  metinlerde çizilen her türlü kişisel verisinin korunmasını sağlayan bir haktır. Kişisel verilerin kişinin rızası dışında yayılması sonucunda kişinin temel hak ve özgürlüklerinin tamamı (insanca yaşama hakkı, insan onuru, kişinin maddi ve manevi varlığını geliştirme hakkı ve bunun gibi insanın birey olarak kendine özgü kişiliği ve sırf insan olması nedeniyle sahip olduğu haklar) doğrudan etkilenmektedir.  Her  türlü  kişisel  verinin  sınırsız  biçimde  kayıt  altına alındığı bir kere kayıt altına alınmasından sonra hızlı ve geniş paylaşım nedeniyle  ortadan  kaldırılmasının  oldukça  zor  olduğu  günümüz teknolojisinde, bireyin kişisel verilerine yönelik sildirme hakkı, yaşamını özgürce sürdürmesi adına her zaman yeterli olmadığı için, bireyin dijital                                                  23  Gülener, S.,  Dijital Hafızadan Silinmeyi İstemek: Temel Bir İnsan Hakkı Olarak 'Unutulma Hakkı' , Türkiye Barolar Birliği Dergisi, Y. 2012, Sa. 102, s. 226. 24  Akgül, A.,  Kişisel Verilerin Korunmasında Yeni Bir Hak: ‘Unutulma Hakkı' ve AB Adalet Divanı'nın ‘Google Kararı' , Türkiye Barolar Birliği Dergisi C. Ocak-Şubat 2015, Sa.116, s. 16.  25  Akgül, s. 16. 26  Ünsal, Ç. Z.,  Google'ın Yeni Gizlilik Politikası Google Inc. Tarafından 1 Mart 2012 Tarihinde Yayımlanan Politikasının Kişisel Verilerin Korunması İlkeleri ile Uyumluluğu ve Avrupa Birliği'nin 95/46/EC Sayılı Veri Koruma Direktifi Açısından Değerlendirilmesi , Hacettepe Hukuk Fakültesi Dergisi, 3(1) 2013, s. 121.    1611Bilişim Çağının Ortaya Çıkardığı... Ankara Üni. Hukuk Fak. Dergisi, 65 (4) 2016: 1603-1636  ortamlarda yer alan kişisel verilerinin korunması amacıyla kişisel verilerin çıkmıştır.  Unutulma hakkına yönelik çalışmalara baktığımızda, bu konudaki kanun çalışmalarının ilkinin 2010 yılında Fransa'da, internette unutulma hakkının oluşturulmasına yönelik yapıldığı görülmektedir. Kanun teklifinde, ilgilinin isteği  ile  veya  makul  bir  süreden  sonra  e-mail  ve  telefon  mesajlarının tamamıyla  yok  edilmesi  konusunda  internet  ve  telefon  firmalarına yükümlülük  getirilmesine  ilişkin  düzenleme  öngörülmüştür.  Unutulma hakkı üzerindeki tartışmaların, AB Komisyonu'nun 25 Ocak 2012 tarihli 95/46/EC sayılı Kişisel Verilerin Korunması Direktifi'nin yeniden gözden geçirilmesi ve üye devletlerin iç hukuklarında doğrudan uygulama bulacak şekilde değiştirilmesi yönündeki önerisinin ardından arttığı görülmektedir. Değişiklik önerisi teknolojideki gelişmelere uygun bir biçimde 95/46/EC sayılı Direktif'in yerine geçmek üzere, kişisel verilerin kullanımına ilişkin olarak bireylerin mahremiyetlerinin korunmasına odaklanmıştır. Bu öneri (reform paketi), veri koruma  konusunda cezai suçların önlenmesi, tespit edilmesi,  soruşturulması,  kovuşturulması  ve  ilgili  yargı  faaliyetleri  için kullanılan  kişisel  verilerin  korunması  konusunda  bir  Direktif  önerisi  de getirmektedir.  Unutulma hakkı, bu çalışmaların başlangıç aşamasında, AB Komisyonu tarafından hazırlanan 2012 tarihli ilk taslak metinde yer almıştır. Bu taslak metnin  Unutulma ve Silinme Hakkı (Right To Be Forgotten and To Erasure)  başlıklı 17. maddesinde bireye, kişisel verileri çok uzun süredir toplanış amaçları  çerçevesinde  kullanılmıyorsa  ve  veri  sahibinin  de  söz  konusu verilerin saklanmasına rızası yoksa bu verilerin silinmesini sağlama ve daha fazla yayılmasını engelleme konusunda bir talep hakkı tanınmıştır. Bu madde, unutulma hakkının açık ve net bir biçimde ifade edildiği ilk düzenleme olması                                                  27  Akgül, s. 15. 28  Akgül, s. 24. 29  Tekin, N.,  Kişisel Verilerin Korunması İle İlgili Türkiye'deki Kanun Tasarısının Avrupa Birliği Veri Koruma Direktifi Işığında Değerlendirilmesi , Uyuşmazlık Mahkemesi Dergisi, 4(4), 2014, s. 243. 30  http://ec.europa.eu/cyprus/news/20130128_data_tr.htm (Erişim Tarihi: 02.01.2016) 31  Avrupa Birliği Komisyonu'nun 95/46/EC Sayılı Direktifte Yapılması Planlanan Değişiklik Önerisinin Tam Metni İçin Bkz.  Proposal for a Regulation of the European Parliament and of the Council on the Protection of Individuals with regard to processing of Personal Data  and  on  the  Free  Movement  of  Such  Data  (General  Data  Regulation) , http://ec.europa.eu/justice/data-protection/document/review2/com_2012_11_en.pdf (Erişim Tarihi: 02.01.2016)  1612Ankara Üni. Hukuk Fak. Dergisi, 65 (4) 2016: 1603-1636  Elmalıca nedeniyle önem taşımaktadır. Ancak, bu değişiklik önerisi henüz yürürlük kazanmadan, Avrupa Birliği Adalet Divanı(ABAD) tarafından verilen bir karar ile unutulma hakkı ilk kez hukuksal bir temele oturmuş ve bu konudaki ilk  içtihat  oluşmuştur.  Bahsedilen  düzenlemeler  henüz  öneri  aşamasında olduğu ve uygulamada örneği bulunmadığı için söz konusu karar unutulma hakkının sınırlarının belirlenmesi açısından büyük önem taşımaktadır.  B.- Avrupa Birliği Adalet Divanı'nın Unutulma Hakkı Kararı Avrupa Birliği içerisinde en üst mahkeme olan Avrupa Birliği Adalet Divanı (ABAD)34, AB hukukunun uygulanmasında son sözü söyleyen yargı organıdır. Adalet Divanı'nın temel amacı, AB hukukunun Avrupa Birliği içerisinde  her  yerde  aynı  şekilde  yorumlanmasını  ve  uygulanmasını sağlamaktır. Divan, Birlik hukukunun yorumlanmasında ve uygulanmasında hukuka  saygıyı  sağlama,  ulusal  hukuk  düzenleri  ile  AB  hukuk  düzeni arasındaki  ilişkileri  düzenlenme,  hukuki  denetim  ve  yorum,  uyuşmazlık çözme, hukuk yaratma ve boşluk doldurma işlevlerini yerine getirmektedir. Unutulma  hakkına  ilişkin  olarak  ABAD'ın  kararına  esas  oluşturan davanın temelini, bir internet kullanıcısının arama motoru Google'da  Mr Costeja González  adlı avukatın adını girdiğinde,  La Vanguardia  isimli günlük bir gazetenin 19 Ocak ve 9 Mart 1998 tarihli iki sayfasına link vermesi ve bu link verilen sayfalarda Costeja Gonzalez'in ismine açık olarak yer  verilerek  sosyal  güvenlik  borçları  nedeniyle  hakkında  yapılan  haciz işlemiyle  ilgili  bilgilerin  yer  alması  oluşturmaktadır.  Costeja  Gonzalez, öncelikle  La  Vanguardia  gazetesinin  bu  sayfaları  kaldırmasını  ya  da kendisiyle ilgili kişisel verilerin artık görünmeyecek şekilde bir değişiklik yapmasını  veya  arama  motorları  tarafından  tanınan  imkanları  kullanmak suretiyle kişisel verilerinin korunması için belli araçları kullanmasının zorunlu tutulmasını talep etmiştir. İkinci olarak, kendisiyle ilgili haciz işlemlerinin                                                  32  Kararın  İngilizce  metni  için  bkz.  http://curia.europa.eu/juris/document/ document_print.jsf?doclang=EN&docid=152065  (Erişim  Tarihi:  02.01.2016);  Kararın Türkçe çevirisi için bkz. Kaya, M. B.,  Avrupa Birliği Adalet Divanı'nın 13 Mayıs 2014 Tarihli Google Unutulma Hakkı Kararı , Küresel Bakış, Y. 2015, Sa. 17. 33  http://curia.europa.eu/juris/document/document_print.jsf?doclang=EN&docid=152065 (Erişim Tarihi: 02.01.2016) 34  http://curia.europa.eu/jcms/jcms/Jo_7024/ (Erişim Tarihi: 02.01.2016)  35  http://www.ab.gov.tr/index.php?p=45632& (Erişim Tarihi: 02.01.2016) 36  http://hemeroteca.lavanguardia.com/preview/1998/01/19/pagina-23/33842001/pdf.html (Erişim Tarihi: 02.01.2016)   1613Bilişim Çağının Ortaya Çıkardığı... Ankara Üni. Hukuk Fak. Dergisi, 65 (4) 2016: 1603-1636  yıllar önce ortadan kalktığını ve bu işlemlere yapılan atıfların artık tamamen ilgisiz olduğunu, bu nedenle Google İspanya ve Google Inc. şirketlerinin kendisiyle ilgili söz konusu kişisel verileri kaldırması ya da gizlemesi; böylece arama motorlarında yer almaması ve bundan böyle La Vanguardia'ya yapılan bağlantıların  içerisinde  görünmemesi  istemiyle  95/46/EC  sayılı  Direktif uyarınca   İspanyol  Veri  Koruma  Kurumu'na  (İVKK)   şikayette bulunmuştur.  İVKK, 30 Temmuz 2010 tarihli kararıyla, La Vanguardia hakkındaki şikayeti  İspanyol  hukukundaki  düzenlemelere  dayanarak  reddederken, Google İspanya ve Google Inc. şirketleri hakkındaki şikayeti kabul etmiştir. İVKK arama motorlarının veri işleme faaliyeti yaptıklarından dolayı veri koruma  mevzuatına  tabi  olduklarını,  listeledikleri  arama  sonuçlarındaki kişisel verileri işlediklerini, bu itibarla bireylerin talepte bulunması halinde ilgili verinin üçüncü kişiler tarafından bilinmemesi için verinin geri çekilmesi, belirli veriye erişimin yasaklanması ve kişisel verilerin silinmesi konusunda sorumlu olduğunu ifade etmiştir. Google İspanya ve Google Inc şirketleri, bu karara karşı  İspanya Ulusal Mahkemesi(Audiencia Nacional)  nezdinde dava açmıştır. İspanya Yüksek Ulusal Mahkemesi bu davaları birleştirmiş ve konu hakkında görüş bildirmesi için davayı ABAD'a taşımıştır.  ABAD, unutulma hakkına ilişkin kararını, 95/46/EC sayılı Direktif'in ilgili hükümlerine dayanarak almıştır. Başvuruyu incelemeye geçmeden önce hukuki çerçeveyi çizen Divan, talebin  Avrupa Birliği Temel Haklar Şartı'nın (Temel Haklar Şartı)39 8. Maddesinin ve 95/46/EC sayılı Direktif'in ilgili hükümlerinin yorumlanmasıyla ilgili olduğunu belirtmiştir. Divan hukuki çerçeveyi çizerken gerçek kişilerin kişisel verilerinin işlenmesi durumlarında başta  kişisel  mahremiyet  hakkı  olmak  üzere,  temel  hak  ve  özgürlükleri korumak ve bu tür verilerin serbestçe dolaşımı önündeki engelleri kaldırmak amacı taşıyan 95/46/EC sayılı Direktif'in önsözündeki 2, 10, 18, 20 ve 25. beyanlar kısmına atıf yapmış, daha sonra direktifin 2. maddesinde düzenlenen  kişisel  veri ,   kişisel  verilerin  işlenmesi ,   denetleyici   kavramlarını açıklamıştır.                                                    37  Avrupa Birliği Adalet Divanı'nın (ABAD) 13.05.2014 tarih ve C-131/12 sayılı kararı, § 1415. 38  ABAD, C-131/12, § 17-20. 39  http://avrupa.info.tr/tr/ab-ve-sivil-toplum/haklar-bildirgesi.html (Erişim Tarihi: 02.01.2016) 40  ABAD, C-131/12, § 3-4. 1614Ankara Üni. Hukuk Fak. Dergisi, 65 (4) 2016: 1603-1636  Elmalıca Direktifin  Veri Kalitesine İlişkin Prensipler  başlıklı 6. maddesine gönderme  yapan  divan,  üye  devletlerin  kişisel  verilerin  toplanmasını, işlenmesini, toplama amacına aykırı olarak işlenmemesini, doğru ve gerektiği yerde güncel tutulmasını, silinme veya düzeltilme amaçlarını göz önünde bulundurarak verilerin yanlış veya eksik olmamasını sağlayacak önlemleri almakla yükümlü olduğuna değinmiştir. Ayrıca Direktif'in ‘Erişim hakkı' başlıklı 12(b) maddesindeki  Üye Devletlerin, her veri öznesinin özellikle verinin eksik veya yanlış yapısı yüzünden, bu Direktifin hükümlerine uymayan işlemede, verilerin engellenmesi veya silinmesi, uygun olarak düzeltilmesini; denetleyiciden temin etme hakkını garanti edecektir  şeklindeki düzenlemeyi de göz önünde bulundurmuştur. Divan kişisel verilerle ilgili olarak 95/46/EC sayılı Direktif'in 12(b) ile 14. Maddesinin 1. Fıkrasının (a) bendi altındaki taleplerin veri öznesi tarafından doğrudan denetleyiciye yöneltilebileceğini; denetleyicinin  taleplerin  esaslarını  gereken  şekilde  inceleyip,  durum gerektiriyorsa söz konusu  verinin işlenmesini sona erdirmesi gerektiğine işaret etmiştir. Denetleyici talebi kabul etmezse veri öznesi konuyu, gerekli kontrolleri  yerine  getirmesi  ve  denetleyicinin  belirli  önlemleri  almasını sağlaması  için  denetleme  makamının  veya  yargı  makamının  önüne getirebilecektir.  Divan,  arama  motorlarından  kaldırılma  talepleri                                                  41  Veri Kalitesine İlişkin Prensipler    Madde 6:    1. üye devletler, kişisel verilerin aşağıdaki şekilde olmasını sağlayacaklardır:    (a) adil ve yasal olarak işlenmiş;    (b) belirli, açık ve meşru amaçlar için toplanmış ve bu amaçlarla uyumsuz biçimde başkaca işlenmemiş.  üye  devletlerin  uygun  korunma  önlemleri  sağlaması  koşuluyla;  tarihsel, istatistiksel veya bilimsel amaçlar için verilerin detaylı işlenmesi; uyumsuz olarak kabul edilmeyecektir;    (c) toplandığı ve/veya ayrıca işlendiği amaçlara ilişkin olarak yeterlidir, ilgilidir ve bu amacı aşmaz;    (d) doğrudur ve gerektiği yerde güncel tutulur. toplanma ve sonrasındaki işlenme, silinme veya düzeltilme amaçlarını göz önünde tutarak verilerin yanlış veya eksik olmamasını sağlayacak tüm makul önlemler alınmalıdır;    (e) verilerin toplandığı esnada veya sonrasında işlendiği amaçlar için gerekenden daha uzun olmayan süre boyunca, veri öznelerinin tespitine izin veren biçimde tutulur. üye devletler, tarihsel, istatistiksel veya bilimsel kullanım amacıyla daha uzun süreli depolanan kişisel veriler için uygun koruma önlemleri alacaktır.    2. 1. Paragrafa uyulmasını sağlamak, denetleyicinin sorumluluğundadır.  42  Madde 14: Üye Devletler aşağıdaki hakları veri öznesine tanıyacaktır:   (a) En azından Madde 7 (e) ve (f)'de atıfta bulunulan durumlarda, ulusal mevzuat tarafından aksinin belirtilmesi haricinde, kendisine dair verilerin işlenmesinde, özel durumuna ilişkin zorlayıcı kanuni gerekçelere her zaman itiraz etmek.  43  ABAD, C-131/12, § 77.    1615Bilişim Çağının Ortaya Çıkardığı... Ankara Üni. Hukuk Fak. Dergisi, 65 (4) 2016: 1603-1636  değerlendirilirken arama motoru işletmecisinin salt ekonomik menfaatinin değil, aynı zamanda kaldırılması istenen bilgiyle ilgili olarak bu bilgiye erişmek isteyen ve ilerde isteyebilecek olan internet kullanıcılarının meşru menfaatlerinin  de  dikkate  alınması  gerektiğini  belirtmiştir.  Divan,  dava konusu olayda ve buna benzer taleplerde, diğer internet kullanıcıların meşru menfaatleri ile veri öznesinin Temel Haklar Şartı'nın 7 ve 8. Maddesi altındaki hakları arasında adil bir denge gözetilmesi gerektiğini belirtmiştir. Veri öznesinin haklarının diğer internet kullanıcılarının haklarından üstün olabileceği gerçeği karşısında söz konusu dengeyi kurarken her somut olayda, uyuşmazlık konusu olan bilginin niteliği, veri öznesi için bu bilginin değeri ve diğer internet kullanıcıların söz konusu bilgiye ulaşmaktaki menfaatlerinin değerlendirilmesi gerektiğine değinmiştir. Veri öznesinin toplum içindeki konumunun diğer kişilerin bilgi almadaki menfaat derecesini artırabileceğine değinilmiştir. Divan, kişisel verilerin işlenmesinin Direktif'in Madde 12(b) ile 14. Maddenin 1. Fıkrasının (a) bendindeki şartları sağlaması koşuluyla, ilgili kişisel verinin arama motorunda gösterilmesinin geçerli bir hukuki dayanağı olsun yahut olmasın arama motoru işletmecisinin söz konusu verileri kaldırmakla  yükümlü  olduğunu  vurgulamıştır.  Divan,  veri  öznesinin talebinin sadece verinin hatalı olmasından değil, özellikle,  verilerin eksik, ilgisiz  veya  işlenmesinin  amacına  göre  aşırı  olmasından,  güncel tutulmamalarından; tarihi, istatistiksel veya bilimsel amaçlarla tutulmaları zorunlu olmadığı sürece gereğinden fazla süreyle sistemde tutulmalarından  da kaynaklanabileceğini belirtmiştir.  Divan bütün bu değerlendirmelerinin sonucunda, bireylerin yukarıda sayılan  şartlar  altında  kişisel  verilerini  içeren  bağlantıların  arama sonuçlarından çıkarılmasını arama motorlarından talep edebileceğine karar vermiştir. Costeja Gonzalez'in davasının konusunu oluşturan bilgilerin özel                                                  44  Madde 7: Özel ve Aile Yaşamına Saygı   Herkes, özel ve aile yaşamına, konutuna ve haberleşmesine saygı gösterilmesini isteme hakkına sahiptir.   Madde 8: Kişisel Bilgilerin Korunması   1. Herkes, kendisine ilişkin kişisel bilgilerin korunmasını isteme hakkına sahiptir.   2. Bu tür bilgiler, belirtilen amaçlar için ve ilgili kişinin muvafakatine veya yasada öngörülen başka meşru temele dayalı olarak adil şekilde kullanılmalıdır. herkes, kendisi hakkında toplanmış olan bilgilere erişme ve bunlarda düzeltme yaptırma hakkına sahiptir.   3. Bu kurallara uyulması, bağımsız bir makam tarafından denetlenecektir. 45  ABAD, C-131/12, § 81. 46  ABAD, C-131/12, § 88. 47  ABAD, C-131/12, § 92. 1616Ankara Üni. Hukuk Fak. Dergisi, 65 (4) 2016: 1603-1636  Elmalıca hayatıyla ilgili olduğunu ve verilere ilişkin ilk yayının 1998'de yapıldığı gerçeğini  göz  önüne  alarak,  söz  konusu  bağlantıların  kaldırılmasını/ silinmesini talep  etme  konusunda  bir  hakkı  olduğu  sonucuna  ulaşmıştır. Divanın  kararında,  unutulma  hakkının  mutlak  olmadığı,  bireyin  kişisel verilerinin korunması hakkı, toplumun haber alma hakkı, bireyin toplumdaki yeri, ifade özgürlüğü ve mahremiyet hakkı gibi hususların her olay açısından ayrı ayrı değerlendirilmesi gerektiği açık bir biçimde görülmektedir. Ayrıca Divan, Direktif'in 12(b) ile 14. maddesinin 1. Fıkrasının (a) bendi ve Temel Hakları Şartı'nın 7 ve 8. maddeleri altındaki temel hakları ışığında, bireyin kişisel  verilerini  içeren  bilgilerin  arama  motorunun  sonuçlar  listesinde gösterilmek  suretiyle  kamunun  bilgiye  erişmesinde  üstün  bir  menfaatini kanıtlayan özel nedenlerin bulunmadığı hallerde veri öznesi kişinin bu şekilde bir link verilmemesini yada bağlantıların kaldırılmasını talep edebileceğine karar  vermiştir.  Divan  bu  doğrultuda  Costeja  Gonzalez'in  talebinin  de yerinde ve haklı olduğu sonucuna ulaşmıştır.  ABAD'ın unutulma hakkına ilişkin kararından sonra (Mayıs 2014'ten Kasım 2015'e kadar olan dönemde) bu hakkı kullanmak isteyen Google kullanıcılarının, toplam 1 milyon 234 bin URL kaldırma talebinde bulunduğu ve bunların yüzde 42'sinin kaldırıldığı, yerine getirilmeyen taleplerin ise hukuki dayanaklarının yeterli olmadığı gerekçesiyle kaldırılmadığı görülmüştür. Başvuruları kabul eden Google internetten doldurulan formda kullanıcıların  doğduğu  ülkeyi,  kaldırılmasını  istedikleri  linki,  talepler nedenlerini ve geçerli bir fotoğraflarını göndermeleri istemektedir. Ayrıca Google formu doldurmadan önceki açıklamalar kısmında unutulma hakkına ilişkin olarak arka planı açıklamış, taleplere ilişkin olarak değerlendirme yaparken hangi hususları göz önünde bulundurduğunu belirtmiştir. Değinilmesi gereken önemli noktalardan biri de, ABAD'ın kararının yalnız Google için değil tüm arama motoru servisi sağlayan şirketler için bağlayıcı olduğudur. Zira Divan karar metninde sorumluluğa atıf yaparken  arama motorları  ifadesini kullanmıştır. Bu bağlamda karar, AB dahilinde hizmet veren her arama motoru için bağlayıcı niteliktedir. Divanın kararından sonra  içerik  kaldırma  taleplerini  sadece  AB  sınırları  içerisinde  ve  AB                                                  48  ABAD, C-131/12, § 100.  49  http://webrazzi.com/2015/11/26/googlea-iletilen-unutulma-hakki-talepleri-artiyor/  (Erişim Tarihi: 02.01.2016) 50  Unutulma  hakkı  formu  için  bkz.  https://support.google.com/legal/contact/lr_eudpa?hl= en&product=websearch (Erişim Tarihi: 02.01.2016) 51  ABAD, C-131/12, § 19.   1617Bilişim Çağının Ortaya Çıkardığı... Ankara Üni. Hukuk Fak. Dergisi, 65 (4) 2016: 1603-1636  vatandaşları için uygulayan Google, AB sınırları dışından bu sonuçlara erişim imkanını  kısıtlamamıştır.  Unutulma  hakkı  talebi  doğrultusunda  ilgili bağlantıların,  ülkelere  özel  Google  sitelerinden  kaldırmanın  yetersiz olduğunun sıklıkla gündeme gelmesi üzerine, ilgili içeriklerin tüm Google sunucularından kaldırılması gerektiği haklı olarak dile getirilmiştir. Zira mevcut durumda Google'ın, unutulma hakkı kapsamında kendisine ulaşan bir linkin  silinmesi  talebini  haklı  bulması  halinde,  ilgili  linkin  tüm  Google veritabanından  çıkartılmaması  nedeniyle  unutulma  hakkına  ilişkin  talep sistemi, global değil yerel bazda sonuçlar üretecektir. Bu nedenle ABAD, yaşanan  sorunun  aşılması  için  söz  konusu  içerik  kaldırmalarının  Google.com u kapsayarak tüm dünyada geçerli olması gerektiğini ifade etmiştir. Unutulma hakkına ilişkin olarak ABAD'ın kararı ve devamında ortaya çıkan gelişmelere bakıldığında, unutulma hakkına ilişkin bir talebin, şuan için sadece bölgesel olarak sonuç doğursa da zamanla küresel anlamda etki  doğuracağı,  talepte  bulunulduğu  zaman  sadece  AB  üyesi  ülkelerin sunucularından değil, bütün dünyadaki Google sunucularından ilgili verilerin kaldırılmasının mümkün olacağı öngörülebilir.  C.- Unutulma Hakkının Kapsamı Unutulma hakkının kapsamını belirlerken 95/46/EC sayılı Direktif, bu Direktif'in  yerine  getirilecek  olan  regülasyon  ve  ABAD'ın  yukarıda değindiğimiz kararı önemli yer tutar. ABAD unutulma hakkına ilişkin kararını oluştururken  95/46/EC  sayılı  Direktif'in  6.  Maddesi  altında  düzenlenen ilkeleri esas almıştır. Buna göre, birliğe üye devletlerin tarihsel, istatistiksel veya bilimsel kullanım amacıyla daha uzun süreli depolanan kişisel veriler için  uygun  koruma  önlemlerini  alması  koşuluyla,  denetleyicinin   kişisel verilerin adil ve hukuka uygun şekilde işlenmesini, belirli, açık ve meşru amaçlarla  toplanmasını  ve  bu  amaçlarla  bağdaşmayacak  şekilde işlenmemesini; toplandığı ve/veya işlendiği amaçlara ilişkin olarak yeterli, ilgili ve amacı aşmaz nitelikte olmasını, verilerin doğru ve gerekli yerde güncel tutulmasını ve son olarak verilerin toplanma ve işlenmesi için yeterli                                                  52  http://www.reuters.com/article/us-google-eu-privacy-iduskcnjahu41126  (Erişim Tarihi: 02.01.2016) 53  http://blog.statjus.com/2014/06/avrupa-adalet-divaninin-unutulma-hakki-karari-ve-buhakkin-kapsami/ (Erişim Tarihi: 03.01.2016) 54  http://webrazzi.com/2014/11/27/ab-unutulma-hakki-google/ (Erişim Tarihi: 03.01.2016) 55  Regülasyon önerisi 08.04.2016 tarihinde AB Konseyi, 14.04.2016 tarihinde ise Avrupa Parlamentosu tarafından kabul edilmiştir.  1618Ankara Üni. Hukuk Fak. Dergisi, 65 (4) 2016: 1603-1636  Elmalıca görülebilecek  bir  süre  boyunca  veri  sahiplerinin  de  ulaşmasına  imkan tanınmasını  temin  etme   görevi  vardır.  Denetleyici,  talep  halinde  bu maddedeki koşulları sağlamayan kişisel verileri Direktif'in 12 (b) maddesinde yer alan  engelleme, silme ve uygun olarak düzeltme  işlemlerinden birine tabi tutacaktır. Her ne kadar direktifte unutulma hakkına ilişkin açık bir ifade bulunmasa da talep halinde denetleyicinin gerçekleştireceği işlem unutulma hakkıyla  benzer  sonuçlar  doğuracaktır.  ABAD  da  kararını  verirken  bu hükümler doğrultusunda bir sonuca ulaşmış, Direktif'in 12 (b) maddesindeki verinin  silinmesi  veya  engellenmesi  ifadesinin  karşılığı  olacak  biçimde  unutulma hakkı  kavramını kullanmıştır. 95/46/EC sayılı Direktif'te unutulma hakkına ilişkin açık bir düzenleme bulunmamasına  karşın  bu  Direktifin  yerine  getirilmesi  planlanan  AB Komisyonunun önerisinin/regülasyonunun 17. maddesi doğrudan unutulma hakkına ilişkin olan ilk ve en açık düzenleme olup  Unutulma ve Silinme Hakkı (Right To Be Forgotten and To Erasure)  başlığını taşımaktadır. Bu düzenlemede kullanıcıya ait verilerin hangi durumlarda silinmesi gerektiği hükme bağlanmıştır. Buna göre eğer veriler çok uzun süredir toplanış amaçları çerçevesinde kullanılmıyor ve kullanıcı da söz konusu verilerin saklanmasına rıza  göstermiyorsa   veri  denetçisi (controller)  kullanıcıya  ait  verileri gecikmeksizin silmek ve daha fazla yayılmalarını engellenmek zorundadır. Ancak ifade özgürlüğünün korunması, genel sağlığı ilgilendiren bir konuda kamu yararının olması, tarihsel, istatistiksel ve bilimsel amaçlar ile Birliğin veya üye devletlerin hukuk sistemlerinin gerekli kıldığı durumlarda veri denetçisi veriyi tutma ve saklama hakkına sahiptir.  Bireyin  şahsına  ilişkin  kişisel  verileriyle  ilgili  olarak  aşağıdaki durumlardan herhangi birinin gerçekleşmesi ve kişisel verilerin sahibinin söz konusu verilerin saklanmasına rızasının olmaması halinde kişinin unutulma hakkını talep etmekte hukuki yararı vardır: a)  Kişisel  veriler  rızaya  dayalı  olarak  yahut  bir  zorunluluk  gereği paylaşılmasına  rağmen  hukuka  ve  dürüstlük  kuralına  uygun  bir biçimde işlenmemişse,  b) Kişisel veriler belirli, açık, ölçülü ve meşru amaçlarla toplanmamışsa,                                                   56  95/46/EC  Sayılı  Direktif'in  yerine  getirilen  Regülasyonun  Tam  Metni  İçin  Bkz. http://ec.europa.eu/justice/data-protection/document/review2/com_2012_11_en.pdf (Erişim Tarihi: 15.04.2016) 57  Gülener, s. 234.   1619Bilişim Çağının Ortaya Çıkardığı... Ankara Üni. Hukuk Fak. Dergisi, 65 (4) 2016: 1603-1636  c) Kişisel veriler meşru amaçlarla toplanmasına rağmen bu amaçlarla bağdaşmayacak şekilde işlenmiş ve kullanılmışsa,  d) İşleme faaliyeti yeterli, ilgili ve amaca uygun nitelikte değilse,  e) Kişisel veriler doğru ve güncel olarak tutulmuyorsa, f) Kişisel verilerin toplanma veya işlenme amacı için gerekli olan süre aşılmışsa. Sayılan durumların kümülatif olarak gerçekleşmesine gerek olmayıp bunlardan herhangi birinin gerçekleşmesi yeterlidir.  D.- Unutulma Hakkına Getirilen Eleştiriler Bireyin  sahip  olduğu  temel  hak  ve  özgürlükler  ile  kişisel  verilerin korunması hakkı arasında –dolayısıyla unutulma hakkı arasında- çok hassas bir denge vardır. Zira bir yanda kamunun bilgi alma, düşüncelerini açıklama hakları  varken  diğer  tarafta  bireyin  kişisel  verilerinin  korunmasını, yayılmasının önlenmesini, ilgisiz ve geçersiz kişisel verilerin silinmesini talep etme hakkı vardır. Unutulma hakkına getirilebilecek ilk ve en temel eleştiri, unutulma talebi hakkında karar verilirken bahsedilen haklar ile unutulma hakkı  arasındaki  bu  dengenin  gözetilememesi  durumunda  ciddi  hak kayıplarının yaşanabileceği ihtimalidir. Unutulma hakkına ilişkin talepleri alan  Google,  bu  talepleri  değerlendirirken  söz  konusu  dengeyi  sağlama amacıyla  bireylerin  kişisel  verilerinin  gizli  kalmasındaki  menfaati  ile kamunun o bilgiye ulaşmadaki menfaatlerinin dengelenmeye çalışılacağını, bu aşamada ise bilginin güncelliği, kamu yararı ve benzeri konuları dikkate alacağını ifade etmiştir. ABAD ise verdiği kararın birçok yerinde kamunun bilgiye ulaşmadaki menfaati ile kişisel verilerin işlenmesine dair başta kişisel mahremiyet hakkı olmak üzere gerçek kişilerin temel hak ve özgürlükleri arasındaki dengenin korunması gerektiğine vurgu yapmıştır. Arama  motoru şirketlerine unutulma hakkı gerekçesiyle bir başvuru olduğunda, söz konusu şirketin talebin yerinde olup olmadığı konusunda tek karar verici olması sisteme getirilebilecek diğer bir eleştiridir. Zira ticari amaçlarla kurulan bir şirketin kendi menfaatinin de söz konusu olduğu bir konuda karar verirken ne kadar adil olacağı şüphelidir. Ayrıca söz konusu şirketlerin ilgili bölümlerinde çalışan kişilerin yeterli hukuki donanıma ve                                                  58  https://support.google.com/legal/contact/lr_eudpa?hl=en&product=websearch  (Erişim Tarihi: 03.01.2016) 59  ABAD, C-131/12, § 74, 81, vd. 1620Ankara Üni. Hukuk Fak. Dergisi, 65 (4) 2016: 1603-1636  Elmalıca bireyin temel hak ve özgürlükleri konusunda karar verme yetkinliğine sahip olup olmadıkları da eleştiriye açık bir konudur. Veri denetçilerinin  unutulma yahut  unutulmama   yönünde  vereceği  kararların  denetime  tabi  olup olmayacağı,  bu  denetimi  kimin  yapacağı,  nasıl  bir  sistem  oluşturulması gerektiği de açıklanmaya muhtaç konulardandır.  Her ne kadar unutulma hakkının küresel anlamda geçerli olması yönünde gelişmeler  ve  talepler  olsa  da  şuan  için  unutulma  hakkının  Avrupa coğrafyası hatta AB ülkeleriyle sınırlı olması eleştiriye açık olan diğer bir husustur. Kararı ilk uygulamaya geçiren Google'ın baş hukuk danışmanı David Drummond, The Guardian gazetesindeki köşesinde  Unutulma Hakkı Üzerine Konuşmamız Gerekiyor  başlığıyla yayınladığı makalesinde  bu aynı bir kitabın kütüphanede bulunabileceği ancak kütüphanenin kataloğunda bulunamayacağını  söylemek  gibi   ifadelerini  kullanmıştır.  Günümüz teknolojisinde  Avrupa  sınırları  dışına  çıkmadan  bile  internet  ayarlarının değiştirilmesi suretiyle istenilen bilgiye istenilen zamanda ulaşılması mümkün olduğu için söz konusu durum unutulma hakkının gerçek anlamda sonuç doğurmasını engelleyecektir. Getirilebilecek bir diğer eleştiri ise, unutulma hakkının mali boyutları üzerinedir. Bu bağlamda bu hakkın hayata geçirilmesi noktasında gerekli teknik altyapının hazırlanması için gerekecek dijital mühendislik masrafı ve internet  şirketlerinin  ekonomik  çıkarlarının  gözetilmesi  gerektiği belirtilmiştir. Şirketlerin uluslararası etkileri olan hizmetleri yerine getirmesi nedeniyle  unutulma  hakkına  ilişkin  yapılacak  düzenlemelerin  şirketlerin ekonomik çıkarları ya da zararları dikkate alınarak gerçekleştirilmesi gerektiği için, hem şirketler hem de kullanıcılar açısından hukuki ve mali anlamda önemli belirsizliklerin olduğu dile getirilmiştir. Kişinin talebi doğrultusunda silinen/dijital hafızdan kaldırılan kişisel verilerin  silinmeden  önce  farklı  sunucularda  saklanabileceği/birçok kopyasının alınabileceği düşünüldüğünde ve daha sonra bu verilerin birtakım kimselerce tekrar dijital ortamda yayınlanabileceği gerçeği karşısında tam manasıyla  unutulmak  mümkün  değildir.  Verilerin  silinmesine/sözde unutulmasına karşın bu verileri daha önce bir şekilde edinen kişiler, bu                                                  60  http://webrazzi.com/2014/11/27/ab-unutulma-hakki-google/ (Erişim Tarihi: 03.01.2016) 61  Drummond,  D.,   We  Need  To  Talk  About  The  Right  To  Be  Forgotten . http://www.theguardian.com/commentisfree/2014/jul/10/right-to-be-forgotten-europeanruling-google-debate (Erişim Tarihi: 03.01.2016) 62  Gülener, s. 236.   1621Bilişim Çağının Ortaya Çıkardığı... Ankara Üni. Hukuk Fak. Dergisi, 65 (4) 2016: 1603-1636  bilgileri dijital ortamlara tekrar yükleyerek önce dijital hafızada daha sonra da gerçek hafızalarda bu bilgilere yeniden yer açacak ve bunun sonucunda verilerin unutulması engellenecektir.  Unutulma hakkına bir tepki olarak ortaya çıktığı kabul edilebilecek olan  Hidden From Google  isimli bir internet sitesi,  Unutulma hakkı sebebiyle çıkarılan,  silinen  arama  sonuçlarının  bir  listesi   sloganıyla  ABAD'ın unutulma  hakkına  ilişkin  kararının  ardından  Google'ın  bu  karara  uygun bularak arama sonuçlarından çıkardığı linkleri listelemektedir. Bu şekilde ortaya  çıkan  bir  site   dijital  hafızada  bir  kere  yer  edinildiğinde  artık unutulmanın mümkün  olmadığını   ifade etmesi açısından  oldukça dikkat çekicidir. IV.- TÜRKİYE'DE UNUTULMA HAKKINA İLİŞKİN DURUM A.- Genel Olarak ABAD'ın  unutulma  hakkına  ilişkin  aldığı  kararın  Türkiye'de uygulanabilir olup olmadığı hususu önemli bir konudur. ABAD, kararında unutulma hakkının uygulanması ile ilgili, 95/46/EC sayılı Direktif'in ilgili hükümlerine de atıf yaparak AB'ye  üye devletleri  sorumluluk kapsamında tutmuştur. Türkiye, AB'ye üye devlet statüsünde olmayıp aday devlet sıfatını taşıdığı için ABAD'ın unutulma hakkı kararı Türkiye için bağlayıcı değildir. Ancak arama motoru hizmeti sağlayan şirketlerin inisiyatif alarak, AB üyesi olmamasına  karşı  Google'ın  dahil  ettiği  dört  ülke  (İzlanda,  Lihtenştayn, Norveç ve İsviçre) gibi Türkiye'yi de dahil etmesi mümkündür. Türk hukukunda unutulma hakkının temeli olarak sayılabilecek olan  hukuk devleti ilkesi (AY. m.2), bireyin maddi ve manevi varlığını serbestçe geliştirme hakkı (AY. m.17), özel hayatın gizliliği hakkı (AY. m.20), konut dokunulmazlığı (AY. m.21), haberleşmenin gizliliği (AY. m.22), dini ve vicdani kanaatleri  açıklamaya  zorlanamama  (AY.  m.24),  düşünce  ve  kanaatleri açıklamaya  zorlanamama  (AY.  m.25)   gibi  anayasal  düzenlemeler  1982 Anayasasında  yer  almaktadır.  Ancak  unutulma  hakkına  ilişkin  açık  bir düzenlemenin olmaması bir yana, bu hakkın temeli sayılan kişisel verilerin korunmasına  ilişkin  ayrı  bir  kanunumuz  bile  yakın  zamana  kadar bulunmamaktaydı. Türkiye'de kişisel verilerin korunmasına yönelik hukuksal                                                  63  http://hiddenfromgoogle.afaqtariq.com/ (Erişim Tarihi: 05.01.2016) 64  http://blog.statjus.com/2014/06/avrupa-adalet-divaninin-unutulma-hakki-karari-ve-buhakkin-kapsami/ (Erişim Tarihi: 05.01.2016) 1622Ankara Üni. Hukuk Fak. Dergisi, 65 (4) 2016: 1603-1636  Elmalıca çalışmaların  temeli  28.01.1981  tarih  ve  108  numaralı  Kişisel  Verilerin Korunması Sözleşmesi'ne dayanmaktadır. Bu sözleşmenin Avrupa Konseyi tarafından 28.01.1981 tarihinde imzaya açılmış ve 1 Ekim 1985 tarihinde yürürlüğe girmiştir. Türkiye Sözleşmeyi 28 Ocak 1981 tarihinde imzalamış olmasına  rağmen  onay  işlemlerini  yerine  getirmediği  için  sözleşme hukukumuzda yürürlüğe girmemiştir. Ancak bu sözleşmenin onaylanmasının uygun bulunması dair Kanun, 18 Şubat 2016 tarih ve 29628 sayılı Resmi Gazete'de  yayımlandığı  için  önümüzdeki  günlerde  bu  kanunun  yürürlük kazanacağını  söylemek  mümkündür.  Yaklaşık  35  yıldır  bu  sözleşmenin ülkemizde  yürürlük  kazanamamasının  temel  nedenlerinden  birisi  iç hukukumuzda  kişisel  verileri  korumayla  alakalı  düzenlemelerimizin bulunmamasıdır.  Bu  bağlamda  ulusal  hukukumuzdaki  kişisel  verilerin korunmasına ilişkin kanun çalışmalarına bakacak olursak 1989 yılından beri sürdürülen çalışmalar 2016 yılına gelindiğinde bir sonuca ulaşmıştır. Bu zaman diliminde 2008 yılında meclise sunulan  Kişisel Verilerin Korunması Hakkındaki Kanun Tasarısı  yasalaşamamıştır. 2010 Anayasa değişikliği ile Anayasanın 20. maddesine eklenen 3. fıkra ile kişisel verilerin korunması hakkı  tanınmış  olup,  kişisel  verilerin  korunması  hakkının  temel  ilkeleri belirtilmiştir. Bu çerçevede getirilen kişisel verilerin silinmesi hakkı unutulma hakkıyla benzer sonuçlar doğurucu niteliktedir. Ancak anayasal düzenlemeye karşın maddede ifade edilen kişisel verilerin korunmasına ilişkin esas ve usulleri düzenleyecek kanunun çıkarılamaması kişisel verilerin korunması anlamında büyük bir eksikliğe neden olmaktaydı. Bunun bir sonucu olarak yeniden gözden geçirilen ve düzenlenen Kişisel Verilerin Korunması Kanunu Tasarısı 26.12.2014 tarihinde TBMM'ye gönderilmiş olmasına karşın yine yasalaşamamıştır.  Avrupa  Birliği  tam  üyelik  sürecinde,  müzakere fasıllarından dördü, doğrudan kişisel verilerle ilgilidir. Avrupa Birliğinin Türkiye ile ilgili olarak hazırladığı ilerleme raporlarında Türkiye de veri koruma alanındaki kanuni boşluğa işaret edilmesi sonucu Kişisel Verilerin Korunması Kanunu Tasarısı tekrar gündeme gelmiştir. Bunun üzerine gözden geçirilen  kanun  tasarısı,  24.12.2015  tarihinde  Başbakanlığa,  18.01.2016 tarihinde de TBMM'ye sevk edilmiştir. TBMM'de kabul edilerek yayımlanan 6698 sayılı Kişisel Verilerin Korunması Kanunu'na baktığımızda doğrudan  unutulma  hakkı   adı  altında  bir  düzenleme  yer  almayıp  7.  ve  11. maddelerinde  kişisel verilerin silinmesi, yok edilmesi veya anonim hale                                                  65  26.12.2014  tarihinde  TBMM'ye  gönderilen  tasarı  metni  için  bkz. http://www.tbmm.gov.tr/d/1/1-1009.pdf (Erişim Tarihi: 05.01.2016) 66  RG, 7.4.2016/29677   1623Bilişim Çağının Ortaya Çıkardığı... Ankara Üni. Hukuk Fak. Dergisi, 65 (4) 2016: 1603-1636  getirilmesi   hususları  düzenlenmiştir.  Bu  hükümlerin  unutulma  hakkıyla benzer sonuç doğurması muhtemel olmasına karşın açık bir biçimde unutulma hakkına ilişkin bir hükmün yer almaması 7. maddenin son fıkrasındaki  kişisel verilerin silinmesine, yok edilmesine veya anonim hâle getirilmesine ilişkin usul  ve  esaslar  yönetmelikle  düzenlenir   hususunu  oldukça  önemli kılmaktadır.  Kanunun  geçici  1.  maddesinin  4.  fıkrasında   Bu  Kanunda öngörülen yönetmelikler bu Kanunun yayımı tarihinden itibaren bir yıl içinde yürürlüğe konulur  denildiği için 2017 yılı içerisinde yönetmelikte unutulma hakkına  ilişkin  bir  düzenleme  yapılıp  yapılmayacağı  görülebilecektir. Belirtmek gerekir ki uzun yıllardır çıkarılamayan Kişisel Verilerin Korunması Kanunumuz daha çok 95/46/EC sayılı Direktif'le uyumlu bir görünüm arz etmektedir.  Avrupa  Birliğinin  95/46/EC  sayılı  Direktif'i  günümüz koşullarında yeterli bulmadığı için kişisel veriler alanında yaptığı çalışmalara baktığımızda kişisel verilerin korunmasına dair kanunumuz nitelik bakımdan tartışmaya çok müsait bir durumdadır. Ayrıca bu durum bilişim alanında coğrafi sınırların geçerli olmadığı, ülkeler arasında veri paylaşımının çok hızlı olduğu günümüz koşullarında AB ile uyumlu bir kişisel verilerin korunması sistemimizin bulunmamasına neden olabilecektir.  Her ne kadar unutulma hakkına ilişkin açık bir düzenleme ve bu yönde bir çalışma bulunmasa da kişilerin özel hayatına, haberleşme özgürlüğüne, kişilik  haklarına  yönelik  saldırılara,  kişisel  verilerinin  hukuka  aykırı kaydedilmesine  ve  kullanılmasına  engel  olmak  maksadıyla   5651  sayılı İnternet Ortamında Yapılan Yayınların Düzenlenmesi ve Bu Yayınlar Yoluyla İşlenen Suçlarla Mücadele Edilmesi Hakkında Kanun 67,  5237 sayılı Türk Ceza Kanunu (TCK) ,  6102 sayılı Türk Ticaret Kanunu (TTK) 68,  5846 sayılı Fikir ve Sanat Eserleri Kanunu (FSEK) 69,  4721 sayılı Türk Medeni Kanunu  (TMK) 70,   6098  sayılı  Türk  Borçlar  Kanunu(TBK) 71  gibi kanunlarda düzenlemelere yer verilmiştir. Bu bakımdan bireylerin internet ortamında yer alan ve rahatsız edici olması nedeniyle kaldırılmasını talep ettiği  kişisel  verileri  mevzuatımızda  yer  alan  farklı  düzenlemeler  ile korunabilmektedir.                                                  67  RG, 23.5.2007/26530 68  RG, 14.2.2011/27846 69  RG, 13.12.1951/7981 70  RG, 08.12.2001/24607 71  RG, 4.2.2011/27836 1624Ankara Üni. Hukuk Fak. Dergisi, 65 (4) 2016: 1603-1636  Elmalıca Özel hukuk anlamında kişilik haklarının korunması TMK'nın 23-25. maddelerinde yer alan kişiliğin korunmasına ilişkin hükümlere ve TBK'nın 49. ve devamındaki haksız fiiller nedeniyle doğan sorumluluğu düzenleyen maddelere  dayanılarak  sağlanmaktadır.  TMK  ve  TBK  hükümleri  kişisel verilerin korunması açısından kişilere bir koruma sağlasa da, kişisel verilerin korunması hakkının özel niteliği gereği istenilen korumayı doğrudan ve etkin bir biçimde sağlaması çok zordur.  5237  sayılı  TCK'nin   Kişilere  Karşı  Suçlar   kısmının  dokuzuncu bölümünde (132-140. maddeleri)  Özel Hayata ve Hayatın Gizli Alanına Karşı Suçlar  düzenlenmiştir. TCK'nin 134. maddesinde özel hayatın gizliliğinin ihlâli suç olarak tanımlanmaktadır. Böylece, gizli yaşam alanına girerek veya başka suretle başkaları tarafından görülmesi mümkün olmayan bir özel  yaşam  olayının  saptanması  ve  kaydedilmesi  cezalandırılmaktadır. TCK'nin 135-139. maddelerinde kişisel verilerin hukuka aykırı kaydedilmesi, verileri hukuka aykırı yollarla ele geçirme ve yayma eylemleri suç olarak düzenlenmiş olup suçun konusunu kişisel veriler oluşturmaktadır. Söz konusu suç tanımında kişisel verilerin bilgisayar ortamında veya kağıt üzerinde kayda alınması arasında bir ayrım gözetilmemiştir. Bunun sonucu olarak ilgili maddelerde  kişisel  verilerin  hukuka  aykırı  olarak  kaydedilmesi,  ele geçirilmesi, yayılması, yayılan verilerin ise yok edilmemesi yani unutulma hakkının ihlal edilmesi halinde başvurulacak olan müeyyidelerin düzenlendiği görülmektedir. Her ne kadar unutulma hakkına ilişkin yasal bir düzenleme bulunmasa  da  bu  maddeler  unutulma  hakkının  ihlaline  ilişkin  sonuç doğurbilecek niteliktedir.  Unutulma  hakkının  bir  görünümü  sayılabilecek  olan   Uyar-Kaldır Sistemi  Türk hukukunda ilk kez 5846 sayılı FSEK'in ek madde 4. maddesinin 3. fıkrasında yer almış, sonrasında ise 5651 sayılı Kanunun 9. maddesinde                                                  72  Kanun gerekçesi. 73  Kanun gerekçesi. 74  Ek Madde 4:    (3) Dijital iletim de dahil olmak üzere işaret, ses ve/veya görüntü nakline yarayan araçlarla servis ve bilgi içerik sağlayıcılar tarafından eser sahipleri ile bağlantılı hak sahiplerinin bu Kanunda tanınmış haklarının ihlâli halinde, hak sahiplerinin başvuruları üzerine ihlâle konu eserler içerikten çıkarılır. Bunun için hakları haleldar olan gerçek veya tüzel kişi öncelikle bilgi içerik sağlayıcısına başvurarak üç gün içinde ihlâlin durdurulmasını ister. İhlâlin devamı halinde bu defa, Cumhuriyet savcısına yapılan başvuru üzerine, üç gün içinde servis sağlayıcıdan ihlâle devam eden bilgi içerik sağlayıcısına verilen hizmetin durdurulması istenir. İhlâlin durdurulması halinde bilgi içerik sağlayıcısına yeniden servis sağlanır. Servis sağlayıcılar, bilgi içerik sağlayıcılarının isimlerini gösterir listeyi her ayın ilk iş günü   1625Bilişim Çağının Ortaya Çıkardığı... Ankara Üni. Hukuk Fak. Dergisi, 65 (4) 2016: 1603-1636  daha geniş ve açık bir düzenleme alanı bulmuştur. 5651 sayılı Kanunun  içeriğin  yayından  çıkarılması  ve  erişimin  engellenmesi   başlığı  altında düzenlenen  9.  maddesinde   Uyar-Kaldır   sistemi  gereği  hukuka  aykırı içerikten  şikayetçi olan  kişilerin içeriğin  kaldırılması için, yer  ve  ortam sağlayıcıdan talepte bulunması, buna rağmen yer ve ortam sağlayıcı gereken tedbirleri almazsa yargı yoluna başvurması öngörülmektedir. Uyar-kaldır sistemi sayesinde internet üzerinde bulunan hukuka aykırı içeriğin hukuka uygun hale getirilmesi yahut kaldırılması için içerikten etkilenen kişi veya kurum  ile  servis  sağlayıcı  arasında  bir  diyalog  imkanı  oluşturulmakta, tarafların iyi niyetle hareket etmeleri halinde sorun, başka mercilere intikal etmeden  çözüme  kavuşturulabilmektedir.  Ancak  bu  sistemin  de  kendi içerisinde bir takım problemleri mevcuttur. Bireylerin takip edeceği yol ile ilgili olarak kanunen konulmuş bir zorunluluk olmaması, bireyler tarafından yer ve ortam sağlayıcılarına ulaşmak yerine doğrudan yargı yolunun tercih edilmesine neden olmakta, bu ise sorunun çözüm sürecini uzatmaktadır.  5651 sayılı Kanunla ilgili olarak değinilmesi gereken bir diğer nokta ise AİHM'nin 18 Aralık 2012 tarihli Ahmet Yıldırım/Türkiye kararıdır. Kararda mahkeme 5651 sayılı Kanunun 8. maddesinde düzenlenen erişim engelleme şeklindeki  müdahalenin,  AİHS'nin  gerektirdiği  öngörülebilirlik  koşuluna cevap  vermediğine,  bir  bilgi  kaynağına  erişimin  kısıtlanması  şeklindeki müdahalenin hangi koşullarda yapılabileceğine ve olası kötüye kullanmaları önleyecek biçimde yargısal denetim güvencesi sağlamasının katı bir yasal düzenlemeyle çerçevesinin çizilmesi gerektiğine vurgu yapmıştır. Ancak dava konusu  sorunun,  yerel  mahkemenin  yapılan  müdahalenin  gerekli  olup olmadığını  değerlendirirken,  çatışan  menfaatler  arasındaki  dengeyi  nasıl                                                  Bakanlığa bildirir. Servis sağlayıcılar ile bilgi içerik sağlayıcıları, Bakanlıkça istendiği takdirde her türlü bilgi ve belgeyi vermekle yükümlüdür. Bu maddede belirtilen hususların uygulanmasına ilişkin usul ve esaslar Bakanlık tarafından çıkarılacak bir yönetmelikle belirlenir. 75  Madde 9:   (1) İnternet ortamında yapılan yayın içeriği nedeniyle kişilik haklarının ihlal edildiğini iddia eden gerçek ve tüzel kişiler ile kurum ve kuruluşlar, içerik sağlayıcısına, buna ulaşamaması hâlinde yer sağlayıcısına başvurarak uyarı yöntemi ile içeriğin yayından çıkarılmasını isteyebileceği gibi doğrudan sulh ceza hâkimine başvurarak içeriğe erişimin engellenmesini de isteyebilir 76  Aslankurt, B.,  5651 sayılı Kanun'da Yapılan Değişiklikler: Ölümle Korkutup Sıtmaya Razı Etmek  Mi?   http://www.tepav.org.tr/upload/files/1395667720-1.5651_sayili_kanunda_ yapilan_degisiklikler_olumle_korkutup_sitmaya_razi_etmek_mi.pdf  (Erişim  Tarihi: 01.02.2016) 77  http://hudoc.echr.coe.int/eng?i=001-115705 (Erişim Tarihi: 02.02.2016) 1626Ankara Üni. Hukuk Fak. Dergisi, 65 (4) 2016: 1603-1636  Elmalıca kuracağı yönünde mahkemelere herhangi bir yükümlülük yüklemeyen ulusal yasadan  kaynaklandığı  sonucuna  ulaşmıştır.  AİHM  dava  tarihi  itibariyle internet alanındaki en temel kanuni düzenlememiz olan 5651 sayılı Kanuna ciddi bir eleştiri getirmiştir. Kanunun genel içeriği ve 8. madde özelindeki söz konusu eksikliğin, başvurucunun ifade özgürlüğü hakkını ihlal ettiğine, bu durumun  ise  kişilerin  demokratik  bir  toplumda  hukukun  üstünlüğünün gerektirdiği ölçüde bir korumaya sahip olmasına imkân vermediğine vurgu yapmıştır. Bu nedenle 5651 sayılı Kanundaki kimi düzenlemeler, unutulma hakkıyla benzer sonuçlar doğursa da bu sonuçların kişilerin temel hak ve özgürlüklerine zarar vermesi ihtimali nedeniyle başta AİHS olmak üzere diğer uluslararası  hukuk  mevzuatına  aykırılık  teşkil  edebileceğini  söylemek mümkündür.  Bu  nedenle  unutulma  hakkı  konusunda  eğer  bir  kanuni düzenleme yapılacaksa 5651 sayılı Kanuna -özellikle 8. ve 9. maddeye- getirilen eleştiriler dikkate alınmalıdır.  B.- YARGITAY HUKUK GENEL KURULU'NUN UNUTULMA HAKKINA İLİŞKİN KARARI Yargıtay  incelemesine  konu  olan  davada,  davacı  2006  yılında gerçekleşen mağduru olduğu cinsel saldırı eylemi nedeniyle şikayetçi olmuş, yapılan yargılama sonucunda yerel mahkemece verilen karar 2009 yılında Yargıtay tarafından onanmıştır. Mağdur davacı gerek hazırlık gerekse de yargılama aşamasında cinsel saldırının nasıl gerçekleştiğini açık bir şekilde anlatmış, bu anlatımlar doğal olarak karar metnine geçirilmiştir. Karar mağdur ve sanığın ismi rumuzlanmaksızın 2010 yılında yayınlanan bir kitapta yer almıştır. Davacı bir ceza hukuku kitabında isminin rumuzlanmaksızın aynen kullanılması üzerine kişilik haklarının ihlal edildiği ve bu nedenle manevi zarara  uğradığı  iddiasıyla  tazminat  davası  açmış;  yerel  mahkeme rumuzlanmaksızın kişinin ismine bir kitapta yer verilmesinin kişilik haklarını zedelediğini gerekçesiyle manevi tazminat talebinin kısmen kabulüne karar vermiştir. Temyiz üzerine Yargıtay 4. Hukuk Dairesi ise davacının isminin rumuzlanmaksızın  yayınlandığı  kitabın  bilimsel  nitelikli  bir  çalışma olduğunu, kamuya açık hale gelen Yargıtay kararının bilimsel çalışma ürünü olan  kitapta  olduğu  gibi  yer  almasının  kişilik  haklarına  saldırı  teşkil etmeyeceğinden  davalıların  sorumlu  tutulamayacağını  belirterek  davanın reddedilmesi  gerektiğine,  bu  nedenle  yerel  mahkemenin  kararının                                                  78  Yargıtay Hukuk Genel Kurulu'nun 17.06.2015, 2014/4-56 E, 2015/1679 K. sayılı kararı.   1627Bilişim Çağının Ortaya Çıkardığı... Ankara Üni. Hukuk Fak. Dergisi, 65 (4) 2016: 1603-1636  bozulmasına  karar  vermiştir.  Dosyanın  yerel  mahkemeye  gönderilmesi üzerine  yeniden  yapılan  yargılama  sonucunda;  yerel  mahkeme  önceki gerekçelerine  dayanarak  kararında  direnmiştir.  Direnme  nedeniyle  dava Hukuk Genel Kurulu(HGK) önüne gelmiş; HGK yaptığı inceleme sonucunda ABAD'ın  yukarıda  bahsettiğimiz  kararına  atıfta  bulunarak  davacının durumunu unutulma hakkı çerçevesinde değerlendirmiştir.  HGK önüne gelen uyuşmazlığın temelinin  unutulma hakkı ve bunun sonucu olan kişisel verilerin ve kişilik hakkının korunması ile bilim ve sanat hürriyetinin birbiri karşısında sınırlarının belirlenmesi  olduğunu belirtmiş; sorunun çözümünün ise  bilim ve sanat özgürlüğü ile bireyin temel hakları arasında adil bir dengenin kurulmasıyla  sağlanacağına vurgu yapmıştır.  HGK  kararında  unutulma  hakkını   üstün  bir  kamu  yararı  olmadığı sürece, dijital hafızada yer alan geçmişte yaşanılan olumsuz olayların bir süre sonra  unutulmasını,  başkalarının  bilmesini  istemediği  kişisel  verilerin silinmesini ve yayılmasının önlemesini isteme hakkı  olarak tanımlamıştır. HGK  unutulma  hakkına  ilişkin  olarak  tanımını  yaparken  her iki  hakkın (kişisel verilerin korunması hakkı ve unutulma hakkı), bireyin kişisel verileri üzerinde serbestçe tasarruf edebilmesine, geçmişin engeline takılmaksızın geleceğe  yönelik  plan  yapabilmesine  ve  kişisel  verilerin  kişi  aleyhine kullanılmasının engellenmesine hizmet ettiğine değinmiştir.  HGK kararını AİHS, 95/46/EC sayılı Direktif, 108 no'lu Sözleşme'nin ilgili hükümleri ve ABAD'ın unutulma hakkı kararına atıf yapmak suretiyle oluşturmuştur. Kişisel verilerin korunması hakkı ve unutulma hakkına ilişkin olan  ulusal  ve  uluslararası  hukuk  metinlerindeki  ortak  nokta,  unutulma hakkının  dijital/sanal  ortamdaki  kişisel  veriler  hakkında  uygulanacağı hususudur. Ancak HGK'nın  Unutulma hakkı tanımlarına ilişkin olarak, her ne kadar dijital veriler için düzenlenmiş ise de, bu hakkın özellikleri ve bu hakkın insan haklarıyla arasındaki ilişkisi dikkate alındığında; yalnızca dijital ortamdaki kişisel veriler için değil, kamunun kolayca ulaşabileceği yerde tutulan kişisel verilere yönelik olarak da kabul edilmesi gerektiği  şeklindeki tespiti kararın en dikkat çekici noktalardan birisidir. Zira unutulma hakkına ilişkin yukarıdaki bütün açıklamalarımız bu hakkın dijital hafızada yer alan kişisel içerikler hakkında istenebileceğine ilişkindi. Ancak HGK unutulma hakkına yeni bir boyut getirerek bu hakkın sadece dijital ortamda yer alan kişisel veriler için değil, kamunun kolayca ulaşabileceği yerde tutulan her                                                  79  Yargıtay 4. Hukuk Dairesi'nin 03.07.2013, 2013/6256 E, 2013/1282 K. sayılı kararı. 1628Ankara Üni. Hukuk Fak. Dergisi, 65 (4) 2016: 1603-1636  Elmalıca türlü kişisel verilere yönelik olarak da kabul edilmesi gerektiğine vurgu yapması kişisel verilerin korunması ve unutulma hakkı anlamında önemli bir gelişmedir. Ancak unutulma hakkının kapsamını genişletici bu yorum şekli uygulamada bir takım sorunlar doğurmaya müsaittir.  Bu açıklamaların ardından dava konusu olaya dönecek olursak davacı, yargılama sırasında verdiği dilekçelerinde de ısrarla üzerinde durduğu üzere, geçmişte özel hayatına ilişkin yaşadığı kötü bir olayın bilinmemesini, toplum hafızasından silinmesini istemektedir. Bu çerçevede, cinsel saldırı nedeniyle mağdur olduğu olayın üzerinden 4 yıl geçmesine karşın adının açık bir şekilde yazılarak kitapta yer alması nedeniyle kişi bir kez daha mağdur edilmiş; kişinin unutulma hakkı, kişisel verilerinin korunması hakkı ve özel hayatının gizliliği  ihlal  edilmiştir.  HGK,  önüne  gelen  olayda  ABAD'ın  unutulma hakkına  ilişkin  kararında  da  değindiği,  kişisel  verinin  kamu  hayatında oynadığı önemli rol ve halkın ilgili veriye yönelik yoğun ilgisi, üstün bir kamu yararı gibi özel sebeplerin bulunmadığı gerekçesiyle bilimsel eserde kişisel verilerin (kişinin adı) rumuzlanmaksızın kullanılmasını doğru bulmamıştır. Bu  nedenle  HGK,  2006  yılında  gerçekleşen  olayın  davacının  detaylı anlatımıyla Yargıtay kararında yer aldığı ve 2010 tarihli kitapta davacının isminin kişisel veri niteliğinde olması nedeniyle unutulma hakkını ve özel hayatın gizliliğini ihlal ettiği gerekçesiyle manevi tazminat talebinin kabulüne oy çokluğuyla karar vermiştir. HGK verdiği bu karar ile daha sonra unutulma hakkı ve özel hayatın gizliliği temelinde ortaya çıkabilecek uyuşmazlıklar için esas teşkil edebilecek nitelikte bir içtihat oluşturmuştur. HGK'nın bu kararı unutulma hakkına yeni bir boyut kazandırmasının yanı sıra Türk hukukunda unutulma hakkının açık bir ifadeyle hukuki zemine oturduğu ilk metin olması nedeniyle önemlidir. Karar unutulma hakkına ilişkin olarak geniş açıklamalar içermesi yönünden, bu hakla ilgili daha sonra yapılacak kanuni düzenlemeler ve bu konuda ortaya çıkacak  uygulama  sorunlarının  çözümü  için  ışık  tutabilecek  niteliktedir. Ancak Türk hukukunda kanuni bir temeli olmayan kavramın kararın esasını oluşturması eleştiriye açık bir konudur. Zira Anayasanın 20. maddesinin 3. fıkrasının son cümlesine göre kişisel verilerin korunması hakkına -dolayısıyla da unutulma hakkına- ilişkin esaslar ancak kanunla düzenlenir. Kişisel veriler konusundaki  mevzuatımızda  unutulma  hakkına  ilişkin  bir  düzenleme bulunmamasına rağmen yargı içtihatlarıyla, kanunilik ilkesi ihlal edilmesi suretiyle bu kavramın hukukumuza sokulması sakıncalı bir durumdur.     1629Bilişim Çağının Ortaya Çıkardığı... Ankara Üni. Hukuk Fak. Dergisi, 65 (4) 2016: 1603-1636  SONUÇ Özel hayatın gizliliği hakkı gerek ulusal hukukta gerek uluslararası hukukta  korunan  temel  bir  haktır.  Bu  hak  Avrupa  İnsan  Hakları Sözleşmesi'nde  (m.  8),  Birleşmiş  Milletler  Medeni  ve  Siyasi  Haklar Sözleşmesi'nde (m. 17) , İnsan Hakları Evrensel Beyannamesi'nde (m. 12) ve 1982 Anayasası'nın 20. maddesinde güvence altına alınmıştır. Söz konusu düzenlemelerde  özel  hayatın  kesin  bir  tanımı  olmadığı  gibi  mahkeme kararlarında da her olayda kullanılacak kalıplaşmış bir tanım ve sınırlandırma yapılmayarak değişik kararlarda özel hayatın içeriğine nelerin girdiği ortaya konulmaya  çalışılmıştır.  AİHM,  şahsi  bilgilerin  saklanmasının,  AİHS  8. madde kapsamındaki özel hayata ve aile hayatına saygı gösterilmesi hakkı açısından çok önemli olduğunu, gizliliğine saygı göstermenin, AİHS'e taraf olan bütün Sözleşmeci Devletler'in yasal sistemlerinin temel bir prensibi olduğunu  bir  çok  kararında  vurgulamıştır  (Z/Finlandiya,  §  95-99; Burghartz/İsviçre, § 24). Kişinin rızası dışında özel/mahrem alanına girmek, bu suretle kişisel verilere erişmek, bunları kullanmak, yaymak bu hakka müdahale  niteliği  taşıyacaktır  (Leander/İsveç,  §  48).  Teknolojideki gelişmelerle birlikte bireye ilişkin her türlü bilginin dijital hafızaya alınması, burada işlenmesi ve yayılabilmesi çok kolaylaşmıştır. Bireyin mahrem alanına ilişkin maruz kaldığı tehditler nedeniyle bu alanın korunması ihtiyacı hiç olmadığı kadar artmıştır. Bu konuda 20. yüzyılın ikinci yarısından sonra özel hayatın korunması hakkı kapsamında sayılan kişisel verilerin korunması hakkı bağlamında düzenlemeler yapılmaya başlanmıştır. Bu düzenlemelerden biri olan 95/46/EC sayılı AB Veri Koruma Direktifi esas alınarak 2010 yılından itibaren unutulma hakkı tartışılmaya başlanmı; Avrupa Birliği Adalet Divanı tarafından verilen bir karar ile ilk kez hukuksal bir temele oturmuş, daha sonra 95/46/EC  sayılı  Direktif'in  yerine  getirilen  Regülasyonda  ilk  kez  bir düzenlemeye konu olmuştur.  Esasında unutulma hakkı, bireyin geçmişine ait internet ortamında yer alan başkaları tarafından bilinmesini istemediği her türlü kişisel verisinin kaldırılmasını  talep  edebilme,  yayılmasını  önleme  hakkı  olarak  ifade edilebilir.  Mahremiyet  hakkı  ve  kişisel  verilerin  korunması hakkının  bir yansıması sayılabilecek bu hak ile birey, geçmişinde bulunan ve kendisi için rahatsız edici nitelikte olan içeriklerin kaldırılmasını talep edebilme hakkına sahip olacaktır. Unutulma hakkıyla ifade özgürlüğü ve kamunun haber alma                                                  80  http://hudoc.echr.coe.int/eng?i=001-58033 (Erişim Tarihi: 02.02.2016) 81  http://hudoc.echr.coe.int/eng?i=001-57865 (Erişim Tarihi: 02.02.2016) 1630Ankara Üni. Hukuk Fak. Dergisi, 65 (4) 2016: 1603-1636  Elmalıca hakkı gibi bazı temel hak ve özgürlüklerin çatışma ihtimali söz konusu olduğu için  bir  verinin  unutulmasına/silinmesine  karar  verilmeden  önce  sayılan haklar arasındaki hassas dengenin çok iyi gözetilmesi gerekir. Unutulma hakkının kapsamını belirlerken 95/46/EC sayılı Direktif, bu Direktif'in yerine getirilen olan regülasyon ve ABAD'ın unutulma hakkına ilişkin kararı yol gösterici niteliktedir. Buna göre bireyin, şahsına ilişkin olup hukuka ve dürüstlük kuralına uygun bir biçimde işlenmeyen, belirli, açık, ölçülü ve meşru amaçlarla toplanmayan, bu amaçlarla toplanmasına rağmen bu amaçlarla bağdaşmayacak şekilde işlenen ve kullanılan, doğru ve güncel olarak  tutulmayan  kişisel  verilerin  unutulmasını  talep  etme  konusunda menfaati  vardır.  Ancak  kişinin  kişisel  verilerinin  dijital  ortamlarda tutulmasına rızası olmasa bile sayılan şartları sağlamayan ve kamunun haber alma  hakkı  başta  olmak  üzere  diğer  temel  hak  ve  özgürlüklerin  kişisel verilerin  korunması  hakkı  karşısında  ağır  bastığı  durumlarda  unutulmak mümkün olmayacaktır.  Unutulma hakkı ile yukarıda sayılan diğer temel hak ve özgürlükler arsındaki dengenin sağlanıp sağlanamayacağı, arama motoru şirketlerinin unutulma hakkı çerçevesinde gelen talepleri değerlendirirken tek karar verici olmasının içinde barındırdığı sorunlar, unutulma hakkının küresel anlamda geçerli olması yönündeki gelişmelere rağmen unutulma hakkının şimdilik Avrupa coğrafyası hatta AB ülkeleriyle sınırlı olması, unutulma hakkının mali boyutları, silinen/dijital hafızdan kaldırılan kişisel verilerin silinmeden önce farklı  sunucularda  saklanabilmesi  ve  daha  sonra  bu  verilerin  birtakım kimselerce tekrar dijital ortamda yayınlanabilmesi ihtimali unutulma hakkına getirilen başlıca eleştiri konularıdır. Unutulma  hakkı  açısından  Türk  hukukundaki  duruma  baktığımızda TCK, TTK, TMK, TBK, FSEK ve 5651 s. Kanunda yer alan düzenlemelere başvurarak unutulma hakkının sonuçlarına benzer sonuçların elde edilmesi mümkünse de bu kanunlar aracılıyla sağlanan korumanın unutulma hakkının sağladığı  koruma  kadar  yeterli  olmayacağı  açıktır.  Kişisel  Verilerin Korunması Kanununda  ise  unutulma  hakkına  ilişkin açık bir  düzenleme bulunmayıp,  kişisel  verilerin  silinmesi,  yok  edilmesi  veya  anonim  hale getirilmesine  ilişkin  7.  maddesi  çerçevesinde  gerçekleştirilecek  talepler sonuçları  itibariyle  unutulma  hakkına  benzer  olabilecektir.  Ayrıca  7. maddenin son fıkrasında kişisel verilerin silinmesine, yok edilmesine veya anonim hale getirilmesine ilişkin hususların yönetmelikle düzenleneceğine işaret edildiği için unutulma hakkına ilişkin bir düzenlemenin bu yönetmelikte   1631Bilişim Çağının Ortaya Çıkardığı... Ankara Üni. Hukuk Fak. Dergisi, 65 (4) 2016: 1603-1636  yer  alması  yönünde  haklı  bir  beklenti  oluşmaktadır.  Bilişim  alanındaki ilerlemeler  ve  bu  alanın  küresel  boyutu  göz  önünde  bulundurulduğunda Avrupa Birliğinin 95/46/EC sayılı Direktif'in yerine kabul ettiği regülasyonda unutulma  hakkına  ilişki  açık  düzenlemeye  yer  vermesine  rağmen  Türk hukukunda ne olacağının henüz belirsiz olması hukukumuz açısından önemli bir eksikliktir.  Unutulma  hakkına  ilişkin  bir  düzenlememizin  olmamasına  karşılık HGK'nın verdiği karar unutulma hakkının ülkemiz hukuku açısından ifadesini bulduğu ilk metin olması itibariyle oldukça önemlidir. HGK'nın, kararında unutulma hakkı kavramını AB'de kullanılandan farklı olarak sadece dijital platformlardaki  kişisel  veriler  için  değil,  kamunun  ulaşabileceği  fiziksel ortamlardaki kişisel veriler için de kabul etmesi unutulma hakkının kapsamını daha önceki hukuki metinlere göre oldukça genişletmiştir. İlk ortaya çıktığı zamandan şimdiye kadar unutulma hakkıyla ilgili olarak, HGK kararında değindiğimiz hususlar da dahil olmak üzere ciddi gelişmeler olmuştur. Bu gelişmelerin Türk hukukunda yer bulup bulamayacağını Kişisel Verilerin Korunması Kanunu'nun uygulanması sürecinde hep birlikte göreceğiz.",
     "Kaynakça": "Kitaplar ve Makaleler Akgül, Aydın,  Kişisel Verilerin Korunmasında Yeni Bir Hak: ‘Unutulma Hakkı'  ve  AB  Adalet  Divanı'nın  ‘Google  Kararı' ,  Türkiye  Barolar Birliği Dergisi, C. Ocak-Şubat 2015, Sa. 116, s. 11-38. Aslankurt,  Bilgi,   5651  sayılı  Kanun'da  Yapılan  Değişiklikler:  Ölümle Korkutup  Sıtmaya  Razı  Etmek  Mi?  http://www.tepav.org.tr/upload/files/13956677201.5651_sayili_kanunda_yapilan_degisiklikler_olumle_korkutup_sitmaya_razi_etmek_mi.pdf Drummond, David,  We Need To Talk About The Right To Be Forgotten . http://www.theguardian.com/commentisfree/2014/jul/10/right-to-beforgotten-european-ruling-google-debate.  Dülger, Murat Volkan, Bilişim Suçları ve İnternet İletişim Hukuku, Seçkin Yayınevi, 4. Bası, Ankara 2014.  1632Ankara Üni. Hukuk Fak. Dergisi, 65 (4) 2016: 1603-1636  Elmalıca Gülener, Serdar,  Dijital Hafızadan Silinmeyi İstemek: Temel Bir İnsan Hakkı Olarak  Unutulma Hakkı , Türkiye Barolar Birliği Dergisi, Y. 2012, Sa. 102, s. 219-240.  Kaya, Mehmet Bedii,  Avrupa Birliği Adalet Divanı'nın 13 Mayıs 2014 Tarihli Google Unutulma Hakkı Kararı , Küresel Bakış, Y. 5, Sa. 17, Nisan 2015.  Ünsal,  Çağrı  Zeybek,   Google'ın  Yeni  Gizlilik  Politikası  Google  Inc. Tarafından 1 Mart 2012 Tarihinde Yayımlanan Politikasının Kişisel Verilerin  Korunması  İlkeleri  İle  Uyumluluğu Ve  Avrupa  Birliği'nin 95/46/EC Sayılı Veri Koruma Direktifi Açısından Değerlendirilmesi , Hacettepe Hukuk Fakültesi Dergisi, 3(1), 2013, s. 99-123. Tekin, Nurullah,  Kişisel Verilerin Korunması İle İlgili Türkiye'deki Kanun Tasarısının Avrupa Birliği Veri Koruma Direktifi Işığında Değerlendirilmesi , Uyuşmazlık Mahkemesi Dergisi, 4(4), 2014, s. 222-262. Salihpaşaoğlu,  Yaşar,   Özel  Hayatın  Kapsamı:  Avrupa  İnsan  Hakları Mahkemesi İçtihatları Işığında Bir Değerlendirme , Gazi Üniversitesi Hukuk Fakültesi Dergisi, C. XVII, Y. 2013, Sa. 3, s. 227-266. Tezcan, Durmuş/ Erdem, M. Ruhan/ Sancaktar, Oğuz, Avrupa İnsan Hakları Sözleşmesi Işığında Türkiye'nin İnsan Hakları Sorunu, Seçkin Yayıncılık 2. Bası,"
}