{
     "Tip": "Makale",
     "Dergi İsmi": "Ankara Üni. Hukuk Fak. Dergisi",
     "Üniversite İsmi": "",
     "Gün": "24",
     "Ay": "04",
     "Yıl": "2021",
     "Cilt": "70",
     "Sayı": "2",
     "Başlık": "ÜRÜN GÜVENLİĞİ VE TEKNİK DÜZENLEMELER KANUNU İLE İMALATÇININ SORUMLULUĞU KONUSU TÜRK HUKUKU AÇISINDAN ÇÖZÜLMÜŞ MÜDÜR?",
     "Title": "The Missing Product Liability Provisions in Turkey – Does the Law on Product Safety and Technical Regulations Provide for an Answer?",
     "Yazar İsmi": [
          "Yeşim M. ATAMER",
          "Gökçe KURTULAN GÜNER"
     ],
     "Danışman İsmi": "",
     "Anahtar Kelimeler": [
          "imalatçının sorumluluğu",
          "kusursuz sorumluluk",
          "dijital içerikli ürünler",
          "ürün güvenliği",
          "teknik düzenlemeler"
     ],
     "Keywords": [
          "product liability",
          "strict liability",
          "digital products",
          "product safety",
          "technical regulations"
     ],
     "Özet": "Pozitif hukukumuza ilk defa mülga (4077 sayılı) Tüketicinin Korunması Hakkında Kanun'un 2003 yılında değiştirilen 4. maddesi ve buna dayanılarak çıkarılan bir Yönetmelik'le tartışmalı bir giriş yapan ancak 2014 yılında yürürlüğe giren (6502 sayılı) Tüketicinin Korunması Hakkında Kanun'da açıkça  düzenlenmeyen  imalatçının  sorumluluğu  kavramı,  2021  yılında yürürlüğe  giren  7223  sayılı  Ürün  Güvenliği  ve  Teknik  Düzenlemeler Kanunu'yla tekrar yasal bir temele kavuşturulmuştur. İlgili Kanun ile Avrupa Birliği'nin  hem  1985  tarihli  İmalatçının  Sorumluluğu  Yönergesi (85/374/EEC), hem de 2001 tarihli Ürün Güvenliği Yönergesi (2001/95/EC) iç hukukumuza aktarılmaya çalışılmıştır. Ancak Devlet'in piyasaya sürülecek ürünlerin asgari standartları tutması konusunda beklentilerini ortaya koyan ve imalatçılar üzerinde sürekli bir idari denetimin de ön koşulunu oluşturan ürün güvenliği kurallarıyla, ürünün piyasaya sürülmesinden sonra ortaya çıkan, ürün güvenliği kurallarıyla engellenemeyen artık riskin bir zarar doğurması durumunda bunun tazminini hedefleyen imalatçının sorumluluğu kurallarının aynı  Kanun'da  düzenlenmiş  olması  beraberinde  birtakım  uyumsuzlukları getirmiştir.  Bu çalışmada ilgili Kanun uyarınca imalatçının sorumluluğuna                                                  Makalenin Geliş Tarihi: 21.03.2021, Makalenin Kabul Tarihi: 24.04.2021.     Prof. Dr., Zürih Üniversitesi Hukuk Fakültesi Özel Hukuk, Ekonomi Hukuku, Avrupa Hukuku ve Mukayeseli Hukuk Öğretim Üyesi (yesim.atamer@rwi.uzh.ch, ORCID: 00000002-9996-0698)     Dr. Öğr. Üyesi, İstanbul Bilgi Üniversitesi Hukuk Fakültesi Medeni Hukuk Anabilim Dalı Öğretim Üyesi (gokce.kurtulan@bilgi.edu.tr, ORCID: 0000-0001-6982-3820)  Yeşim M. ATAMER, Gökçe KURTULAN GÜNER  Ankara Üni. Hukuk Fak. Dergisi, 70 (2) 2021: 543-588    ilişkin  esaslar  değerlendirilerek  Kanun'un  tartışmalı  sayılabilecek  bazı hükümlerinin nasıl anlamlı bir şekilde yorumlanabileceğine dair öneriler getirilmiş ve Kanun'un güncel gelişmeler karşısında eksik kaldığı yönlerine işaret edilmeye çalışılmıştır.",
     "Abstract": "The Law on Product Safety and Technical Regulations (Law no: 7223) came into force as of March 2021. This Law has the objective of transposing both the 1985 Product Liability Directive (85/374/EEC) and the 2001 Product Safety Directive (2001/95/EC) of the European Union into Turkish law. However, the fact that the Law regulates product safety rules on one side, which  set  forth  the  expectations  of the  State  with  regards  to  minimum standards that should be followed for products to be put in circulation and which also constitute the basis of a continuous administrative control over producers, and the product liability rules on the other side, which aim at compensating any loss that occurs after the products are put in circulation and are due to the realization of a residual risk that could not be prevented through the product safety rules, has brought along certain incompatibilities. In this article we try to illustrate these problematic product liability provisions and offer suggestions to attain a more meaningful interpretation. Besides, we discuss the possible solutions this Law offers to tackle problems of product liability in the digital age.",
     "Metin": "İmalatçının sorumluluğu ya da ürün sorumluluğu, iş bölümüne dayalı günümüz ekonomilerinde satıcı ve satış konusu malın üreticisinin farklı kişiler olması, dolayısıyla kusursuz satıcının malın verdiği zararlardan sözleşme hukuku çerçevesinde sorumlu tutulamaması, imalatçının ise sık sık kusurunun ispat edilememesi sonucunda zarar görenlerin tazmin edilememesi nedeniyle geliştirilmiş  bir  kavramdır.1  Haksız  fiil  temelli  imalatçının  sorumluluğu                                                  1   Atamer, 2007: 73; MüKoBGB/Wagner, 2020, BGB § 823: N. 922; Özsunay, 1979: 105107; Tarman, 2007: 300; Tiryaki, 2006: 230. Satıcının ayıptan sorumluluğu hükümlerinin bu konuda yeterli korumayı sağlayamadığına ilişkin olarak bkz. Atamer, 2012: 187, 213 544Ankara Üni. Hukuk Fak. Dergisi, 70 (2) 2021: 543-588  Ürün Güvenliği ve Teknik Düzenlemeler Kanunu…  kavramı  ilk  olarak  Amerika  Birleşik  Devletleri'nde  yirminci  yüzyılın başlarında  kabul  edilmiştir.2  Önceleri,  imalatçının  sorumluluğu  özen yükümlülüğü  ihlaline,  yani  kusur  (negligence)  esasına  dayandırılmıştır.3 Ancak ilerleyen yıllarda imalatçının sorumluluğunun bir kusursuz sorumluluk hâli  olduğu  mahkeme  kararlarında  kabul  edilmeye  başlanmıştır.4  1960'lı yıllara gelindiğinde ise imalatçının kusursuz sorumluluğu Amerikan Hukuk Enstitüsü'nün (American Law Institute - ALI) hazırladığı Restatement (2nd) of Torts'ta yerini almıştır.5  Avrupa'da bu yönde atılan ilk somut adım, Avrupa Konseyi'nin 1977 tarihli  Ölüm  ve  Bedensel  Zararlar  İçin  İmalatçının  Sorumluluğuna  Dair Avrupa  Sözleşmesi'dir.6  Ancak  bu  Sözleşme,  Avrupa  Konseyi  üyesi Devletlerin hiçbirisi tarafından onaylanmadığı için yürürlüğe girmemiştir.7 Bundan  kısa  bir  süre  sonra,  1985  yılında  Avrupa  Birliği'nde  ('AB') Restatement (2nd) of Torts'dan esinlenen İmalatçının Sorumluluğu Yönergesi                                                  vd.; Sanlı ve Atamer, 2012: 771; Honsell/Bernhard/Kessler, 2013: 206; Kırca, 2007: 19; Serozan/Baysal/Sanlı,  2019:  228  vd.  Haksız  fiil  hükümlerinin  bu  konudaki dezavantajlarına ilişkin olarak bkz. Atamer, 2007: 74; Bell ve Ibbetson, 2014: 75; Serozan/Baysal/Sanlı,  2019:  229;  Tarman,  2007:  301.  Haksız  fiil  hukukunun  bu dezavantajlarının törpülenmesi için sözleşme hukuku üzerinden aranan çözümlere ilişkin olarak bkz. Atamer, 1996: 99 vd. 2   Kırca, 2007: 30. 1996 tarihli MacPherson v Buick Motor Co. (111 N. E. 1050 (NY 1916)) kararı bu açıdan belirleyicidir. Bkz. Fairgrieve ve diğerleri, 2016: 19; Özsunay, 1979: 123-124; Whittaker, 2005: 6, dn. 12. Karar ve kararın Avrupa hukuku üzerindeki etkisine ilişkin ayrıntılı bir değerlendirme için bkz. Werro ve Hasbun, 2016: 67 vd. Amerikan hukukunda  ürün  sorumluluğu  kavramının  gelişimine  ilişkin  bilgi  için  bkz.  Akçura Karaman, 2008: 23 vd.; Oğuzer, 2020: 10 vd.; Özsunay, 1979: 123 vd. 3   Kırca, 2007: 30; Whittaker, 2005: 6, dn. 12. 4   Bu yönde verilmiş ilk karar 1944 tarihli Escola v Coca-Cola Bottling Co. (24 Cal.2d 453, 150 P.2d 436) kararıdır. Ayrıntılı bilgi için bkz. Akçura Karaman, 2008: 26; Bell ve Ibbetson, 2014: 82; Özsunay, 1979: 125-127. 5   Fairgrieve ve diğerleri, 2016: 19; Akçura Karaman, 2008: 26-29. Ancak bu metne ilişkin yapılan bir dizi eleştiri nedeniyle daha gelişmiş bir model yasa Restatement (3rd) of Torts: Product Liability olarak 1997 yılında yine ALI tarafından kabul edilmiştir. 6   European Convention on Products Liability in regard to Personal Injury and Death, Strasbourg, 27.01.1977 (https://rm.coe.int/1680077321). Ayrıntılı bilgi için Hanotiau, 1978: 328 vd. 7   Avusturya, Belçika, Fransa ve Lüksemburg Sözleşme'yi imzalamış ancak onaylamamıştır (https://www.coe.int/en/web/conventions/full-list//conventions/treaty/091/signatures?p_auth=QLolHmVH).  Ayrıca  bkz.  Fairgrieve  ve diğerleri, 2016: 21. 8   Werro ve Hasbun, 2016: 88. 545Yeşim M. ATAMER, Gökçe KURTULAN GÜNER  Ankara Üni. Hukuk Fak. Dergisi, 70 (2) 2021: 543-588    ('Yönerge') kabul edilmiş ve bu doğrultuda kısa bir süre içerisinde Avrupa Birliği üyesi Devletler, iç düzenlemelerinde gerekli değişiklikleri yaparak imalatçının  sorumluluğunu  bir  kusursuz  sorumluluk  hâli  olarak düzenlemiştir.10  Türk hukukunda ise imalatçının sorumluluğu uzun yıllar boyunca bir yasal düzenlemeye kavuşamamıştır.11 Bu kavram hukukumuza ilk defa AB müktesabatıyla uyum çalışmaları neticesinde 2003 yılında, 4822 sayılı Kanun ile  4077  sayılı  Tüketicinin  Korunması  Hakkında  Kanun'un  (‘TKHK )12 değiştirilen 4. maddesi ve bu hükme dayanılarak çıkarılan Ayıplı Malın Neden Olduğu  Zararlardan  Sorumluluk  Hakkında  Yönetmelik  ile  mütevazı  ve tartışmalı bir giriş yapmıştır.14 Ancak benzer yönde bir düzenlemeye 6502 sayılı  TKHK'da  yer  verilmemiştir.  Bu  doğrultuda  2014  yılından  bu çalışmanın  konusunu  oluşturan  7223  sayılı  Ürün  Güvenliği  ve  Teknik Düzenlemeler  Kanunu'nun  ('ÜGTDK')  yürürlüğe  girdiği  12  Mart  2021 tarihine kadar, Türk hukukunda imalatçının sorumluluğu meselesine ilişkin Kanun  seviyesinde  özel  bir  düzenlemenin  bulunmadığını  söylemek mümkündür.17 ÜGTDK yı takiben, yasanın yürürlüğe girmesine bir gün kala                                                  9   Council Directive 85/374/EEC of 25 July 1985 on the approximation of the laws, regulations and administrative provisions of the Member States concerning liability for defective products, Official Journal 1985, L/29. 10  Atamer, 2007: 75. Avrupa ülkelerinde imalatçının sorumluluğu kavramının gelişimine ilişkin ayrıntılı bir değerlendirme için bkz. Whittaker, 2014: özellikle 20 vd.; Bell ve Ibbetson, 2014: 76 vd. 11  Nitekim bu durum öğretide de eleştirilmiştir. Bu konuda örn. bkz. Özsunay, 1979: 113 vd.; Öztan, 1982.  12  Tüketicinin Korunması Hakkında Kanun, Nr. 4077, RG 08.03.1995/22221. 13  Ayıplı  Malın  Neden  Olduğu  Zararlardan  Sorumluluk  Hakkında  Yönetmelik,  RG 14.06.2003/25137. 14  Bu düzenlemenin ancak mütevazı bir çaba olarak nitelendirilebilmesinin sebebi, Kanun'da imalatçının haksız fiil esaslı kusursuz sorumluluğuna ilişkin bir esasın tespit edilememesi, bu yönde bir düzenlemenin Yönetmelik ile yapılmasına kuşkuyla bakılması, bu nedenle söz konusu düzenlemelerin öğretide haklı olarak çokça eleştirilmiş olmasıdır. Ayrıntılı bilgi için bkz. Akçura Karaman, 2008: 139 vd.; Sanlı ve Atamer, 2012: 774-775; Erlüle, 2008: 305 vd.; Havutçu, 2005: 117 vd.; Kırca, 2007: 85-86; Kulaklı, 2009: 102; Tarman, 2007: 311-312; Çelt, 2021: 75. 15  Tüketicinin Korunması Hakkında Kanun, Nr. 6502, RG 28.11.2013/28835. 16  Ürün Güvenliği ve Teknik Düzenlemeler Kanunu, Nr. 7223, RG 12.03.2020/31066. 17  6502  s.  TKHK  Geçici  1(3)  maddesi  çerçevesinde  Ayıplı  Mal  Yönetmeliği'nin  hiç yürürlükten kalkmadığı konusundaki tartışmalar için bkz. Serozan/Baysal/Sanlı, 2019: 231; Ünal ve Kalkan, 2019: 49-50. 546Ankara Üni. Hukuk Fak. Dergisi, 70 (2) 2021: 543-588  Ürün Güvenliği ve Teknik Düzenlemeler Kanunu…  konu hakkında bir de Genel Ürün Güvenliği Yönetmeliği ('Yönetmelik') yayınlanmıştır.18  Türk hukuku açısından imalatçının sorumluluğu meselesinin özel bir kanunla yasal bir temele kavuşturulması kuşkusuz sevindirici bir gelişmedir. Ancak ilgili Kanun'un beraberinde birtakım uygulama sorunları getireceği de şimdiden öngörülebilmektedir. Bu sorunların birçoğunun temelinde Avrupa Birliği müktesabatıyla uyum sağlanması amacıyla kabul edilen bu Kanun'la, sadece yukarıda anılan 1985 tarihli İmalatçının Sorumluluğu Yönergesi nin değil,  aynı  zamanda  2001  tarihli  Ürün  Güvenliği  Yönergesi nin  de  iç hukukumuza aktarılmış olması yatmaktadır.20  Bu çalışmada aslen ÜGTDK uyarınca imalatçının sorumluluğuna ilişkin esaslar değerlendirilerek Kanun'un tartışmalı sayılabilecek bazı hükümlerinin nasıl anlamlı bir şekilde yorumlanabileceğine dair öneriler getirilecek ve Kanun'un güncel gelişmeler karşısında eksik kaldığı yönlerine işaret edilmeye çalışılacaktır. Kanun un uygulanması için çıkarılan Yönetmelik ise ancak kısmen  değerlendirmeye  alınmıştır,  zira  Yönetmelik'in  amacı  ‘ürünlerin güvenli olmasının sağlanması ve bu alanda yetkili kuruluşların görevleri ile üreticilerin ve dağıtıcıların yükümlülüklerinin belirlenmesidir  (m. 1). Ayrıca m.  11  uyarınca  Yönetmelik  hükümlerinin  uygulanması  açısından  ürün sorumluluğu  tazminatı  kapsamındaki  haklar  saklı  tutulmuştur.  Yani  bu konuda  belirleyici  olan  ÜGTDK dır.  Ancak  ÜGTDK da  kabul  edilmiş tanımların  birçoğunun  Yönetmelik te  neden  değiştirilmiş  olduğu  ve kavramların  neden  farklı  içeriklerle  kullanıldığı  anlaşılamamaktadır. Özellikle kusursuz sorumluluk getiren bir düzenlemenin bu kadar özensiz şekilde kaleme alınmış olması gerçekten düşündürücüdür.  II. SORUMLULUĞUN SÜJESİ İmalatçı, Kanun'un 3(g) hükmünde  ürünü imal ederek veya ürünün tasarımını  veya  imalatını  yaptırarak  kendi  isim  veya  ticari  markası  ile piyasaya  arz  eden  gerçek  veya  tüzel  kişi 21  olarak  tanımlanmaktadır. Yönerge'nin 3. maddesinde yer verilen tanıma göre ise imalatçı  nihai ürünü,                                                  18  RG 11 Mart 2021/31420.  19  Directive 2001/95/EC of the European Parliament and of the Council of 3 December 2001 on general product safety, Official Journal 2002, L/4 20  Baysal, 2019: 288; Kanışlı, 2020: 1419; Oğuzer, 2020: 64-65; Okur, 2021: 268. 21  Yönetmelik te buna denk düşen tanım m. 4/ğ, 1 de yer almaktadır:  Türkiye de yerleşik olması halinde ürünü imal eden ve ürüne kendi ismini, ticari markasını veya herhangi bir ayırt edici işaret koyarak kendisini imalatçı olarak sunan veya ürünü ıslah eden, Kanun kapsamında imalatçı sıfatını haiz gerçek veya tüzel kişi […]   547Yeşim M. ATAMER, Gökçe KURTULAN GÜNER  Ankara Üni. Hukuk Fak. Dergisi, 70 (2) 2021: 543-588    hammaddeyi veya ara ürünü imal eden; ismini, markasını veya diğer bir ayırt edici işaretini ürün üzerinde belirterek kendisini imalatçı olarak veya tanıtan kişi dir. Bu doğrultuda ÜGDTK'da verilen tanıma ilişkin yapılabilecek ilk tespit, tanımın Yönerge'de verilen imalatçı tanımının gerisinde kaldığıdır. Zira bu tanımda her şeyden önce ara ürün ve hammadde üreticisinin durumu belirsiz kalmaktadır.22 Örneğin bir otomobil imalatçısı ile otomobil aksamında kullanılmış mikroçipin imalatçısı, sorun mikroçipten kaynaklandığı takdirde, Yönerge'ye  göre  müteselsil  olarak  sorumlu  tutulmaktadır.  Buna  karşılık ÜGDTK'da verilen hükmün ara ürün ve hammadde üreticisini dışladığı ve sadece  nihai  ürün  üreticisini  kapsadığı  sonucuna  varılırsa,  mikroçipten kaynaklanan sorun nedeniyle zarara uğrayan kişinin mikroçip üreticisinin sorumluluğuna gidemeyeceği sonucuna varmak gerekir ki bunun isabetli olmadığı ortadadır.23 Bu nedenle ilgili hükümdeki ürün kavramı, Yönerge'yle de  uyumlu  olarak  ara  ürün  ve  hammaddeyi  ve  bunların  üreticilerini  de kapsayacak şekilde geniş yorumlanmalıdır.24 İlgili  hükme  getirilebilecek  bir  diğer  eleştiri,  hükümde   bir  ürünün tasarımı veya imalatının kime yaptırıldığı  gibi ayrıntılara girilmiş olmasıdır. Yönerge'de yer alan tanımda ise bu yönde bir ön koşul bulunmamaktadır. Zira önemli olan sadece ürünü imal eden ve ürünün üzerinde markası bulunan kişilerin kim olduğudur.25 Marka sahibi, ister aynı zamanda ürünü üretsin, ister  üretimi  başkasına  yaptırsın,  isterse  ürünü  ithal  etsin,  imalatçı  gibi sorumlu sayılmalıdır. Diğer bir deyişle ürünün üzerinde markasını belirten kişinin ürünün imalatı ve tasarımı aşamalarına hiç karışmamış olması, onun zarar  görenlere  karşı  imalatçı  gibi  sorumlu  olmasını  engellememelidir. Ürünün tasarımının veya imalatının kime yaptırıldığı önem taşımadığı için ilgili  hükmün  bu  kısmı  da  Yönerge'ye  ve  amaca  uygun  bir  şekilde yorumlanmalıdır. Ayrıca belirtmek gerekir ki marka sahibinin imalatçı ile eş                                                  22  Kanışlı, 2020: 1426. Ayrıca bkz. Oğuzer, 2020: 99. 23  Benzer örnekler için Kanışlı, 2020: 1426. 24  Kanışlı, 2020: 1427. Karş. Okur, 2021: 316. 25  Atamer, 2007: 76; Erlüle, 2008: 317. Bu kişileri gerçek imalatçılar ve görünüşe göre imalatçı sayılanlar olarak ikiye ayırmak mümkündür. Bu yönde örn. bkz. Aydos, 2008: 1172; Von Bar, 2000: 394-395; Havutçu, 2005: 89; Weniger, 1994: 109; Werro, 2005: 188. Nitekim bu nedenle, ÜGTDK m. 11(1) hükmünü de anlamlandırmak mümkün değildir. Zira m. 3'te yer alan tanımlar hükmünde ifade edildiği üzere bir malı kendi ismi veya markası ile satan kişi zaten imalatçı sayılmaktadır. Dolayısıyla da imalatçı olarak m. 7 de düzenlenen yükümlülüklerini yerine getirmek durumundadır. Bu açıdan fıkranın tam olarak ne düzenlediği havada kalmaktadır. Aslında buradaki sorunun temelinde, Yönerge nin verdiği imalatçı tanımından gereksiz yere uzaklaşılması olduğunu söylemek mümkündür. 548Ankara Üni. Hukuk Fak. Dergisi, 70 (2) 2021: 543-588  Ürün Güvenliği ve Teknik Düzenlemeler Kanunu…  tutulması, ürünü kısmen ya da tamamen imal eden kişinin de bu hüküm uyarınca imalatçı sayılmasını engellememektedir. Bu kişiler, üründeki hata nedeniyle ortaya çıkan zarardan müteselsil olarak sorumludur. Ancak genelde marka sahibinin hem daha kolay tespit edilebilir olduğu, hem de iktisadi açıdan daha kuvvetli olduğu söylenebileceğinden, zarar görenler için marka sahibinin sorumluluğuna gitmenin önemi ortadadır. İthalatçı ise madde 3(ğ) uyarınca  ürünü ithal ederek piyasaya arz eden gerçek  veya  tüzel  kişi   olarak  tanımlanmaktadır.26  İthal  edilen  ürünler açısından  zarar  gören  kişinin  imalatçının  sorumluluğuna  başvurması, uluslararası yargılamanın güçlüğü ve maliyeti dikkate alındığında, makul bir beklenti değildir.27 Bu nedenle zarar görenin kendisine aynı ülke içinde bir muhatap bulabilmesi önemlidir. Dolayısıyla ithal ürünler açısından, ürünü Türkiye piyasasına arz eden ithalatçı da imalatçı gibi ve imalatçıyla birlikte zarardan sorumlu tutulmuştur. Yönerge'de ithalatçının ürünü satış, kiralama, finansal kiralama veya başka bir dağıtım şekli üzerinden sunması sorumluluğu için  yeterli  görülmüştür.28  Aynı  yorumun  Türk  hukuku  bağlamında  da yapılması isabetli olacaktır. İthal edilen ürünün bir hammadde ya da ara ürün olması durumunda sonuç değişmeyecektir. Her ne kadar hükümde buna ilişkin bir açıklık bulunmasa da Türkiye de üretimde kullanılan ara ürünleri veya hammaddeleri ithal eden kişinin de nihai ürün üreten ile birlikte müteselsil sorumluluğunun söz konusu olacağı açıktır.29                                                    26  Yönetmelik te buna denk düşen tanım m. 4/ğ, 2 de yer almaktadır:  İmalatçının Türkiye de yerleşik olmaması halinde, Kanun kapsamında ürünün yetkili temsilcisi sıfatını haiz Türkiye de yerleşik gerçek ve tüzel kişiyi, yetkili temsilcinin bulunmaması halinde ürünü ithal eden, Kanun kapsamında ithalatçı sıfatını haiz gerçek veya tüzel kişiyi, […]  Kuşkusuz Devlet'in de ithalatçı sıfatıyla sorumlu tutulması mümkündür. Güncel bir örnek vermek gerekirse, ileride hatalı olduğu tespit edilen ve zarara yol açan ve 12 Mart 2021 tarihinden sonra  Türkiye ye  ithal  edilen  Covid-19  aşıları  bakımından  Devlet'in  hizmet  kusuru gündeme  gelebileceği  gibi,  Devlet'in  ürün  sorumluluğu  olup  olmadığı  da  çokça tartışılacaktır. Bu konuda ayrıntılı bir değerlendirme için bkz. Söğüt ve Akbulut, 2021: 89 vd. 27  Atamer, 2007: 76; Havutçu, 2005: 91; Kanışlı, 2020: 1428. 28  Havutçu, 2005: 91. 29  Havutçu, 2005: 91. Türkiye'nin ithalat profiline kısaca göz atıldığında bu yorumun önemi kendini göstermektedir. Zira ithal edilen ürünler arasında ara ürünlerin en büyük paya sahip olduğu bilinmektedir. Ayrıntılı bilgi için bkz. TÜİK Dış Ticaret İstatistikleri, Ocak 2021 (https://data.tuik.gov.tr/Bulten/Index?p=Dis-Ticaret-Istatistikleri-Ocak-2021-37413) 549Yeşim M. ATAMER, Gökçe KURTULAN GÜNER  Ankara Üni. Hukuk Fak. Dergisi, 70 (2) 2021: 543-588    İmalatçının veya ithalatçının tespit edilemediği kurgularda ise ÜGTDK m. 11(3) uyarınca dağıtıcıların ikincil sorumluluğu gündeme gelmektedir. Dağıtıcı, m. 3(ç)'de  ürünü tedarik zincirinde yer alarak piyasada bulunduran, imalatçı  veya  ithalatçı  dışındaki  gerçek  veya  tüzel  kişi   olarak tanımlanmıştır.31 Prensip, bu kişilerin kendisine ürünü tedarik edeni uygun bir süre içinde açıklamadıkları takdirde imalatçı gibi sorumlu tutulmalarıdır.32 Bu uygun  süre,  ÜGTDK  m.  11(3)'te  10  iş  günü  olarak  belirlenmiştir.33 Yönerge'nin 3(3) hükmünde de yer alan bu kuralın amacı, zarar gören kişinin imalatçıyı veya ithalatçıyı tespit edebilmesine yardımcı olunması ve böylece zarar  görenin  her  halde  tazminat  talebini  yöneltebileceği  bir  muhatap bulabilmesi  ile  dağıtıcıların  kendi  tedarikçilerinin  kayıtlarını  tutma konusunda titiz davranmaya yönlendirilmesidir.35 Ayrıca ilgili düzenlemeyle kim  tarafından  üretildiği  belirli  olmayan  (anonim,  no-name)  ürünlerin piyasaya sürülmesi sorunuyla da başa çıkılması hedeflenmektedir.36, 37                                                  30  Bkz. Akçura Karaman, 2008: 302; Atamer, 2007: 76; Havutçu, 2005: 92; Weniger, 1994: 110. 31  Yönetmelik te buna denk düşen tanım m. 4/ğ, 3 de yer almaktadır:  Tedarik zincirinde yer alan  ve  faaliyetleri,  bir  ürünün  güvenliğine  ilişkin  özellikleri  etkileyebilen,  Kanun kapsamında iktisadi işletmeci sıfatını haiz gerçek veya tüzel kişi […]  üretici sayılacaktır. Diğer iki tanımda da farklılıklar olmasına rağmen (karş. dn. 21 ve 26) bu tanımda Kanun Koyucu ÜGTDK dan ciddi şekilde ayrılmış ve tedarik zincirindeki işletmenin ‘ürünün güvenliğine ilişkin özellikleri etkileyebilme  vasfını haiz olmasını aramıştır. Bununla tam olarak ne kast edilmek istendiği bir muammadır. 32  Atamer, 2007: 76.  33   Uygun bir süre  kıstası Fransız (Code Civil m. 1245-6) ve İtalyan (Codice del Consumo m. 116) hukuk sistemlerinde 3 ay, Alman hukukunda ise 1 ay (ProdHaftg § 4(3)) olarak iç hukuka aktarılmıştır. Buna karşılık Avusturya (Produkthaftunggesetz m. 1(2)) ve İsviçre hukukunda (Produktehaftpflichtgesetz m. 2(2)) belirli bir süre vermekten kaçınılmış ve Yönerge'deki ifade aynen kullanılmıştır. Her hâlde 10 iş günlük sürenin bunlar karşısında kısa olduğu tespiti yapılabilir.  34  Atamer, 2007: 76; Kanışlı, 2020: 1429; Von Bar, 2000: 421; Weniger, 1994: 110-111. 35  Von Bar, 2000: 421. Ayrıca bkz. ÜGTDK m. 11 madde gerekçesi ve ÜGTDK m. 12. 36  Aydos, 2008: 124; Havutçu, 2005: 93; Von Bar, 2000: 396. 37  Dağıtıcı, aynı zamanda satıcıyı da içine alan geniş kapsamlı bir kavramdır. Bu bağlamda akla şu soru gelmektedir: Dağıtıcının sorumluluğu ikincil nitelikte bir sorumluluk olarak düzenlendiğine göre, acaba üründeki bir hata nedeniyle zarar gören kişinin, bu nedenle uğradığı doğrudan zararlar için satıcının kusursuz sorumluluğuna başvurması mümkün olmalı mıdır? Özellikle İsviçre Federal Mahkemesi'nin 2006 yılında verdiği Papağan Kararı (BGE 133 III 257) göz önünde bulundurulduğunda, Türk-İsviçre hukuku bakımından bu sorunun önemi göze çarpmaktadır. Bilindiği üzere bu karardan önce satıcının kusursuz sorumluluğuna yol açan doğrudan zararların ayıp zararlarıyla, yani maldan elde edilmek istenen alışveriş menfaatiyle (Mangelschaden) sınırlı olduğu kabul edilmekte, satılanın ayıplı olması nedeniyle satılanın dışındaki mal varlığı unsurlarında veya şahıs varlığında ortaya çıkan zararlar ise dolaylı zarar (Mangelfolgeschaden) olarak nitelendirilmekteydi. 550Ankara Üni. Hukuk Fak. Dergisi, 70 (2) 2021: 543-588  Ürün Güvenliği ve Teknik Düzenlemeler Kanunu…  Bu noktada akla gelebilecek bir soru, e-ticaret sitelerinin dağıtıcı olarak kabul edilip edilemeyeceğidir. Özellikle son yıllarda ABD'de verilen bazı mahkeme kararları,38 bu yönde bir tartışmanın temelini atmış ve bu soru AB hukuku  açısından  da  gündeme  gelmiştir.39  Avrupa  Hukuk  Enstitüsü'nün (European  Law  Institute  -  ELI)  2021  yılının  başında  yayınladığı  'Ürün Sorumluluğu Yönergesi'nin Dijital Çağ için Güncellenmesine İlişkin Yol Gösterici İlkeler' raporunda bu meseleye dikkat çekilmiştir.40 Bu doğrultuda salt aracı pozisyonunun ötesine geçen ve tedarik sürecinde aktif rol oynayan çevrimiçi platformların, en azından imalatçının tespit edilemediği veya AB                                                  Buna karşılık Federal Mahkeme anılan kararıyla, ayıplı malın teslimiyle zarar arasına herhangi başka bir sebep girmediği takdirde bu zararların doğrudan zarar olarak satıcının kusurundan bağımsız bir şekilde tazmin edilmesi gerektiğine ve ayıplı malın olağan kullanımının  başka bir sebep  olarak nitelendirilmeyeceğine hükmetti. Karara ilişkin ayrıntılı bilgi ve değerlendirme için bkz. Öcal Apaydın, 2021: 199 vd.; Honsell, 2007: 154158. Anılan içtihat doğrultusunda, satıcının kusursuz sorumlu olduğu doğrudan zarar kavramının kapsamının genişlediğini, dolayısıyla imalatçının kusursuz sorumluluğu ile satıcının kusursuz sorumluluğunun kesişmesi olasılığının da buna paralel olarak arttığını söylemek mümkündür. Bununla birlikte Avrupa Birliği Adalet Divanı'nın ('ABAD') aynı yıl  verdiği  bir  kararla,  yukarıda  sorulan  soruyu  olumsuz  bir  şekilde  yanıtladığı belirtilmelidir. Bkz. Skov v Bilka, C-402/03, ECLI:EU:C:2006:6. ABAD söz konusu kararda, zarar gören kişinin doğrudan dağıtıcının (yani satıcının) kusursuz sorumluluğuna başvurabilmesine imkan veren iç hukuk kuralının, dağıtıcının ancak ikincil sorumluluğunu kabul eden Yönerge'ye aykırılık teşkil ettiğine hükmedilmiştir. Bkz. Skov v Bilka, özellikle N. 34-37. Karara ve kararın İsviçre hukukuna etkisine ilişkin ayrıntılı bir inceleme için bkz. Werro, 2012: 471 vd.  38  Bu doğrultuda Amazon isimli e-ticaret sitesine karşı açılmış iki önemli davadan bahsetmek gereklidir. Bunlardan ilki, Pensilvanya'da açılan Oberdorf v Amazon davasıdır. Uyuşmazlık konusu olaydan ilgili e-ticaret sitesinden köpeği için bir tasma satın alan kişinin, tasmanın kopması ve gözüne çarpması neticesinde bir gözünde görme yetisini kaybettiği ve üreticiye ulaşamadığı için uğradığı zarar için Amazon'a karşı dava açtığı anlaşılmaktadır. Yerel mahkemenin davacının talebini reddetmesi üzerine dava bir üst mahkemeye taşınmış ve Amazon'un tedarik sürecine aktif olarak katılan bir aktör olduğu, bu nedenle dağıtıcı/satıcı olarak kabul edilmesi gerektiği oy çokluğuyla hükme bağlanmıştır. Bkz. Oberdorf v. Amazon.com Inc, Third Circuit Court of Appeals, No. 18-1041, 3 Temmuz 2019. Aynı eticaret sitesine karşı açılmış ikinci önemli dava ise Kaliforniya'da görülen Bolger v Amazon davasıdır. Davaya konu olan olayda, bu siteden bilgisayarı için bir batarya alan kişi, bataryanın patlaması sonucunda yanığa bağlı yaralanmış ve bundan doğan zararın tazminini Amazon'dan  talep  etmiştir.  Yerel  mahkeme,  Amazon'un  imalatçı  gibi  sorumlu tutulamayacağına karar vermiş ancak bu karar, bir üst mahkeme tarafından Amazon un satım zincirindeki asli rolü nedeniyle bozulmuş ve sorumluluk kabul edilmiştir. Bkz. Bolger v Amazon.com, LLC, Court of Appeal of California 4th District, D738, 13 Ağustos 2020. 39  Bu yönde örn. bkz. Busch, 2019: 173-174. 40  European Law Institute Innovation Paper Series, Guiding Principles for Updating the Product Liability Directive for the Digital Age (Raportör: Christian Twigg-Flesner), 2021 ('ELI  Principles'),  No:  5  (https://europeanlawinstitute.eu/fileadmin/user_upload/p_eli/ Publications/ELI_Guiding_Principles_for_Updating_the_PLD_for_the_Digital_Age.pdf) 551Yeşim M. ATAMER, Gökçe KURTULAN GÜNER  Ankara Üni. Hukuk Fak. Dergisi, 70 (2) 2021: 543-588    dışında bulunduğu durumlarda, üründeki hata nedeniyle zarar görenlere karşı sorumlu tutulması gerektiği tespit edilmiştir. Benzer yönde, Avrupa Tüketici Birlikleri Örgütü de (Bureau Européen des Unions de Consommateurs - BEUC)  2020  tarihli  'Ürün  Sorumluluğu  v.  2'  başlıklı  raporunda  bazı durumlarda  e-ticaret  sitelerinin  dağıtıcı  sıfatıyla  sorumlu  tutulması gerektiğine vurgu yapmıştır. 41  Türkiye'de e-ticaret pazarının hacmi dikkate alındığında,42 bugün ABD ve AB'de yürütülen bu tartışmanın ÜGTDK'nın yürürlüğe girmesiyle Türk hukuku açısından da büyük önem kazanacağı açıktır. Kanun'da dağıtıcı, ürünü tedarik zincirinde yer alarak piyasada bulunduran kişi olarak tanımlandığına göre, kanımızca alıcı ve satıcı arasında salt aracı görevi üstlenen platformların ikincil sorumluluğundan bahsetmek zor gözükse de tedarik sürecinde rol oynayan, söz gelimi ürünü kendi deposunda tutan ve/veya gönderimini bizzat sağlayan  e-ticaret  sitelerinin,  imalatçının  tespit  edilememesi  hâlinde sorumluluğundan bahsetmek mümkün olabilecektir. Diğer yandan bu tür sitelerin yurt dışındaki imalatçıların ürünlerini satışa sunmaları durumunda ithalatçı olarak da sorumlu tutulmaları kanımızca mümkündür.  III. SORUMLULUĞUN OBJESİ ÜGTDK m. 3(s) uyarınca ürün, her türlü madde, müstahzar ve eşya olarak tanımlanmıştır. Buna karşılık Yönerge'nin 2. maddesine göre ürün, başka bir taşınırın ya da taşınmazın bütünleyici bir parçası hâline getirilmiş olanlar dahil tüm taşınır malları kapsayacak şekilde tanımlanmış, elektriğin de ürün olarak kabul edileceği açıkça belirtilmiştir.43  Yönerge'de kabul edilen tanım, taşınır, taşınmaz ve bütünleyici parça kavramlarından yola çıktığı için Medeni Hukuk kavram ve kurumlarına uygun bir tanımdır. Buna karşılık ÜGTDK'da yer verilen ürün tanımı için aynı şeyi                                                  41  Bureau Européen des Unions de Consommateurs, Position Paper - Product Liability 2.0 How to Make EU rules fit for consumers in the digital age (BEUC X-2020-024), 18-19. ('BEUC  Rapor')  (https://www.beuc.eu/publications/beuc-x-2020-024_product_liability_ position_ paper.pdf)  42  Türkiye'e  e-ticaret  pazar  büyüklüğüne  ilişkin  olarak  bkz.  http://www.tubisad.org.tr/ tr/images/pdf/tubisad_e-ticaret_2019_pazar_buyuklugu_raporu.pdf. 43  Bu hüküm 1999 yılında değişikliğe uğramadan önce, işlenmemiş tarım ürünlerinin ilgili Yönerge bağlamında ürün sayılmayacağı belirtilmişti. Ancak o yıllarda yaşanan ‘deli dana  hastalığının da gösterdiği gibi gerek hayvanlara gerekse bitkilere artık insan eliyle o derecede müdahale edilmekteydi ki bunların da ürün kavramı içinde değerlendirilmesi gerektiği kabul edilmiştir. Ayrıntılı bilgi için bkz. Atamer, 2007: 76-77; Havutçu, 2005: 67-69; Kırca, 2007: 189-190; Tiryaki, 2006: 233; Whittaker, 2005: 476-477. 552Ankara Üni. Hukuk Fak. Dergisi, 70 (2) 2021: 543-588  Ürün Güvenliği ve Teknik Düzenlemeler Kanunu…  söylemek  mümkün  değildir.  Zira  'madde'  ve  'müstahzar'44  kavramlarının Medeni Hukukta bir karşılığı yoktur; 'eşya' ise Eşya Hukuku dalına ismini veren kavramdır ve gerek taşınmaz gerekse de taşınırları kapsaması itibariyle ürün sorumluluğu açısından tamamen amacı aşan bir ifadedir.45 Bu nedenle bu  ifadelerin  amaca  uygun  bir  şekilde  sınırlanması  ve  yorumlanması gerekmektedir.  Madde, müstahzar ve eşya  kavramlarından yola çıkan ÜGTDK'nın ilgili hükmüne göz atıldığında, taşınmaz malların dışlandığına ilişkin bir işarete  rastlanmamaktadır.46  Oysaki  ürün  sorumluluğu  taşınır  mallara ilişkindir.47 Hatta Yönerge'ye göre bir taşınır mal, bir başka taşınırın ya da taşınmazın  bütünleyici  parçası  hâline  gelerek  bireysel  anlamda   eşya  niteliğini kaybetse dahi ürün sayılmaktadır.48 Dolayısıyla, yasak bir kimyasal içeren boya veya tuğlalar binanın bütünleyici parçasını oluşturmasına rağmen ürün sorumluluğu açısından bağımsız taşınırlar olarak değerlendirilmekte ve gerek boyayı gerekse tuğlayı imal edenin sorumluluğuna gidilebilmektedir.                                                  44  Kavramın TDK sözlüğünde belirtildiği üzere ‘kullanıma hazır duruma getirilmiş  olan anlamında mı yoksa 1928 tarihli İspençiyari ve Tıbbi Müstahzarlar Kanunu nda kullanıldığı gibi ‘ilaç  anlamında mı anlaşılması gerektiği meçhuldür. Bkz. Kanışlı, 2020: 1432. Müstahzar ifadesinin ilaç yerine kullanıldığı ve ilaç üreticisinin sorumluluğunun Kanun kapsamında olduğu konusunda oluşabilecek tereddütlerin önüne geçilmesi için bu yönde bir tercih yapıldığı yönünde bkz. Okur, 2021: 291. Benzer yönde Çelt, 2021: 90. 45  Yönetmelik m.4/h de kabul edilen tanım daha da ilginçtir. Buna göre ürün:  Tüketicilerin kullanımı için amaçlanan veya tüketicilerin kullanımı için amaçlanmamış olsa dahi makul ölçüde öngörülebilir koşullarda tüketiciler tarafından kullanılması muhtemel olan, gerek ticari faaliyetler sonucunda gerekse başka yollarla tedarik edilen veya kullanıma sunulan, yeni, kullanılmış veya ıslah edilmiş her türlü madde, müstahzar veya eşyayı  ifade etmektedir. Yani Kanun Koyucu bir anda konunun odağına ‘tüketiciyi  oturtmuştur. Oysa bir üründen zarar gören kişinin bir tacir, bir işçi veya bir tüketici olması en ufak bir fark yaratmaz. ÜGTDK ve dolayısıyla Yönetmelik'in korumak istediği genel olarak Türkiye de her insanın sağlığı, hayatı ve beden bütünlüğüdür. Söz konusu olanın bir iş makinesi veya mutfak robotu olması belirli bir güvenlik standardına uyulması gereği açısından değişiklik yaratmaz. İlgili tehlike yaratan makinenin toplatılması dahil her türlü idari tedbir söz konusu olabileceği gibi, üretilen makine bir fabrikada yangına sebep olsa ve işçiler yaralansa onların da tabii ki makine imalatçısına karşı bir kusursuz sorumluluk davası olacaktır. Ne kendilerinin alıcı/tüketici olmaması ne de makinenin bir fabrikada kullanılıyor olması bu konuda bir şeyi değiştirir. Aşağıda görüleceği üzere, sadece mala gelen zararlarda AB Yasa Koyucusu tüketici kavramına başvurmuş ve tüketim mallarına verilen zararın kusursuz sorumluluk esasına göre tazmin edileceğini kabul etmiştir. Yani fabrikadaki yangında zarar gören ham madde (ticari mal) için ancak genel haksız fiil kuralları uyarınca bir sorumluluk davası mümkün olabilir. Bkz. aşağıda V/III/c.  46  Al, 2020: 1808. 47  Tarman, 2007: 314. 48  Yönerge m. 2. Ayrıca bkz. Erlüle, 2008:  312; Tiryaki, 2006: 234; MüKoBGB/Wagner, 2020, BGB § 823: N. 923; Werro, 2005: 192; Winiger, 2016: 461; Whittaker, 2005: 479480. 553Yeşim M. ATAMER, Gökçe KURTULAN GÜNER  Ankara Üni. Hukuk Fak. Dergisi, 70 (2) 2021: 543-588    Ancak taşınmaz bir ürün olarak nitelendirilirse, taşınmazın bütünleyici parçası hâline  gelmiş  taşınırlardan  doğan  zararlar  için  ürün  sorumluluğunun tartışılmasının bir anlamı kalmamaktadır.49  Bu ihtimalde ortaya çıkacak bir diğer uyumsuzluk ise ÜGTDK ve Türk Borçlar Kanunu'nun ('TBK') m. 69 ve 70. maddelerinde düzenlenen yapı malikinin sorumluluğu arasında olacaktır.50 Zira, bir taşınmazın yapımındaki bozukluğun yol açtığı zararlar nedeniyle zarar gören kişinin ister malike karşı TBK m. 69 uyarınca, ister yapıyı imal eden yükleniciye karşı ÜGTDK uyarınca tazminat talebinde bulunmasının mümkün olduğu sonucuna varmak gerekecektir  ki  bu,  sorumluluğu  ürün  imalatçısına  kanalize  etmeyi hedefleyen  düzenlemelerin  mantığına  aykırı  olacaktır.  Bu  doğrultuda ÜGTDK'da  yer  verilen   ürün   tanımının  amaca  uygun  bir  şekilde sınırlandırılması  ve  taşınmazları  dışlayacak  şekilde  anlamlandırılması gerekmektedir.52 Bir  diğer  ucu  açık  soru  ise  dijital  içerikli  ürünlerin  ürün  sayılıp sayılamayacağıdır.  İlk  bakışta,  Kanun'da  kullanılan  her  türlü  madde, müstahzar ve eşya ifadesinden, gayrimaddi ürünlerin imalatçının sorumluluğu kapsamının dışında bırakıldığı düşünülebilir.53 Aynı yoruma sorumluluğun objesini  taşınır  mallarla  ve  elektrikle  sınırlayan  Yönerge  bağlamında  da                                                  49  Havutçu, 2005: 121. ÜGTDK'nın verdiği ürün tanımının Yönerge'yle uyumsuz olduğu yönünde ayrıca bkz. Al, 2020: 1808. Nitekim konut ve tatil amaçlı taşınmazların açıkça mal tanımı içinde yer aldığı mülga TKHK döneminde dahi imalatçının sorumluluğu bakımından taşınmazların kapsam dışında tutulması gerektiği ileri sürülmekteydi, bkz. Erlüle, 2008: 315. 50  Bu yönde bkz. Kanışlı, 2020: 1432. AB Yönergesi'nde ürün kavramına taşınmazların dahil edilmemesinin esas sebebinin Üye Devletlerin hemen hemen hepsinde yapı malikinin sorumluluğuna ilişkin özel düzenlemelerin mevcut olması olduğu ifade edilmelidir. Bkz. Ürün Sorumluluğu Yönergesi'nin Uygulanmasına İlişkin AB Komisyon Raporu 2001, COM  (2000)  893  final,  24  (https://eur-lex.europa.eu/LexUriServ/LexUriServ.do? uri=COM:2000:0893:FIN:EN:PDF)  51  Kanışlı, 2020: 1461. 52  Aynı yönde Al, 2020: 1808; Çelt, 2021: 89-90. Ayrıca bkz. Kırca, 2007: 192. Aksi yönde Okur, 2021: 289-290. 53  Madde, TDK'na göre  boşlukta yer kaplayan, bir kütlesi olan her türlü varlık  olarak tanımlanmakta, dolayısıyla doğası gereği gayrimaddi ürünleri dışlamaktadır. Müstahzar kavramından ne anlaşılması gerektiği açık olmamakla birlikte (bkz. dn. 44), bu kavramın da gayrimaddi ürünleri kapsayıcı bir anlama geldiğini söylemek mümkün değildir, bkz. Kanışlı, 2020: 1432. Eşya kavramı ise, Türk hukukunda cismani karaktere sahip şeylere hasredilmiş olup, gayrimaddi ürün kavramıyla örtüşmemektedir. Kavram hakkında bkz. Oğuzman/Seliçi/Oktay Özdemir, 2020: 5-7; Sirmen, 2020: 5-6. Karş. Okur, 2021: 288. 554Ankara Üni. Hukuk Fak. Dergisi, 70 (2) 2021: 543-588  Ürün Güvenliği ve Teknik Düzenlemeler Kanunu…  varılmaktadır.54 Ancak arada önemli bir fark vardır: ÜGTDK, Yönerge'den tam 35 yıl sonra kabul edilmiş bir hukuki düzenlemedir. Geçtiğimiz 35 yılda teknolojinin  gösterdiği  gelişme  karşısında  artık  gayrimaddi  malların,  en önemlisi  de  yazılımların  (software)  ürün  sorumluluğuna  neden  olup olmayacağı önemli bir tartışma konusu olmuştur.55 Bu tartışmanın tamamen göz ardı edilerek ürün kavramının bu şekilde dar tanımlanmasını anlamak güçtür. Kuşkusuz Yasa Koyucu nun bu yeni gelişmeleri düşünmek şöyle dursun,  Yönerge de  açıkça  anılmış  olan  elektriği  ayrıca  ürün  olarak nitelendirmeyerek tartışmalara kapı aralamış olması doğru olmamıştır. Ancak Türk Medeni Kanunu m. 762 nin ‘taşınmaz mülkiyetinin kapsamına girmeyen doğal güçleri  de taşınır mal sayan hükmü karşısında elektrik, doğal gaz, su gibi  ürünlerin  üreticisi  açısından  sorumluluğun  olacağını  kabul  etmek gerekir.56  Dijital içerikli ürünler bakımından yapılan geleneksel ayrım, gayrimaddi malın  söz  gelimi  bir  DVD,  CD  veya  USB  bellekte  cisimleşmiş  olup olmadığıdır. Bu doğrultuda eğer dijital içerikli ürün maddi bir taşıyıcıda sunularak cisimleşmişse, zaten taşınır mal niteliğine sahip olduğu, dolayısıyla ürün olarak nitelendirilebileceği söylenebilir.57 Buna karşılık eğer dijital içerik bu şekilde bir maddi taşıyıcıya aktarılmamışsa konu tartışmalı kalmaktadır.58 Ancak günümüzde dijital içeriğin cisimleşmeye gerek duyulmadan çevrimiçi                                                  54  AB Yönergesi ne ilişkin olarak, gayrimaddi nitelikteki elektriğin bir ürün sayılacağının açıkça düzenlenmiş olmasının karşıt anlamından, Yönerge'deki ürün tanımına gayrimaddi malların girmeyeceği sonucuna varılması gerektiği ifade edilmektedir. Bu yönde örn. bkz. Fairgrieve ve diğerleri, 2016: 41; Wuyts, 2014: 5; Alheit, 2001: 200. Aksi görüşte Whittaker, 1989: 129; Wagner, 2017: 707, 718.  55  Bu tartışma için örn. bkz. Alheit, 2001: 188 vd.; Cabral, 2020: 618-621; Howells/TwiggFlesner/Willett, 2017: 183 vd.; Howells, 2020: 158 vd.; MüKoBGB/Wagner, 2020, ProdHaftG § 2: N. 21-27; Weniger, 1994: 114 vd; Winiger, 2016: 462-463; Whittaker, 2005: 477-478. Ayrıca bkz. Report from the European Commission Expert Group on Liability and New Technologies, Liability for Artificial Intelligence and other emerging Digital Technologies, 2019, 27 vd. (https://ec.europa.eu/transparency/regexpert/index.cfm? do=groupDetail.groupMeetingDoc&docid=36608).  56  Aynı yönde Al, 2020: 1809; Ünal ve Kalkan, 2019: 66; Çelt, 2021: 90. 57  Alheit, 2001: 200; Akçura Karaman, 2008: 288; Aydos, 2008: 137; Erlüle, 2008: 315316; Kırca, 2007: 193-195; Kanışlı, 2002: 1432-1434; Oğuzman/Seliçi/Oktay Özdemir, 2020: 11; Sirmen, 2020: 6; Weniger, 1994: 114; Werro, 2005: 193. Ayrıca bkz. Gezder, 2016: 1126-1127. Amerikan hukukunda aynı yönde Lannetti, 2000: 833-834. 58  Koch, 2021: 6. Bu durumda dijital içeriğin ürün olarak nitelendirilemeyeceği yönünde örn. bkz. Havutçu, 2005: 122. Aksi yönde Aydos, 2008: 138; Kanışlı, 2020: 1434; Werro, 2005: 193; MüKoBGB/Wagner, 2020, ProdHaftG § 2: N. 23 vd.; Sommer, 2020: 220 vd. 555Yeşim M. ATAMER, Gökçe KURTULAN GÜNER  Ankara Üni. Hukuk Fak. Dergisi, 70 (2) 2021: 543-588    bir şekilde kolayca indirilmesinin mümkün olduğu dikkate alındığında, bu ayrımın yerindeliği sorgulanmalıdır.59  Özellikle nihai ürün olarak nitelendirilebilecek olan donanım (hardware) ile yazılımın farklı kişilerce sağlanmış olması durumunda bu sorunun önemi kendini göstermektedir. Örneğin günümüzde bir otomobil satın alınırken, bunun çalışması için birçok yazılıma ihtiyaç olduğu açıktır. Otomobilin ani fren  sistemine  veya  kaza  anında  hava  yastıklarının  açılmasına  ilişkin geliştirilmiş  yazılımda  bir  hata  mevcutsa  ve  bunun  sonucunda  bir  zarar doğmuşsa,  nihai  ürünün  (otomobilin)  hatalı  olduğunu  kabul  ederek imalatçının sorumluluğuna gidilebilir.60 Ayrıca ilgili yazılımı ara ürün olarak nitelendirerek ara ürün imalatçısının da müteselsilen sorumlu olması söz konusu  olacaktır.61  Buna  karşılık  aracın  kendi  yazılımında  bir  sorun olmamakla  birlikte,  araca  bağlanan  akıllı  telefon  üzerinden  işletilen  bir eğlence programının kullandığı yazılımın aracın güvenlik yazılımını sabote etmesi  ve  bu  yüzden  bir  kazanın  meydana  gelmesi  hâlinde  nasıl  bir değerlendirme  yapılacaktır?  Bu  hâllerde,  zarar  gören  kişinin,  eğlence programı  yazılımının  üreticisine  karşı  ileri  sürebileceği  hakları  ürün sorumluluğu kapsamında değerlendirmenin mümkün olup olmadığı önem kazanacaktır.62  Kanımızca bilgisayar yazılımlarının maddi bir malda cisimleşmiş olup olmadığına bakılmaksızın bu yazılımın bir zarara sebep olma potansiyeline ve bu zarara uğrayan kişinin ilgili yazılımın üretiminde bir kusur olup olmadığını ispat etmesinin imkansızlığına bakarak bir sonuca varmak gerekir.63 Nasıl ki 1980 li  yıllarda  elektriğin  bir  ürün  olup  olmadığı  tartışılmış  ve  olduğu sonucuna varılmışsa, aynı şekilde bugün bilgisayar yazılımlarının ürün olup olmadığı sorusuna da olumlu cevap verilmesi uygun düşecektir.  Nitekim, ÜGTDK'nın kabul edilmesinden hemen önce AB Komisyonu, yapay zeka, nesnelerin interneti ve robotların doğurabileceği güvenlik ve sorumluluk  sorunlarına  ilişkin  bir  rapor  yayınlamıştır.  Bu  raporda, Yönerge'deki  ürün  kavramının,  yeni  teknolojilerin  beraberinde  getirdiği                                                  59  Benzer yönde Howells/Twigg-Flesner/Willett, 2017: 186, 190; Kanışlı, 2020: 1434. 60  Howells/Twigg-Flesner/Willett, 2017: 188. 61  Aynı yönde Wagner, 2017: 720. Ancak ara ürün imalatçısının sorumlu olmayacağı hâller için bkz. Bölüm VI, D. 62  Otomobil imalatçısının, ürettiği ürünü takip etme (gözlemleme) sorumluluğu çerçevesinde, ürünü kullananların makul olarak kullanılabilecekleri yazılımların kendi yazılımları ile çatışmaması için gerekli önlemleri almamaya dayanan bir kusur sorumluluğu olabileceği de unutulmamalıdır. Bkz. Wagner, 2017: 752-753. 63  Wagner, 2017: 717-718.  556Ankara Üni. Hukuk Fak. Dergisi, 70 (2) 2021: 543-588  Ürün Güvenliği ve Teknik Düzenlemeler Kanunu…  karmaşıklığı  daha  iyi  yansıtacak  şekilde  ele  alınmasının  isabetli  olacağı vurgulanmıştır.64 AB Parlamentosu da 20 Ekim 2020 tarihinde kabul ettiği kararda bu yönde bir değişikliğin öneminin altını çizmiştir.65 Avrupa Hukuk Enstitüsü'nün yukarıda anılan  raporunda da Yönerge bağlamında yer verilen ürün kavramının çağın gereksinimlerini karşılamadığı ve dijital unsurlara sahip  ürünleri  ve  dijital  içerik  ve  hizmetleri  de  kapsayacak  şekilde genişletilmesi gerektiği ifade edilmiştir.66 Aynı bakış açısı, Avrupa Tüketici Birlikleri  Örgütü'nün  2020  yılında  yayınladığı  görüşünde  de  dile getirilmiştir.67 Bu gelişmeler ışığında kanımızca, ÜGTDK'nın Yönerge'nin ötesine geçen, daha kapsayıcı ve güncel bir ürün kavramına yer vermesi beklenirdi.68  IV. SORUMLULUĞUN BAŞLANGIÇ ANI: PİYASAYA ARZ  İmalatçının ve ithalatçının sorumluluğunun doğabilmesinin ön şartı, ilgili ürünün  Türkiye'de  piyasaya  arz  edilmiş  olmasıdır.  ÜGTDK  m.  3(k), piyasaya  arzı   ürünün  piyasada  ilk  kez  bulundurulması   olarak tanımlamaktadır.  Ancak   piyasada  bulundurma   ifadesinden  neyin anlaşılacağı  Kanun'da  açıklanmadığı  için  tanım  yol  gösterici  olmaktan uzaktır.70                                                  64  AB Komisyonu Raporu, COM (2020) 64 final, 19.02.2020, 14. 65  Bkz. European Parliament Resolution of 20 October 2020 with recommendations to the Commission on civil liability regime for artificial intelligence (2020/2014(INL)), N. 8 (https://www.europarl.europa.eu/doceo/document/TA-9-2020-0276_EN.pdf) 66  Bkz. ELI Principles, No: 4. 67  BEUC Rapor, 12-13. 68  Yapay zekanın neden olabileceği zararların Türk hukukunda ürün sorumluluğu açısından bir değerlendirmesi için bkz. Kapancı (2021): 176 vd. 69  ÜGTDK'nın 'Kapsam' başlıklı 2. maddesinde, Kanun'un amacıyla ve doğasıyla örtüşmeyen bir  şekilde  ihraç  edilecek  ürünlere  odaklanılmıştır.  Ürün  sorumluluğuna  ilişkin  bir düzenlemenin aslî amacı Türkiye sınırları içinde tüketilecek ürünlere uygulanacak olan ilkeleri ve sorumluluk normlarını tespit etmektir. Buna karşılık AB veya başka bir ülkede uygulanacak olan güvenlik standartlarının bir iç düzenleme ile belirlenmesi mümkün değildir. Ürününü ihraç etmek istediği ülkenin standartlarına göre ürün üretmek ilgili imalatçının kendi sorumluluğudur. Bu hukuksal tespit, malın bir Avrupa Birliği ülkesine ya da Birlik dışında bir ülkeye satılması hâlinde kural olarak değişmez. Örneğin AB üyesi bir ülkeye ihraç edilen fındıkta aflatoksin olması nedeniyle bir AB vatandaşı zarar görürse, bu ülkede açılacak davada Türk hukuku uygulanmaz, ilgili ülkenin hukuku uygulanır ve gerek fındığı ithal eden gerekse Türk imalatçı bu kurallara göre sorumlu tutulur. Diğer bir deyişle, ÜGTDK m. 2'de yer alan ihraç edilecek ürünlere ilişkin bu düzenlemelerin en azından imalatçının sorumluluğu bağlamında devreye girmesi söz konusu değildir. Bu düzenlemeler olsa olsa, ürün güvenliği bakımından, yani devlet ile üreticiler arasındaki ilişkiyi düzenleyen kurallar bakımından önem kazanabilir. 70  Benzer yönde Oğuzer, 2020: 101. 557Yeşim M. ATAMER, Gökçe KURTULAN GÜNER  Ankara Üni. Hukuk Fak. Dergisi, 70 (2) 2021: 543-588    Aslında  piyasaya  arz  tanımına  AB  Yönergeleri'nde  de rastlanmamaktadır. ABAD içtihatlarına bakıldığında bir ürünün piyasaya arz edildiğinin  kabul  edilebilmesi  için  imalatçının  iradesi  uyarınca  imalat sürecinin tamamlanmış olmasının arandığı görülmektedir.71 Örneğin bir kamu otoritesinin  işlettiği  hastanede  transplantasyon  için  kullanılacak  böbreği temizlemek ve nakle hazır hale getirmek için kullanılacak solüsyonun aynı kamu otoritesinin başka bir hastanesinde hazırlanmış olması halinde ABAD piyasaya arzın gerçekleştiğini kabul etmiştir. Önemli olan imalatçının, henüz tamamlanmamış  olan  ürün  bir  şekilde  hâkimiyeti  dışına  çıkarak  zarar doğurursa, bundan sorumlu tutulmamasıdır.72 Ama imalatçının elini ürün üzerinden çekmiş olmasının ötesinde, ürünün muhakkak bir ekonomik değer karşılığı ‘satılmış  olması gerekmez. İlgili karara konu olan olayda da ABAD için önemli olan ürünün kullanıma çıkmış olması ve genel olarak ilgili hastane faaliyetlerinin para karşılığı sunuluyor olmasıdır. Kanun'da yer alan piyasa arz ifadesinin de bu doğrultuda yorumlanması gerekir. Nitekim bu yönde bir yorum, Kanun'un 21/2(a) maddesiyle de uyumlu olacaktır.  Buna karşılık, ÜGDTK m. 2'de Kanun'un uygulama alanının tespiti için yer  verilen  ‘piyasaya  sunulması  hedeflenen   ürünler  kavramına,  yani imalatçının niyetine hukuken bir sonuç bağlanmasının mümkün olmadığı belirtilmelidir. Zira imalatçının sorumluluğunun doğası gereği ancak ilgili ürünün fiilen piyasaya sürülme anından itibaren doğması anlamlıdır.73  V. SORUMLULUĞUN UNSURLARI A. Genel Olarak  İmalatçının sorumlu tutulabilmesi için üründe bir hatanın var olması, bundan bir zarar doğması ve bu zarar ile imalat hatası arasında nedensellik bağı bulunması gerekir. Ancak imalatçının kusurlu bir davranışının olması aranmaz. Her ne kadar ÜGTDK da bu konuda bir netlik yoksa da Yönerge açısından bu konu tartışmasızdır.74 ÜGTDK m. 6'da zararın ve nedensellik                                                  71  Bkz. Henning Veedfald v Århus Amtskommune, C-203/99,  ECLI:EU:C:2001:258. Ayrıca bkz. Fairgrieve ve diğerleri, 2016: 76-77; MüKoBGB/Wagner, 2020, ProdHaftG § 1: N. 24; Oğuzer, 2020: 96 vd.; Van Dam, 2007: 1409-1410. İsviçre hukuku bakımından aynı yönde BSK-OR/Fellmann, 2019, Art. 5 PrHG: N. 2. Nitekim Yönerge'yi üye devletlerin iç hukukuna aktaran ulusal düzenlemelerde de piyasaya arzın imalatçının iradesine bağlı olduğu ifade edilmektedir. Bu yönde örneğin Fransız Medeni Kanunu (Code Civil) m. 12454. Ayrıntılı bilgi için Borghetti, 2016, 217-218.  72  Aydos, 2008: 193; Kırca, 2007: 166-167.  73  Öztan, 1982: 21-22. Karş. Okur, 2021: 467-468. 74  Nitekim Yönerge'nin başında kusursuz sorumluluk esasının modern teknolojik üretim olgusu karşısında riskin adil bir şekilde paylaşılabilmesi için tek yol olduğu açıkça ifade 558Ankara Üni. Hukuk Fak. Dergisi, 70 (2) 2021: 543-588  Ürün Güvenliği ve Teknik Düzenlemeler Kanunu…  bağının ispatından bahsedilmiş, buna karşılık kusurdan bahsedilmemiş olduğu dikkate alındığında aynı sonuca varmak mümkün ve gereklidir.75  B. Üründeki Hata 1.   ÜGTDK da Kullanılan Ürünün Uygunsuzluğu Kavramının Uygunsuzluğu Hakkında Yasa Koyucu, nice başka yasama faaliyetinde yaptığı gibi, öğretide yerleşmiş kavramları bir yana atarak ÜGTDK ile yeni bir kavram türetmiştir: ürünün  uygunsuzluğu.77  Bu  kavrama  hem  imalatçının  sorumluluğunun şartlarına  ilişkin  m.  6(2)'de,  hem  de  imalatçının  sorumluluktan  kurtuluş sebeplerine ilişkin m. 21(3)'te yer verilmiştir. Uygunsuzluk kavramı, m. 3(r)'de  teknik düzenlemelere veya bunlar mevcut değilse genel ürün güvenliği mevzuatına uygun olmama hâli  olarak tanımlanmaktadır.  Ürün  güvenliğine  ilişkin  m.  5  uyarınca,  bir  teknik düzenleme mevcutsa, bu düzenlemelere uygun bir şekilde üretilmiş ürünlerin güvenli olduğu karine olarak kabul edilmekte, özel bir teknik düzenleme mevcut  değilse  ürünün  güvenli  olup  olmadığı  genel  ürün  güvenliği                                                  edilmiştir. Ayrıca bkz. Havutçu, 2005: 93; Howells ve Pilgerstorfer, 2010: 261; Kanışlı, 2020: 1423; Kırca, 2007: 102; Weniger, 1994: 99.  75  ÜGTDK'nın kusursuz sorumluluk esasını benimsediği yönünde bkz. Al, 2020: 1810; Kanışlı, 2020: 1443; Söğüt ve Akbulut, 2021: 99; Çelt, 2021: 106. Ayrıca bkz. Ünal ve Kalkan,  2019:  62.  Ünal/Kalkan,  ilk  başta  Kanun  taslağında  imalatçının  kusuru aranmaksızın sorumlu tutulacağına ilişkin açık bir hükme isabetli olarak yer verildiğini ifade etmiş, bu hükmün daha sonra kanun metninden çıkarılmasını eleştirmiştir.  76  İmalatçının  sorumluluğu  bağlamında  öğretide  iki  kavramdan  birinin  kullanıldığı bilinmektedir: üründeki hata veya ayıp. Buna karşılık bu iki kavramın birbiri ile örtüştüğünü söylemek mümkün değildir. Zira ürünün hatalı olması imalatçının sorumluluğu, ürünün ayıplı olması ise satıcının sorumluluğu açısından önem taşımaktadır. Ürünün ayıplı olması, malın sözleşmede belirtilen renk, hız, işlev, boyut gibi özelliklere sahip olmamasına ilişkindir, bu nedenle de temelde sübjektif bir kavramdır. Öte yandan ürünün hatalı olup olmadığı objektif bir şekilde, ürünün zarar verme potansiyeli olup olmadığına göre tespit edilmektedir. Satım sözleşmesine konu malda var olan her güvenlik zaafı (imalat hatası) aynı zamanda bir ayıp teşkil ederken, her ayıp bir güvenlik zaafı, dolayısıyla da imalat hatası oluşturmaz. Teslim edilen aracın frenlerinin bozuk olması ham bir imalat hatası hem de ayıp olduğunu gösterir. Buna karşılık teslim edilen arabanın koltuk renginin siyah yerine kahverengi olması bir ayıptır ama bir imalat hatası değildir. İmalat hatası ve ayıp kavramları arasındaki bir diğer fark, ürünün hatalı olup olmadığının piyasaya sürülüş anına göre belirlenmesi, buna karşılık satılandaki ayıbın piyasaya sürülme anından çok daha sonra gerçekleşen hasarın alıcıya geçtiği an esas alınarak belirlenmesidir. Bkz. Atamer, 2007: 78, dn. 16; Sanlı ve Atamer, 2012: 774, dn. 15; Baysal, 2019: 289, dn. 251; Tarman, 2007: 316; Ünal ve Kalkan, 2019: 54-57. 77  Baysal, 2019: 290; Kanışlı, 2020: 1434. 559Yeşim M. ATAMER, Gökçe KURTULAN GÜNER  Ankara Üni. Hukuk Fak. Dergisi, 70 (2) 2021: 543-588    mevzuatına  göre  değerlendirilmektedir.  Dolayısıyla  hem  imalatçının sorumluluğu için, hem de ürün güvenliği için belirlenen kıstas aynıdır ve bu tercih yanlıştır.  Bu aksaklığın temelinde, yukarıda da değinildiği gibi, ürün sorumluluğu ve ürün güvenliğine ilişkin iki AB Yönergesi'nin tek bir metin ile iç hukuka aktarılması çabası yatmaktadır.79 Bu iddianın daha iyi anlaşılması için, ürün güvenliği ve imalatçının sorumluluğu ayrımının üzerinde kısaca durmak yol gösterici olacaktır. Ürün güvenliği ve ürün sorumluluğu kavramları kuşkusuz bağlantılı kavramlardır.  Devletin  üreticiyi  denetlemesi  açısından  esas  olan  ürün güvenliği kavramıyla amaçlanan, ürünlerin piyasaya sürülmeden önce belirli bir standardın üzerinde olmasının sağlanması ve böylece kaza olasılıklarının azaltılmasıdır.80 Bu doğrultuda ürün güvenliği kavramının, ÜGTDK m. 5'te isabetli  bir  şekilde  ifade  edildiği  üzere,  teknik  düzenlemelerle  ilişkili olduğunu söylemek mümkündür. Teknik düzenlemeler, Devlet'in piyasaya sürülecek ürünlerin asgari standartları tutması konusunda beklentilerini ortaya koyan ve imalatçılar üzerinde sürekli bir idari denetimin de ön koşulunu oluşturan kurallardır. Diğer bir deyişle bunlar tipik birer ex ante regülasyon örneğidir.81 Devlet'in birtakım riskleri önlemek için getirdiği bu kurallara aykırılık durumunda, hiçbir zarar gerçekleşmese bile, idari yaptırımlar söz konusu olmaktadır.82  Ürün güvenliği düzenlemeleriyle üründen kaynaklanabilecek kaza riski azaltılsa bile, bu ihtimalin sıfıra indirilmesi mümkün değildir. Bu nedenle, ürünün piyasaya sürülmesinden sonra neden olduğu kazalardan doğan zararlar için imalatçının sorumlu olması kabul edilmektedir.83 Özellikle seri üretime tâbi bir üründeki hatanın etkileyebileceği kişi sayısı ve yol açabileceği zararın miktarı  göz  önünde  bulundurulduğunda,  bunun  önemi  iyice  göze çarpmaktadır. İmalatçının sorumluluğu, engellenemeyen artık riskin bir zarar doğurması durumunda bunun ex post tazminini hedeflemektedir.84                                                   78  Genel ürün güvenliği mevzuatından kastın, Genel Ürün Güvenliği Yönetmeliği (dn. 18) olduğu tahmin edilmektedir. Okur, 2021: 386. 79  Benzer yönde Baysal, 2019: 291; Oğuzer, 2020: 85; Çelt, 2021: 87-88. 80  Büyüksağiş, 2005: 7, 12. 81  Sanlı, 2007: 150. 82  Örn. bkz. ÜGTDK m. 20 vd. 83  Baysal, 2019: 291; Büyüksağiş, 2005: 7. 84  Kanışlı, 2020: 1421. Benzer yönde Okur, 2021: 269. Artık risk kavramı hakkında bkz. Sanlı ve Atamer, 2012: 789. 560Ankara Üni. Hukuk Fak. Dergisi, 70 (2) 2021: 543-588  Ürün Güvenliği ve Teknik Düzenlemeler Kanunu…  Bu nedenle Kanun'da idari yaptırımlar ve tazminat sorumluluğu için temel alınan kıstasın aynı belirlenmiş olması yanlıştır. Zira imalatçının hukuki sorumluluğu konusunda bu teknik düzenlemelerin esasen belirleyici bir rolü olmadığı gibi,85 imalatçının da teknik düzenlemelere uygun üretim yaptığını ispat ederek sorumluluktan kurtulması imalatçının sorumluluğu ilkeleriyle bağdaşmamaktadır.86 Piyasada var olan milyonlarca ürüne ilişkin olarak hiçbir devletin  teknik  düzenleme  hazırlaması  mümkün  değildir.  Ayrıca  ürün kavramı sadece teknik düzenlemesi olan taşınırlara hasredilmiş de değildir – her  türlü  doğal  ürün  de  imalatçının  sorumluluğunu  doğurmaktadır. Dolayısıyla yargı erkinin başvurabileceği, teknik düzenlemelerden bağımsız bir tanıma ihtiyaç vardır.  Belirtmek gerekir ki AB'de hiçbir ülke mevzuatının bir ürüne ilişkin teknik düzenlemeyi o ürünün hatalı olup olmama kıstası olarak belirlemediği görülmektedir. Hatta tam tersine, AB üyesi ülkelerin ürün sorumluluğuna ilişkin ulusal düzenlemelerinde, teknik düzenlemelere uyulmuş olmasının veya  bir  kamu  otoritesinin  onayının  alınmış  olmasının  sorumluluğu kaldırmayacağının açıkça ifade edildiği hükümlere rastlanmaktadır.87 Zaten aşağıda ayrıca değinilecek olan Yönerge'nin 7(d) hükmünün de bu yönde bir düzenlemeye açıkça engel teşkil ettiği ifade edilmelidir.88  Bu  noktada  Yönetmelik'ten  kısaca  bahsetmek  yerinde  olacaktır. Yönetmelik, ürünlere ilişkin bir teknik düzenleme yoksa veya bir teknik düzenleme  olsa  bile  bu  düzenleme  insan  sağlığı  ve  güvenliğine  ilişkin hükümler içermiyorsa uygulama bulmaktadır ve Kanun'nda bahsedilen  genel ürün  güvenliği  mevzuatına   karşılık  gelmektedir  (m.  2).  Bu  doğrultuda Yönetmelik uyarınca bir ürünün güvenli kabul edilebilmesi için üç aşamalı bir inceleme yapılmaktadır. Birinci aşama, ürüne ilişkin bir teknik düzenlemenin                                                  85  Kırca, 2007: 145-146; MüKoBGB/Wagner, 2020, BGB § 823: N. 960; Wuyts, 2014: 11. Kırca, ürünün teknik düzenlemelere uygun bir şekilde imal edilmiş olmasının ürün sorumluluğunu dışlayamayacağını, buna karşılık ürün imal edilirken teknik düzenlemeler ihlal edilmiş ve bir zarar ortaya çıkmışsa, ürünün hatalı olduğunu kabul etmenin daha kolay mümkün olacağını ifade etmektedir. Benzer yönde Kulaklı, 2009: 51-52.  86  Baysal, 2019: 291; Büyüksağiş, 2005: 17-18. 87  Bu yönde örneğin Fransız Medeni Kanunu m. 1245-9. Bilgi için bkz. Borghetti, 2016: 226; Fairgrieve ve Howells, 2007: 972. Amerikan hukukunda da teknik düzenlemelere uygun üretimin  imalatçı  tarafından  bir  savunma  olarak  ileri  sürülmesinin  kategorik  olarak reddedildiği yönünde bkz. Büyüksağiş, 2005: 18. Ayrıca bkz. Wyeth v. Levine, 555 U.S. 555 (2009). Amerikan Yüksek Mahkemesi de 2009 yılında verdiği bu kararla, üreticinin teknik düzenlemelere uygun üretim yaptığı ve bu doğrultuda ilgili kamu otoritelerinin onayını aldığı gerekçesiyle sorumluluktan kurtulamayacağına hükmetmiştir. Bkz. Howells ve Pilgerstorfer, 2010: 266-267. 88  İlgili hükme ilişkin olarak bkz. aşağıda Bölüm VI, C. 561Yeşim M. ATAMER, Gökçe KURTULAN GÜNER  Ankara Üni. Hukuk Fak. Dergisi, 70 (2) 2021: 543-588    bulunup bulunmadığının araştırılmasıdır. Zira eğer ürüne ilişkin bir teknik düzenleme varsa, bu ürünün aksi ispatlanana kadar güvenli olduğu kabul edilmektedir.89 İkinci aşamada, ürüne ilişkin teknik bir düzenleme yoksa, veya böyle bir düzenleme mevcut olmakla birlikte insan sağlığına ve güvenliğine ilişkin hükümler içermiyorsa, ürünün referans numaraları Avrupa Birliği Resmi  Gazetesi nde  yayımlanan  ürün  güvenliğine  ilişkin  Avrupa standartlarına  karşılık  gelen  ulusal  standartlara  uygun  olup  olmadığına bakılmaktadır. Eğer böyle bir düzenleme de mevcut değilse, üçüncü aşamada ürünün güvenli olup olmadığı tespit edilirken yararlanılabilecek birkaç kıstas sıralanmıştır. Bunlar; yukarıda bahsedilenler dışındaki Avrupa standartlarına karşılık  gelen  standartlar,  ulusal  ve  uluslararası  standartlar,  yetkili kuruluşların  ve  AB  Komisyonu'nun  rehber  niteliğindeki  görüşleri,  ilgili sektördeki iyi uygulama kodları, teknik bilgi ve teknoloji düzeyi, tüketicinin güvenliğe ilişkin  makul beklentileridir.90 Öncelikle söz konusu Yönetmelik'in ürün güvenliğine ilişkin olduğu, dolayısıyla bir ürünün güvenli olmasının, ürünün teknik düzenlemelere ve diğer anılan standartlara  uygunluğuna bağlanmış olmasının esasen doğal olduğunu  söylemek  mümkündür.  Bu  açıdan  bakıldığında  Yönetmelik'in teknik düzenlemelere uygun ürünü kural olarak güvenli kabul etmesinin Kanun'daki kabulün (m. 5(2)) bir tekrarı veya uzantısı olduğu ve yukarıda bahsedilen  artık risk  ihtimalinin burada da göz ardı edildiği söylenebilir. Bununla  birlikte,  Yönetmelik'in  bir  ürünün  güvenli  olup  olmadığının değerlendirilmesi  bakımından  devreye  soktuğu  üç  aşamalı  denetimin sonuncusu konumuz açısından ilgi çekicidir. Ancak ürüne ilişkin bir teknik düzenleme  veya  referans  numaraları  AB  Resmi  Gazetesi'nde  yayınlanan Avrupa standartlarına karşılık gelen ulusal standartlar mevcut değilse devreye girecek bu denetimde, ürünün güvenli olup olmadığı bakımından diğerlerinin yanında  tüketicinin güvenliğe ilişkin makul beklentilerinin  ve  teknik bilgi ve  teknolojik  düzeyin   dikkate  alınması  gerektiği  hükme  bağlanmıştır. Dolayısıyla  AB  Yönergesi'nde  benimsenen  ve  isabetli  olan  yaklaşımın, hukukumuzda çok sınırlı bir şekilde, sadece bir ürün için teknik düzenlemenin ve anılan AB standartlarına karşılık gelen ulusal standartların bulunmaması hali için zikredildiği ifade edilmelidir.92 Oysa bir sonraki başlıkta ele alınacağı                                                  89  Yönetmelik m. 5(2). Aynı maddenin devamında,  daha yüksek bir güvenlik seviyesinin olabilirliği nin ürünü güvensiz kılmayacağı hükme bağlanmıştır. 90  Yönetmelik m. 5(6). 91  Tüketici kavramının kullanımının yanlışlığı hakkında bkz. yukarıda dn. 45. 92  Okur (2021): 388-390. Okur, bahsedilen bu son aşamada dikkate alınacak kıstasların, teknik düzenlemelere uygun dolayısıyla prensip olarak güvenli kabul edilen ürünün aslında güvenli olmadığının ispatında da dikkate alınmasının mümkün olduğunu ifade etmektedir.  562Ankara Üni. Hukuk Fak. Dergisi, 70 (2) 2021: 543-588  Ürün Güvenliği ve Teknik Düzenlemeler Kanunu…  gibi üreticinin tazminat sorumluluğu açısından asli önem taşıyan tam da bu tanımdır.  2.   İmalat Hatasına İlişkin Uygulanması Gereken Tanım: Üründen Haklı Olarak Beklenen Güvenliği Sunmamak Yukarıda da belirtildiği üzere teknik düzenlemelerde esas olan, üretim standardı konusunda bir alt sınırın belirlenmesidir,93 fakat bu çıtada yukarıya doğru bir sınır yoktur. Üretici, teknik düzenlemede öngörülenin ötesinde, en gelişmiş  bilimsel  veriler  nasıl  bir  üretim  veya  malzeme  kullanımı gerektiriyorsa ona göre üretim yapmakla sorumludur.94 Bu yüzden teknik düzenlemelerin yeterli kurallar olduğu, imalatçının sorumluluğu açısından kabul  edilemez.95  Bu  doğrultuda  ürün  sorumluluğuna  ilişkin  6.  ve  21. maddelerde mevcut olan uygunsuzluk ifadesinin, amaca uygun bir şekilde m. 3(r)'de  yer  alan  tanımdan  daha  geniş  bir  yoruma  tâbi  tutulması gerekmektedir.96  Kanun'un  6.  maddesinin  gerekçesinde,  ilgili  düzenlemenin  AB Yönergesi doğrultusunda yapıldığı ifade edilmektedir. Bu nedenle Kanışlı nın haklı olarak ifade ettiği gibi ilgili hüküm yorumlanırken Yönerge'nin 6. maddesi  yol  gösterici  olmalıdır.97  Buna  göre  bir  ürün,  özellikle  ürünün kamuya arz şekli, makul kullanım biçimi ve piyasaya sürüldüğü an gibi bütün hâl  ve  şartlar  dikkate  alındığında  kendisinden  haklı  olarak  beklenen güvenliği sunmadığı müddetçe hatalı kabul edilmektedir.99 Bu doğrultuda                                                  93  Akçura Karaman, 2008: 344; Kırca, 2007: 176; MüKoBGB/Wagner, 2020, BGB § 823: N. 958. 94  MüKoBGB/Wagner, 2020, BGB § 823: N. 953. 95  Aynı yönde Kanışlı, 2020: 1435, 1438. Ayrıca bu standartların zaman içinde eskimesi de son derece normaldir, zira teknolojinin her türlü gelişmesinin yasa koyucu tarafından anı anına takip edilmesi mümkün değildir (Akçura Karaman, 2008: 344 vd.; Kırca, 2007: 145). Ürün sorumluluğunun ulusal bir regülasyon örneği olan ürün güvenliğine bağlanması durumunda şu sonuca varmak da kaçınılmaz gözükmektedir: İnsan sağlığı açısından örneğin ABD de kullanılması yasaklanan bir maddenin, sadece Türk hukukunda henüz bu yönde bir standart belirlenmediği için Türkiye ye ithal edilecek mallarda kullanılması hâlinde zarar gören bireylerin Türkiye de ÜGTDK ya dayanarak tazminat davası açması mümkün olmayacaktır. Böyle bir çıkarım yapmak şüphesiz mümkün değildir. Küreselleşen dünyada üreticiler, teknolojinin en ileri düzeyine uygun mal üretmek durumundadır.  96  Benzer yönde Okur, 2021: 275. 97  Kanışlı, 2020: 1436. 98  Bir kez daha vurgulanmalıdır ki Yönetmelik m. 5 (6) da ifade edilmiş olduğu gibi söz konusu olan ‘tüketicinin  güvenliğe ilişkin makul beklentileri değildir. Genel olarak malı kullanacakların makul beklentileri, kendilerinin tüketici sıfatından bağımsız olarak önem kazanır. Bkz. yukarıda dn. 45. 99  Haklı olarak beklenen güvenlik testine yönelik eleştiriler için bkz. Büyüksağiş, 2005: 253 vd. ABAD'a göre, bir ürünün hatalı olma riskini taşıması da haklı olarak beklenen güvenliği 563Yeşim M. ATAMER, Gökçe KURTULAN GÜNER  Ankara Üni. Hukuk Fak. Dergisi, 70 (2) 2021: 543-588    ilgili düzenlemenin, ürünün hatalı olup olmadığının tespit edilebilmesi için objektif ve normatif bir kriter getirdiğini söylemek mümkündür.100 Görüldüğü üzere Yönerge'ye göre her ürünün, teknik düzenlemelere uyularak üretilmiş olsa bile, ayrıca, bütün hâl ve şartlar dikkate alındığında kendisinden haklı olarak beklenen güvenliği sunması gerekmektedir.101 Bu ise her somut olayda hâkim tarafından belirlenecek bir olgudur.102 Ancak ilgili hükümde,  hâkime  bu  değerlendirmeyi  yaparken  yararlanabileceği  (sınırlı sayıda olmayan) üç kıstas sunulmuştur.103  Bunlardan birincisi ürünün kamuya arz şeklidir.104 Eğer bir ürüne ilişkin olarak belirli bir kullanım hâlinde güvenlik zaafı oluşturmayacağı açıkça talimatında ifade edilmiş ve buna rağmen ilgili güvenlik zaafı doğmuşsa doğaldır ki sorumluluk olacaktır. Buna karşılık ürünün belirli bir kullanımına ilişkin olarak uyarı gereği gibi yapılmış ve buna rağmen ilgili kullanıcı uyarıyı dikkate almamışsa bu durumda sorumluluk olmayacaktır.  İkinci olarak üreticinin, ilgili ürünü kullanacak olan kitleyi düşünerek, onlardan beklenebilecek makul bir kullanımda ürünün herhangi bir tehlike arz etmemesini  temin  etmesi  gerekmektedir.105  Yani  bir  sandalye  açısından, üzerinde  oturması  beklenebilecek  bir  insanın  düşmemesi  ve  sandalyenin kırılmaması için gerekli dizayna sahip olması gerekir. Ancak tasarımın, 4 yaşında bir çocuğun yemek yerken veya 20 yaşında bir insanın sandalyeyi basamak  olarak  kullanarak  raftan  bir  şey  almaya  çalışırken  düşmesini engelleyecek  bir  dizayna  sahip  olması  gerekmez.  Bunlar  erişkinler  için üretilen bir sandalye açısından makul kullanımlar değildir. Buna karşılık bir bebek sandalyesi için güvenlik beklentisi farklı olacaktır. Sandalyenin bir istiap haddi varsa bunun da en azından kamuya arz ederken bildirilmesi gerekir. Örneğin 150 kg dan fazla taşımaz şeklinde bir uyarı yapılır ve buna                                                  sağlamadığı anlamına gelebilmektedir. Bkz. Boston Scientific Medizintechnik GmbH gegen AOK Sachsen-Anhalt – Die Gesundheitskasse und Betriebskrankenkasse RWE, C-503/13 and C-504/13, ECLI:EU:C:2015:148. Ayrıntılı bilgi için Werro, 2018: 79 vd. 100  Baysal, 2019: 289; Weniger, 1994: 124-125; Werro, 2005: 194; Wuyts, 2014: 8. Benzer yönde Büyüksağiş, 2005: 248-249. 101  Wuyts, 2014: 10. 102  Fairgrieve ve Howells, 2007: 967; Tiryaki, 2006: 238. İlgili hükmün lafzının kesin bir imalat hatası kriteri getirmemesinin, hâkime bu konuda takdir yetkisi tanıması yönündeki hukuk  politikası  tercihinin  bir  göstergesi  olduğu  yönünde  bkz. Fairgrieve/Howells/Pilgerstorfer, 2013: 5-6. 103  Van Dam, 2007: 1408; Wuyts, 2014: 13. 104  Havutçu, 2005: 74-75; Kırca, 2007: 134 vd.; Van Dam, 2007: 377-378; Wuyts, 2014: 15 vd. 105  Havutçu, 2005: 75-76; Kırca, 2007: 140-143; Van Dam, 2007: 378; Wuyts, 2014: 20-21. 564Ankara Üni. Hukuk Fak. Dergisi, 70 (2) 2021: 543-588  Ürün Güvenliği ve Teknik Düzenlemeler Kanunu…  rağmen bu kilonun üzerinde bir insan sandalyeyi kullanırsa yeterli güvenlik arz etmediği söylenemez.  Son  olarak  da  ürünün  piyasaya  sürüldüğü  an  güvenlik  standardı açısından belirleyicidir.106 Zira o anda bilimin düzeyine göre var olan ve kabul gören güvenlik beklentileri malın güvenli olup olmadığının saptanmasında esas alınacaktır. Bunlar, yukarıda ifade edildiği gibi, Türkiye Cumhuriyeti standartları değil, genel olarak o sektörde çalışan her üreticinin bilebileceği, bilimin o anki düzeyine göre saptanan standartlardır. Yönerge m. 6(2) de de piyasaya sonradan daha gelişmiş bir ürünün sürülmüş olmasının başlı başına önceki ürünü hatalı kılmayacağı açıkça hükme bağlanmıştır.107 Diğer bir deyişle sonradan daha gelişmiş bir ürünün piyasaya sürülmesi ilk ürünün güvenli olmadığı anlamına gelmemektedir. Özellikle güvenlik beklentisinin piyasaya sürülme anına göre belirleneceği düşünüldüğünde bu zaten doğal bir sonuçtur. Örneğin 8-9 yıllık bir otomobilin asgari güvenlik standartlarını tutturması ve muayeneden geçmesi hâlinde kullanılması mümkündür. Ancak bu aracın sunduğu güvenliğin yeni piyasaya çıkmış bir araç ile aynı olması doğal olarak beklenemez. Örneğin hava yastığı olmayan araçlar bugün artık neredeyse üretilmemektedir. Buna rağmen hava yastığı olmayan bir aracın piyasadan toplatılması gerekli değildir. Bu tür araçlar da halen herkesin beklediği  güvenliği  sunmaktadır.  Buna  karşılık  belirli  bir  maddenin kansorejen olduğu anlaşıldığında, daha önce o madde kullanılarak üretilmiş ve piyasaya sürülmüş olan ürünlerin piyasadan çekilmesi gerekeceği açıktır.  Son olarak belirtmek gerekir ki ürünün hatalı olmasının kaynağında farklı sebeplerin yatması mümkündür. Bu durum konstrüksiyon hatalarından, yani ürünün dizaynı, planlanması, hammadde seçimi gibi imalatın ön safhasındaki hatalardan; fabrikasyon hatalarından, yani ürünün imalatçının kendi koyduğu standarttan sapma göstermesi hâlinden veya ürünün kullanımına ilişkin olarak nihai  kullanıcının  gereği  gibi  aydınlatılmamasına  dayanan  talimat                                                  106  Havutçu, 2005: 76; Kırca, 2007: 143-145; MüKoBGB/Wagner, 2020, BGB § 823: N. 952, 953; Van Dam, 2007: 378; Wuyts, 2014: 21-23. 107  Akçura Karaman, 2008: 217; Atamer, 2007: 78-79; Havutçu, 2005: 72; Kırca, 2007: 130 vd. Öte yandan, piyasaya sürülen bir ürünün artık güvenli olmadığı daha sonra anlaşılırsa, üreticinin bu ürünü toplatmak veya kullanıcıları uyarmak için gerekli önlemleri almaması hâlinde, genel haksız fiil hükümleri uyarınca kusur esasına dayalı olarak sorumlu tutulmasının her zaman mümkün olduğu ifade edilmelidir. Bkz. Atamer, 2007: 79, dn. 18. Nitekim Kanun'da da imalatçı (m. 7(h)) ve ithalatçının (m. 9(ğ)), hatalı olduğu anlaşılan ürününün piyasaya arzını durdurmak ve ürünü piyasadan çekmek ve geri çağırmak için gerekli önlemleri alma yükümlülüğü olduğu açıkça hükme bağlanmıştır. Kanun'un 20(ç) hükmü ise, bu yükümlülüklerin ihlali durumunda 10.000 TL ile 100.000 TL arasında bir idari para cezasına hükmedilebileceğini düzenlemektedir.  565Yeşim M. ATAMER, Gökçe KURTULAN GÜNER  Ankara Üni. Hukuk Fak. Dergisi, 70 (2) 2021: 543-588    hatalarından  kaynaklanabilir.108  İmalatçının  bu  tür  hataların  oluşumunu denetimler  sayesinde  engelleme  imkanının  olup  olmamasıysa  önem taşımamaktadır, zira imalatçının sorumluluğu bir kusursuz sorumluluk hâlidir.  3. Sorumluluğu Gerektiren Zararlar a. Genel Olarak İmalatçının sorumlu tutulacağı zararlara ilişkin incelemenin iki başlık altında yapılması gerekir. Bunlardan ilki kişiye gelen zararlar, diğeri mala gelen  zararlara  ilişkindir.  İmalatçının  kişiye  gelen  zararlardan  sorumlu olmasından  kasıt,  üründeki  hata  nedeniyle  bir  kimsenin  ölmesi  ya  da yaralanması durumunda, zarar gören bu kişi kim olursa olsun, imalatçının tazminat  yükümlülüğünün  doğmasıdır.109  Mala  gelen  zararlardan  dolayı sorumluluktan kasıt ise, hatalı ürünün kendisi dışında başka mallara verdiği zarardır.110 Sorumluluğu gerektiren zararlar konusunda ÜGTDK m. 6(1)'de, Yönerge'yle temelde uyumlu bir şekilde bir kişiye veya bir mala zarar gelmesi durumunda imalatçının sorumlu olacağı düzenlenmiştir.  b. Kişiye Gelen Zararlar Kişiye gelen zararlardan kasıt, ölüm ve bedensel zararlardır. Nitekim bu husus  Yönerge'nin  de  9.  maddesinde  açıkça  ifade  edilmiştir.  İlgili düzenlemede, kişiye gelen zararlar bağlamında ölüm ve bedensel zararların imalatçının  sorumluluğu  kapsamında  olduğu  hükme  bağlanmış,  bununla birlikte  manevi  tazminata  ilişkin  düzenlemelerin  ulusal  hukuk  sistemleri tarafından  yapılabileceği  ifade  edilerek  bu  hususta  suskun  kalınmıştır.112 Somut olarak ölüm ve bedensel zarar kavramlarının içinin doldurulması                                                  108  Ayrıntılı bilgi için Atamer, 2007: 79; Büyüksağiş, 2005: 283 vd.; Honsell/Isenring/ Kessler, 2013: 213 vd.; Werro, 2005: 195 vd. 109  Atamer, 2007: 79; Werro, 2005:187. 110  Atamer, 2007: 79. 111  Kanışlı, 2020: 1439. 112  Tiryaki, 2006: 243; Van Dam, 2007: 1410; Wuyts, 2014: 23. 566Ankara Üni. Hukuk Fak. Dergisi, 70 (2) 2021: 543-588  Ürün Güvenliği ve Teknik Düzenlemeler Kanunu…  konusunda  bir  düzenleme  getirilmemiş,  bu  husus  da  Üye  Devletlerin inisiyatifine bırakılmıştır.113  ÜGTDK m. 6(1)'de kişiye gelen zarar kavramı tanımlanmamıştır. Aynı maddenin 5. fıkrasında, maddi ve manevi tazminat miktarının belirlenmesinde TBK'nın ilgili hükümlerine atıf yapılmıştır. Bu açıdan, imalatçının kişiye gelen zararlardan sorumluluğu hususunda yapılan atfın ne tür bir atıf olduğu büyük önem kazanmaktadır. Bilindiği üzere Yasa Koyucu bazen hukuki gereklere ve sonuçlara birden göndermede bulunabilir.114 Buna karşılık diğer atıf  tipi  sadece  hukuki  sonuçlara  yapılan  atıftır.  Yani  ilgili  düzenleme hukuksal  gereklerin  tümünü  saptar,  fakat  bağlanacak  sonuçlarda  tekrara gitmemek  için  başka  bir  yasal  düzenlemeye  göndermede  bulunur.115 ÜGTDK nın ilgili fıkrası bu açıdan değerlendirildiğinde kanımızca bir hukuki sonuç atfının kabul edilmesi gerekir. Yasa Koyucu açıkça tazminat miktarının belirlenmesinden  bahsetmiş,  tazminat  talep  edebilecek  şahısların belirlenmesi, tazminat talebinin ön koşulları gibi konulardaysa ÜGTDK nın tek yetkili olması yönünde tercihte bulunmuştur.  Soruna  bu  açıdan  yaklaşıldığında,  ÜGTDK da  düzenlenen  manevi tazminat talebinin, maddi tazminat talebi gibi kusurdan bağımsız olduğu kabul edilmelidir.116  Akla  gelebilecek  diğer  bir  soru,  destekten  yoksun  kalma talebinin koşullarının ÜGTDK tarafından düzenlenip düzenlenmediğidir. Bu konuda, Alman hukukunun aksine,117 Kanun'da özel bir düzenlemeye yer verilmemiştir.118 Ancak ilgili atfın bu noktada da sadece hukuki sonuçlara                                                  113  Erlüle, 2008: 323; Fairgrieve ve diğerleri, 2016: 32; Havutçu, 2005: 82; VigneronMaggio-Aprile, 2018: 33. Karş. Van Dam, 2007: 382. Ayrıca bkz. Henning Veedfald v Århus Amtskommune, C-203/99, ECLI:EU:C:2001:258, N. 25:  ... the term damage is not defined in the Directive.  Bununla birlikte Avrupa Birliği Konseyi'nin Yönerge'ye ilişkin olarak sunduğu önerisine eklenen açıklamalarda, imalatçının sorumlu olduğu ölüme bağlı zararların kapsamına yakınların taleplerinin de dahil olduğu yönünde görüş bildirildiğine dikkat çekilmelidir. Bkz. Explanatory Memorandum on Proposal for a Council Directive Relating to the Approximation of the Laws, Regulations and Administrative Provisions of the  Member  States  Concerning  Liability  for  Defective  Products,    ('Explanatory Memorandum'), COM (76) 372 final, 23 July 1976. Bulletin of the European Communities, Supplement 11/76, 17. İlgili metin için bkz. http://aei.pitt.edu/4573/. 114  Örneğin TBK m. 238. 115  Atıf kavramı ve türleri hakkında ayrıntılı bilgi için bkz. Serozan, 2017: N. 49 vd. ve özellikle N. 53. 116  Al, 2020: 1810; Kanışlı, 2020: 1441; Okur, 2021: 514. İsviçre hukuku için aynı yönde BSK-OR/Fellmann, 2019, Art. 1 PrHG: N.6. 117  ProdHaftG § 7. Ayrıca bkz. MüKoBGB/Wagner, 2020, ProdHaftG § 7: N. 3-6. 118  İsviçre hukukundaki ürün sorumluluğu düzenlemesinde de Borçlar Kanunu hükümlerine atıf yapmakla yetinilmiştir (Produktehaftpflichtgesetz m. 11). Bkz. Honsell/Isenring/ Kessler, 2013: 218; Werro, 2005: 188. 567Yeşim M. ATAMER, Gökçe KURTULAN GÜNER  Ankara Üni. Hukuk Fak. Dergisi, 70 (2) 2021: 543-588    ilişkin bir atıf olduğu ve zarar gören kişilerin, bunlar yansıma yoluyla zarar görüyor  olsa  bile,  tazminat  taleplerinin  ÜGTDK  kapsamında değerlendirilmesi gerektiği kabul edilmelidir. Nasıl ki hatalı ürün nedeniyle bedensel zarara uğrandığında yoksun kalınan gelir kusurdan bağımsız olarak istenebilecekse,  kişinin  ölümü  durumunda  onun  desteğinden  yoksun kalanların da bu taleplerini imalatçıya karşı kusurdan bağımsız bir şekilde ileri sürebilmeleri gerekir.119  c. Mala Gelen Zararlar  İmalatçının  sorumluluğunu  gerektiren  zararlardan,  kapsamının belirlenmesi belki daha güç olan zarar türü mala gelen zararlardır. ÜGTDK m. 6(1)'de sadece bir mala zarar gelmesi durumunda imalatçının bundan sorumlu olacağı hükme bağlanmış, Yönerge m. 9'da getirilen sınırlamalara açıkça yer verilmemiştir.120 ÜGTDK'da yer alan ifadeyi anlamlı ve amaca uygun bir şekilde yorumlayabilmek için, bu sınırlamalara göz atmak yerinde olacaktır.  Bu sınırlamalardan ilki, hatalı olan ürünün kendisine gelen zararların imalatçının  sorumluluğu  kapsamında  değerlendirilmeyeceğidir.121  Bu doğrultuda hatalı imal edilmiş olan ürünün, örneğin bir tüpün kendisine gelen zarar, yani tüpün patlamış olması nedeniyle artık işlev göremez hâle gelmesi, imalatçının sorumluluğu çerçevesinde ele alınmamaktadır. Burada ön planda olan  alıcının  alış-veriş  menfaatidir,  yoksa  bütünlük  menfaati  değil. Dolayısıyla da tüpün kendisine gelen zararlar için satıcıya başvurulması ve sözleşmeden  doğan  hakların  kullanılması  gerekmektedir.122  ÜGTDK  m. 6(1)'de  de  ürünün  bir  mala  zarar  vermesinden  bahsedildiği  düşünülecek olursa,  Kanışlı yı  takiben  imalatçının  sorumluluğunun  hatalı  ürünün kendisine  gelen  zararları  kapsamayacağı  şeklinde  bir  yorum  yapılması mümkündür.123 Nihai ürünü oluşturan ara parçalardan birinin hatalı olması ve bunun sonucunda nihai ürünün tamamının zarar görmesi durumunda, bu zararın ara ürün  imalatçısının  sorumluluğunun  kapsamına  girip  girmeyeceği  de                                                  119  İsviçre hukuku bakımından aynı yönde Vigneron-Maggio-Aprile, 2018: 35-36. 120  Oğuzer, 2020: 72. 121  Akçura Karaman, 2008: 244; Atamer, 2007: 79; Van Dam, 2007: 381; VigneronMaggio-Aprile, 36-27; Weniger, 1994: 128. 122  Atamer, 2007: 79-80; Havutçu, 2005: 84; MüKoBGB/Wagner, 2020, ProdHaftG § 1: N. 8; Van Dam, 2007: 381; Vigneron-Maggio-Aprile, 2018: 37; Weniger, 1994: 128; Winiger, 2016: 469. 123  Kanışlı, 2020: 1440. Aksi yönde Okur, 2021: 512-513. 568Ankara Üni. Hukuk Fak. Dergisi, 70 (2) 2021: 543-588  Ürün Güvenliği ve Teknik Düzenlemeler Kanunu…  tartışmalıdır.124 Diğer bir deyişle, ara ürünün hatalı olması ve bundan dolayı tüm ürünün zarar görmesi durumunda, nihai ürünün geri kalan kısmının hatalı ürün dışında, farklı bir eşya olarak nitelendirilip nitelendirilemeyeceği sorusu gündeme gelmektedir. Kanımızca bu tartışma için kilit rol oynayan husus, ürünün bir parçasındaki hata nedeniyle ürünün tamamının zarara uğraması durumunda, satıcının ayıptan doğan sorumluluğuna başvurmanın mümkün olup olmadığıdır. Bu doğrultuda, ürünün en başta hatalı parçasıyla birlikte satışa  sunulup  sunulmadığı  belirleyici  olmalıdır.  Eğer  hatalı  ürün  satış esnasında  nihai  ürünle  birleştirilmişse,  bu  durumda  ürünün  hatalı  parça dışında kalan kısmına gelen zararın ürün dışındaki eşyaya gelen zarar olarak nitelendirilmesi mümkün olmamalıdır. Zira bu durumda nihai ürünün uğradığı zararın tazmin edilebilir olup olmadığı, ayıp hükümlerinin kapsamına giren bir sorudur. Eğer ara üründeki sorun hiç ortaya çıkmadan tespit edilse alıcının satıcıya gidip bu ayıbın giderilmesini isteme hakkı olacaktı. Dolayısıyla ayıbın tespit edilemeyip malın daha sonra bu ayıp nedeniyle yok olması veya zarar görmesi halinde de sadece ayıptan doğan hakların kullanılabilmesi gerekir.  Buna  karşılık  hatalı  ürün,  ürünün  geri  kalanıyla  daha  sonradan birleştirilmişse, bu durumda nihai ürünün tümüne gelen zararın, hatalı ürün dışındaki  eşyaya  gelen  zarar  olarak  nitelendirilmesi  ve  imalatçının sorumluluğu kapsamında kabul edilmesi mümkün olmalıdır.125                                                  124  Bkz. Havutçu, 2005: 85-86; MüKoBGB/Wagner, 2020, ProdHaftG § 1: N. 9-10; Weniger, 1994: 128. Örneğin İngiliz hukukunda bu soru, açık bir düzenlemeyle olumsuz bir şekilde yanıtlanmıştır. Bkz. Consumer Protection Act 1987, Section 5(2). Alman hukukunda ise bu bağlamda farklı kriterlere başvurulduğunu söylemek mümkündür. Bkz. Okur, 2021: 500 vd. Bu doğrultuda Federal Mahkeme, 1976 yılında verdiği meşhur  şamandıra anahtarı  (Schwimmerschalter) kararında, nihai ürünün bir parçasını oluşturan hatalı ürün ile ürünün geri kalan ve hata nedeniyle zarara uğrayan kısmı arasında işlevsel bir ayrılık olduğunu tespit etmiş ve ürünün geri kalanına gelen zararın haksız fiil hükümleri uyarınca tazmin edilebilir olduğuna hükmetmiştir. Bkz. BGH Urt. v. 24.11.1976, VIII ZR 137/75 (BGHZ 67, s. 359 vd.) Bkz. Bungert, 1991: 1218; MüKoBGB/Wagner, 2020, ProdHaftG § 1: N. 11; Rusch, 2012: 270; Weniger, 1994: 54. Diğer yandan, üründeki ayıbın (hatanın) baştan itibaren malda neden olduğu değer kaybı ile bu hata nedeniyle uğranılan zarar arasında özdeşlik bulunması durumunda zararın haksız fiil (konumuz açısından ise imalatçının sorumluluğu) kuralları doğrultusunda tazmin edilebilir olmadığı kabul edilmektedir. Bkz. BGH  Urt.  v.  18.01.1983,  VI  ZR  310/79  (BGHZ  66,  s.  256  vd.)  Ayrıca  bkz. MüKoBGB/Wagner, 2020, ProdHaftG § 1: N. 11; Rusch,  2012: 269-270; Weniger, 1994: 54-55 125  Aynı yönde Havutçu, 2005: 86. Bununla birlikte öğretide bu konuda farklı görüşlerin ileri sürüldüğü  belirtilmelidir.  Örneğin  Fairgrieve  ve  diğerleri,  imalatçının  sorumluluğu hükümlerinin kime karşı ileri sürüldüğüne göre bir ayrıma gitmektedir. Bu görüşe göre, üründeki hata nedeniyle zarara uğrayan kişi eğer ara parçanın imalatçısına başvuruyorsa, bu durumda eşyanın  geri  kalanına  gelen zararın diğer  eşyaya  gelen  zarar  olarak  talep edilebilmesi gerekir. Buna karşılık eğer ürünün bir parçasındaki hata nedeniyle nihai ürünün 569Yeşim M. ATAMER, Gökçe KURTULAN GÜNER  Ankara Üni. Hukuk Fak. Dergisi, 70 (2) 2021: 543-588    İkinci olarak, Yönerge'de mala gelen zararların tazmin edilebilmesi için, bu malların kişisel kullanıma veya tüketime mahsus mallar olması gerektiği kabul edilmiştir.126 Yukarıdaki örneği devam ettirmek gerekirse, tüpün bir fabrikada patlaması sonucu fabrikada çıkan yangından doğan zarar, Yönerge çerçevesinde tazmin ettirilememektedir.127 Bu sınırlamanın gerekçesi olarak, ticari  mallara  gelen  zarardan  sorumluluğun,  üreticilerin  kusursuz sorumluluğunun  kapsamını  çok  fazla  genişleteceği  kaygısı  ifade edilmektedir.128 Diğer yandan tacirlerin zarara karşı sigortalanabilecekleri ve bunların  primlerinin  fiyatlandırma  politikaları  yoluyla  tüketicilere yansıtılacak  olması  ileri  sürülmektedir.129  ÜGTDK'da  bu  yönde  açık  bir sınırlamaya  rastlanmamaktadır.130  Ancak  konunun  Yönerge  açısından  da tartışmalı olduğu ifade edilmelidir.131  Son olarak Yönerge'de mala gelen zararlar açısından 500 Avro'luk bir sınır öngörülmüştür.132 Buna göre mala gelen zararlarda ancak 500 Avro'nun                                                  imalatçısının sorumluluğuna başvuruluyorsa, tam aksi yönde bir yorum yapmak isabetlidir. Bkz. Fairgrieve ve diğerleri, 2016: 33. Karş. MüKoBGB/Wagner, 2020, ProdHaftG § 1: N. 12. 126  Atamer, 2007: 80; BSK-OR/Fellmann, 2019, Art. 1 PrHG: N. 2; Havutçu, 2005: 87-88; MüKoBGB/Wagner, 2020, ProdHaftG § 1: N. 13-14. 127  Atamer, 2007: 80. 128  Havutçu, 2005: 87; Kanışlı, 2020: 1440-1441. Ayrıca bkz. Explanatory Memorandum, 17. 129  Havutçu, 2005: 87-88; Kanışlı, 1441; MüKoBGB/Wagner, 2020, ProdHaftG § 1: N.14; Vigneron-Maggio-Aprile, 2018: 39; Weniger, 1994: 129. 130  Baysal, 2019: 293-294; Kanışlı, 2020: 1441; Okur, 2021: 511; Çelt, 2021: 95. 131  Örn.  bkz.  BSK-OR/Fellmann,  2019,  Art.  1  PrHG:  N.  8;  Kırca,  2007:  157; MüKoBGB/Wagner, 2020, ProdHaftG § 1: N.14; Werro, 2005: 186. Karş. Weniger, 1994: 129; Baysal, 2019: 294. 132  Söz konusu düzenlemenin sadece davanın açılabilmesi için bir eşik mi olduğu, yoksa dava açılsa bile toplam tazminat miktarından indirilmesi gereken meblağa mı işaret ettiği tartışmalıdır. Bkz. Koch, 2021: 7. Örneğin Birleşik Krallık ve Hollanda hukuk sistemlerinde 500 Euro'luk tutarın sadece dava açılabilmesi için bir eşik olduğunun kabul edildiği, dava sonucunda üreticinin haksız bulunması durumunda zarar görenin zararın bu kısmına dahi katlanmayacağı  kabul  edilmektedir.  Buna  karşılık  diğer  birçok  Üye  Devlet  hukuk sisteminde, 500 Euro'luk tutara zarar görenin her durumda katlanması gerektiği kabul edilmektedir.  Bkz. Fairgrieve ve Howells, 2007: 974; Vigneron-Maggio-Aprile, 2018: 42-43; Wuyts, 2014: 23. Fransız hukuku bağlamında 500 Euro'luk tutarın bir eşik olarak algılanması gerektiği, tazminattan indirilecek bir tutar olarak kabul edilemeyeceği yönünde bkz. Borghetti, 2016: 223-224. İsviçre hukukunda ise Yönerge'den esinlenerek 900 CHF tutarında bir sınır getirilmiştir. Öğretide bu tutarın, sadece ilgili Yasa kapsamında dava açılabilmesi için bir sınır getirdiğine, ancak dava olumlu sonuçlanırsa zarar görenin zararının tamamının tazmin edilmesi gerektiğine (diğer bir deyişle 900 CHF'lik tutarın tazminattan indirilmeyeceğine) ilişkin görüşlere rastlamak mümkündür. Bu yönde örn. Werro, 2005: 186. Aksi görüşte Vigneron-Maggio-Aprile, 2018: 42.  570Ankara Üni. Hukuk Fak. Dergisi, 70 (2) 2021: 543-588  Ürün Güvenliği ve Teknik Düzenlemeler Kanunu…  üzerinde kalan meblağın imalatçıdan talep edilebileceği kabul edilmiştir.133 Bu sınırlamanın zararın düşük bir meblağ olması hâlinde imalatçılara karşı mahkemelere başvurulmasını engellemek amacına hizmet ettiği gibi, zarar görenlerin belirli bir oranda zarara katılmasını da temin ettiğini söylemek mümkündür.134 Benzer bir sınırlamaya ÜGTDK'da rastlanmamaktadır.135  4. Nedensellik Bağı ve İspat Yükü Hatalı üretilmiş olan bir ürünün vermiş olduğu zararın imalatçıya tazmin ettirilebilmesi için zarar gören zararın varlığını, üründeki hatayı ve hata ile zarar arasındaki nedensellik bağını ispat etmelidir. Bu husus Yönerge'nin 4. maddesinde açıkça ifade edilmiştir. ÜGTDK m. 6(2) uyarınca ise, imalatçının sorumluluğunun söz konusu olabilmesi için, zarar görenin zararını ve zarar ve üründeki hata (Kanun'un deyişiyle uygunsuzluk) arasındaki nedensellik bağını ispat etmesi gerektiği hükme bağlanmıştır. İspat yüküne ilişkin bu kuralların, zarar görene aşırıya giden bir külfet yüklemesi  ve  bu  nedenle  önemli  bir  bilgi  maliyetine  neden  olması mümkündür.136  Bazı  ürünlerin  karmaşık  teknik  yapısı,  üretim  süreci hakkındaki bilgiye erişim konusunda taraflar arasında önemli bir asimetri bulunması,  hatalı  ürünün  telef  olma  ihtimali  ve  uzman  görüşü  almanın beraberinde getirdiği ek maliyetler dikkate alındığında bu risk su yüzüne çıkmaktadır.137  Nitekim  bu  nedenle,  Üye  Devlet  mahkemelerinin  zaman içinde zarar gören lehine özellikle ilk görünüş ispatı (res ipsa loquitur) ile yardıma koştuğu ve kolaylaştırılmış ispat imkanları getirdiğini söylemek                                                  133  İlgili düzenlemenin eleştirisi için Werro, 2005: 187. Ayrıca bkz. Fairgrieve ve Howells, 2007: 974-975. 500 Euro'luk sınırın kaldırılması gerektiği yönünde bkz. BEUC Rapor, 1516. 134  Akçura Karaman, 2008: 249; Atamer, 2007: 80; Havutçu, 2005: 88; Kırca, 2007: 161; Weniger, 1994: 130. Nitekim Yönerge'nin başlangıç hükümlerinde de çok fazla sayıda dava riskinin, öngörülen bu sınırla indirgenmeye çalışıldığı belirtilmiştir. 135  Hüküm her ne kadar öğretide eleştirilse de ABAD'ın söz konusu sınırın uygulanması gerektiği konusundaki kararları dikkate alındığında, ÜGTDK'nın bu yönde bir sınırlama getirmemesinin Yönerge'yle uyumsuz olduğunu söylemek mümkündür. Aynı yönde Çelt, 2021:  96.  Bu  kararlar  için  bkz.  Commission  v  French  Republic,  C-52/00, ECLI:EU:C:2002:252  ve  Commission  v  Hellenic  Republic,  C-154/00, ECLI:EU:C:2002:254. 4077 sayılı Kanun bağlamında aynı yönde Kırca, 2007: 161. 136  Sanlı ve Atamer, 2012: 809.  137  Wuyts, 2014: 24. Ayrıca bkz. Baysal, 2019: 296-297. 571Yeşim M. ATAMER, Gökçe KURTULAN GÜNER  Ankara Üni. Hukuk Fak. Dergisi, 70 (2) 2021: 543-588    mümkündür.138, 139 Benzer bir yönelimin ülkemizde de kabul edilmesinde fayda vardır.  VI. İMALATÇININ İLERİ SÜREBİLECEĞİ SAVUNMALAR  Her ne kadar imalatçının sorumluluğu kusur esasına dayanmasa da bu sorumluluğun mutlak bir sorumluluk olduğu da kabul edilmemiş,140 bazı hâllerde  imalatçıya  sorumluluktan  kurtulabilmek  için  savunma  imkanları tanınmıştır.  İmalatçının  ileri  sürebileceği  savunmalar  ÜGTDK'nın  21. maddesinde, Yönerge'nin ise 7. maddesinde düzenlenmiştir. Aşağıda bu iki metinde düzenlenen sorumsuzluk hâlleri karşılaştırmalı olarak incelenecektir. A. Ürünün Piyasaya Sürülmediği Savunması İmalatçının ileri sürebileceği kurtuluş kanıtlarından ilki, ürünün piyasaya hiç  sürülmemiş  olmasıdır.  İmalatçı  ürünlerin  henüz  kullanım  aşamasına gelmediği bir anda örneğin fabrikasından çalındığını ve başkaları tarafından piyasaya sürüldüğünü ispat edebilirse, sorumlu tutulmaz.141 Bu doğrultuda ÜGTDK m. 21/2(a) imalatçının ürünü piyasaya kendisinin arz etmediğini kanıtlamak suretiyle sorumluluktan kurtulabileceğini düzenlemektedir.142 Bu savunma, Yönerge'nin 7(a) hükmüne paraleldir.143                                                   138  Bkz. Baysal, 2019: 297-299; MüKoBGB/Wagner, 2020, ProdHaftG § 1: N. 82; Van Dam, 2007: 386; Weniger, 1994: 149-150; Whittaker, 2005: 512-514; Wuyts, 2014: 24. Ayrıca bkz. Report on the Application of Directive 85/374 on Liability for Defective Products , Brüksel, 31.01.2001, COM (2000) 893 final, 13-16 ve Third report on the application of Council Directive on the approximation of laws, regulations and administrative provisions of the Member States concerning liability for defective products, Brüksel, 14.9.2006, COM (2006)  496  final,  9-10.  Ayrıca  AB  tarafından,  Yönerge'nin  uygulamasında  yaşanan sorunların tespiti için Lovells hukuk bürosuna hazırlatılmış olan ve 2003 yılında yayınlanan rapor da bu konuda ayrıntılı bilgi içermektedir. Bkz. Product liability in the European Union,  A  Report  for  the  European  Commission,  February  2003,  19-20;  47 (https://ec.europa.eu/docsroom/documents/7106?locale=nl) 139  AB  hukukunda,  yaşanan  teknolojik  gelişmeler  neticesinde  zararın  üründeki  hatadan kaynaklandığının  ispat  edilmesinin  daha  da  güçleştiği,  bu  nedenle  ispat  yükünün hafifletilmesinin de ötesine geçerek, ispat yükünün  tümden üreticiye yüklenmesi gerektiği yönünde görüşlerin dile getirildiği görülmektedir. Bu görüş, AB Parlamentosu'nun 2020 tarihli kararında (dn. 64) da ifade edilmiştir. Dijital ürünler için ispat yükünün güçlüğüne ilişkin olarak ayrıca bkz. ELI Principles, No: 8; BEUC Rapor, 16-18. Yapay zekâ özelinde nedensellik bağının ispatının güçlüğüne ilişkin olarak ayrıca bkz. Cabral, 2020: 625-627; Kapancı, 2021: 182 vd. 140  Wuyts, 2014: 28. 141  Havutçu, 2005: 102; Kanışlı, 2020: 1444; Werro, 2005: 204-205. 142  Piyasaya arz ifadesine ilişkin açıklamalar için bkz. yukarıda Bölüm IV. 143  Kanışlı, 2002: 1444. Yönerge m. 7(a)'da yer alan savunma imkanına ilişkin ayrıntılı bilgi için bkz. Atamer, 2007: 80-81; Havutçu, 2005: 102; Oğuzer, 2020: 89 vd.; Weniger, 1994: 131 vd. 572Ankara Üni. Hukuk Fak. Dergisi, 70 (2) 2021: 543-588  Ürün Güvenliği ve Teknik Düzenlemeler Kanunu…  B. Üründeki Güvenlik Zaafına Üçüncü Kişiler veya Kullanıcının Sebep Olduğu Savunması Kanun'da öngörülen savunma imkanlarından ikincisi hatanın dağıtıcının veya  üçüncü  bir  tarafın  ürüne  müdahalesinden  veya  kullanıcıdan kaynaklandığının  ispat  edilmesidir.  Yasa  Koyucunun  neden  bu  noktada Yönerge deki  ifadelerden  ayrıldığı  anlaşılamamaktadır.  Zira  bu  tanımda, sorumsuzluk savunmasının hangi andan itibaren devreye gireceği noktası açık kalmaktadır. Yönerge m. 7(b) bunun ancak ürünün piyasaya sürüldüğü andan sonra olabileceğini ifade etmekte, o an itibariyle ürünün hatalı olmadığının ispat edilmesini aramaktadır.144 Diğer yandan dağıtıcı, kullanıcı, üçüncü kişi gibi bir sayımın katkısı da yoktur. Önemli olan imalatçı dışında herhangi bir kişinin üründeki güvenlik zaafına sebep olmuş olması ve bunun imalatçının üründen elini çektiği andan sonra olmasıdır.  Bu  doğrultuda  eğer  üründeki  hata,  imalatçının  ürün  üzerindeki hakimiyeti sona erdikten sonra meydana gelmiş ise, bu hatadan kaynaklanan zararı imalatçının taşıması fikri kabul edilmemektedir. Örneğin, ürün piyasaya sürüldükten sonra üçüncü kişiler tarafından manipüle edilmiş veya bozulmuş veya hata, nakliye aşamasında veya ürünün kötü muhafaza edilmesinden kaynaklanmış  ise  imalatçının  sorumluluğu  söz  konusu  olmamaktadır.145 Ancak  uygulamada  imalatçının  bu  ispatı  getirebilmesi  hayli  zordur.146 Nitekim  bu  nedenle,  Yönerge'de  yer  alan  istisnada  imalatçıya  bir  ispat kolaylığı sağlanmıştır. İlgili hükümde imalatçının tüm hâl ve şartlar göz önünde  bulundurulduğunda,  yani  özellikle  zararın  doğumu  koşulları değerlendirildiğinde, zarara sebep olan hatanın kendi denetim alanı dışında meydana  geldiğini  kuvvetli  bir  olasılık  olarak  ortaya  koyması  yeterli bulunmuştur.147  Aynı  yönde  bir  yorumun  ÜGTDK  açısından  da  kabul edilmesi yerinde olacaktır. Diğer  yandan  ürünün,  3.  kişilerin  müdahalesine  imkan  vermeyecek şekilde dizayn edilmesi gerekliliği unutulmamalıdır. Örneğin bir tüpün imali aşamasında herhangi bir sorun olmasa da, ilgili tüpün daha sonra yetkili olmayan  kişiler  tarafından  doldurulabilmesinin  önü  alınmamışsa,  tüpün                                                  144  Yönerge m. 7(b)'de yer alan savunma imkanına ilişkin ayrıntılı bilgi için bkz. Atamer, 2007: 81; Kırca, 2007: 169 vd.; Oğuzer, 2002: 115 vd.; Weniger, 1994: 134 vd. 145  Akçura  Karaman,  2008:  343;  Erlüle,  2008:  332;  Kanışlı,  2020:  1445; MüKoBGB/Wagner, 2020, ProdHaftG § 1: N. 33-34. 146  MüKoBGB/Wagner, 2020, ProdHaftG § 1: N. 38; Weniger, 1994: 135; Werro, 2005: 205. 147  Havutçu, 2005: 103; MüKoBGB/Wagner, 2020, ProdHaftG § 1: N. 38; Weniger, 1994: 135. İsviçre hukuku bakımından aynı yönde BSK-OR/Fellmann, 2019, Art. 5 PrHG: N. 7; Werro, 2005: 205. 573Yeşim M. ATAMER, Gökçe KURTULAN GÜNER  Ankara Üni. Hukuk Fak. Dergisi, 70 (2) 2021: 543-588    baştan bir dizayn hatası içerdiği ve bu açıdan beklenen güvenliği sunmadığı kabul edilmek gerekir.148 Dolayısıyla bu hallerde ÜGTDK m. 21(3) devreye girer. Yönerge ve ÜGTDK çerçevesinde açık kalan bir husus ise sonradan güncellenen  yazılımlara  sahip  dijital  içerikli  ürünlerin  arz  edebileceği tehlikelerin nasıl değerlendirileceği sorunudur. Yönerge bağlamında, edinilen ancak daha sonra güncellenen ve güncelleme nedeniyle güvenlik zaafı içeren, hatalı bir ürüne dönüşen dijital içerikli bir ürün söz konusu olduğunda, 7(b)'de yer alan savunmanın ileri sürülmesi, piyasaya arzın tek seferde gerçekleştiği kabul  edildiğinde,  mümkün  gözükmektedir.  Nitekim  bu  nedenle  Avrupa Hukuk Enstitüsü anılan raporunda, güncelleme neticesinde hatalı hâle gelen ürünlerin yine de sorumluluk doğurması gerektiği ifade edilmiş ve piyasaya arz  kavramının  bu  gereklere  uygun  olacak  şekilde  güncellenmesi önerilmiştir.149 Ancak sorunun gerek Yönerge gerekse ÜGTDK çerçevesinde çözümlenmesi  aslında  mümkün  gözükmektedir.  Zira  daha  sonra  yapılan güncellemeler  imalatçının  onayı  ile  yapılmakta,  hatta  kendisi  bu güncellemelere önayak olmaktadır.150 Diğer bir deyişle imalatçı, dijital içerikli ürün piyasaya arz edilmiş olsa bile ürün üzerindeki hâkimiyetini devam ettirmektedir. Bu nedenle kanımızca piyasaya sürmeden ürüne eklenmesine onay verdiği yazılımların tehditlerinden kusursuz sorumlu olan üreticinin, daha sonra eklenmesine onay verdiklerinden kusuruna bağlı olarak sorumlu olacağı sonucuna varmak bir çelişki olurdu. ÜGTDK m. 21(3)'te, zararın, üründeki hatanın yanı sıra üçüncü bir kişinin fiili veya ihmalinden kaynaklanmış olması durumunda imalatçının tazminat sorumluluğunun azalmayacağı, ancak üçüncü kişiye yönelik bir rücu hakkının doğacağı hükme bağlanmıştır. Bununla birlikte m. 21(4)'te, zararın hem hatalı üründen hem de zarar görenin veya onun sorumluluğundaki bir kimsenin davranışından kaynaklanması durumunda tazminatın indirilmesinin hatta duruma göre tamamen kaldırılmasının mümkün olduğu belirtilmiştir. Zarar görenin sorumluluk alanındaki kişilerin veya zarar görenin davranışı tazminatta indirim sebebi olarak düşünülmekte, buna karşılık zararın hatalı                                                  148  Bu konuda bkz. Yargıtay 4. Hukuk Dairesi, E. 1997/4787, K. 1997/8679, T. 25.09.1997 ( Başkalarının tüpü doldurma ve piyasaya sürme olanağını bulabildikleri durum, özen borcunun yerine getirilmemesinin sonucudur. ) Benzer şekilde, ürünün bir parçası ya da kendisi olan yapay zekânın dışarıdan gelecek tehlikeler karşısında korunaksız olması, örneğin kolayca hacklenebilmesi de bir dizayn hatasının bulunduğunu kabul etmeyi gerektirir. Bkz. Kapancı, 2021: 178. 149  Bkz. ELI Principles, No: 9. Aynı yönde BEUC Rapor, 14. 150  Koch, 2021: 7. Ayrıca bkz. Bkz. Cabral, 2020: 624-625. 574Ankara Üni. Hukuk Fak. Dergisi, 70 (2) 2021: 543-588  Ürün Güvenliği ve Teknik Düzenlemeler Kanunu…  ürün ile birlikte üçüncü bir kişinin davranışından kaynaklandığı hâllerde imalatçının  tazminat  yükümlülüğünde  bir  azalma  kabul  edilmemektedir. Kısacası, taraflardan ikisinin de sorumluluk alanı dışında, nötr bir alanda gerçekleşen bu müdahale, imalatçının riziko alanına dahil edilmiştir.151 Bu düzenlemeler Yönerge'nin 8(2) hükmüne paraleldir.152 C.  Ürünün  Teknik  Düzenlemelere  veya  Diğer  Zorunlu  Teknik Kurallara Uygun Olarak Üretildiği Savunması ÜGTDK bağlamında ileri sürülebilecek üçüncü kurtuluş kanıtı, hatanın ürünün  teknik  düzenlemelere  veya  diğer  zorunlu  teknik  kurallara  uygun olarak üretilmesinden kaynaklandığının ispat edilmesidir. İlgili düzenlemenin Yönerge'deki karşılığı olan 7(d) hükmünde ise bu istisna hatanın, emredici hukuk kurallarına uygun üretim yapılmasından kaynaklanması olarak ifade edilmiştir.153  Buna  göre  imalatçı  sadece  malı,  yasa  koyucu  tarafından belirlenen zorunlu/emredici üretim metotlarına dayanarak üretmesi nedeniyle zarar  doğarsa  sorumlu  tutulmamaktadır.154  Bunun  sebebi,  bu  hâllerde imalatçıya alternatif bir üretim imkanının verilmemiş olması, yani farklı bir şekilde  üretimin  zaten  yasak  olmasıdır.155  Nitekim  bu  nedenle  öğretide  emredici kurallar  ifadesinin dar yorumlanması gerektiği haklı olarak ifade edilmektedir.156  Oysaki Kanun'da yer alan teknik düzenlemeler kavramıyla emredici kurallar  kavramının  nadiren  örtüştüğü  söylenebilir.  Çalışmanın  önceki kısımlarında da değinildiği üzere, bir ürünün teknik düzenlemelere uygun bir şekilde üretilmiş olmasının onu hatalı olmaktan kurtarması kabul edilemez.157 Bu yönde bir yorum, imalatçının sorumluluğu kavramıyla bağdaşmaz.158 Bu nedenle  ÜGTDK  m.  21(2),  c'de  yer  alan  düzenlemenin  Yasa  Koyucu                                                  151  Atamer, 2007: 84. 152  Kanışlı, 2002: 1443. 153  Yönerge'nin 7(d) hükmüne ilişkin ayrıntılı bilgi için bkz. Erlüle, 2008: 334-335; Kırca, 2007: 175 vd.; Oğuzer, 2020: 79 vd.; Weniger, 1994: 136; Wuyts, 2014: 19-20. 154  Fairgrieve ve Howells, 2007: 972; Howells ve Pilgerstorfer, 2010: 266; Kırca, 2007: 175 vd.; Van Dam, 2007: 1410; Wuyts, 2014: 19. 155  Kırca, 2007: 175; MüKoBGB/Wagner, 2020, ProdHaftG § 1: N. 45; Van Dam, 2007: 1410; Werro, 2005: 207; Wuyts, 19. 156  Kırca, 2007: 175. 157  Kırca, 2007: 176; Werro, 2005: 207. Aksi yönde bir yorumun  bariz bir mantık hatası  teşkil edeceği yönünde Oğuzer, 2020: 85. 158  Kanışlı, 2020: 1446. Nitekim birçok Üye Devlet mahkemesinin de bu yönde bir yorumu ileri süren imalatçıların savunmalarını açıkça reddettiği görülmektedir. Bkz. Wuyts, 2014: 19. 575Yeşim M. ATAMER, Gökçe KURTULAN GÜNER  Ankara Üni. Hukuk Fak. Dergisi, 70 (2) 2021: 543-588    tarafından belirlenen zorunlu üretim metotlarına hasredilerek yorumlanması gerekmektedir.159 D. ÜGTDK da Düzenlenmemiş Savunmalar Yönerge'de kabul edilmiş istisnalardan bazıları ise ÜGTDK kapsamına alınmamıştır. Bunlardan ilki Yönerge'nin 7(c) hükmünde düzenlenen ürünün satılmak  veya  diğer  bir  şekilde  kazanç  sağlamak  amacıyla  veya  ticari faaliyetlerin  seyri  sırasında  üretilmemiş  veya  pazarlanmamış  olması savunmasıdır.160 Bu savunmanın temelinde, üreticinin söz konusu kazanç kaynağının  beraberinde  getirdiği  rizikoları  üstlenmesi,  bununla  birlikte rizikoların sigorta ettirilmesi sonucunda bu ek maliyetin fiyata yansıtılarak topluma dağıtılması fikri yatmaktadır.161 Dolayısıyla bir gelir elde etmek amacı olmaksızın üretilmiş olan bir ürünün zarara sebep olması hâlinde imalatçının kusursuz sorumluluğu kurallarının değil, ancak kusura dayalı haksız fiil kurallarının devreye girebileceği kabul edilmiştir.162 Yönerge'de yer verilen  ürünün  ticari  amaçla  üretilmemiş  olması  istisnası  ÜGTDK'da atlanmıştır. Kanımızca bu tercihin temelinde Yasa Koyucu'nun imalatçıyı hep bir fabrika, ürünü de bir teknik ürün olarak görme yönündeki hatalı eğilimi olduğunu söylemek mümkündür.163 Oysa evinde yemek pişirip bunu bir bedel karşılığında satan kişiler de imalatçıdır. Dolayısıyla bu yemeği yiyerek içinde kullanılan yanlış madde nedeniyle zehirlenenlerin imalatçının sorumluluğu                                                  159  Kanışlı, ürünün teknik düzenlemelere uygun bir şekilde üretilmiş olmasının imalatçı lehine aksi kanıtlanabilir bir karine olarak kabul edilmesi ve ilgili düzenlemenin bu şekilde dar yorumlanması gerektiğini ileri sürmektedir. Bkz. Kanışlı, 2020: 1446. Nitekim ÜGTDK m. 5(2) Teknik düzenlemenin insan sağlığı ve güvenliği ile ilgili hükümlerine uygun ürün, aksi ispatlanana kadar güvenli kabul edilir ifadesine yer vermektedir. Ancak, m. 5(2) ile m. 21(2), c düzenlemesi açıkça çelişmektedir. Bir yandan imalatçının teknik düzenlemeye uygun  imalat  hâlinde  tazminat  sorumluluğunun  kalmadığının  ve  idari  yaptırımların uygulanmayacağının ifade edilmesi, diğer yandan da teknik düzenlemeye uygunluğun güvenlik açısından sadece bir karine olduğu, bunun da aksinin yine zarar gören tarafından ispat edilebileceğini kabul etmek bir fasit daire oluşturur. 160  İlgili savunma imkanına ilişkin ayrıntılı bilgi için bkz. Atamer, 2007: 81; Kırca, 2007: 171 vd.; Oğuzer, 2020: 102 vd.; Weniger, 1994: 135 vd.; Wuyts, 2014: 29-30. 161  Atamer, 2007: 81; Oğuzer, 2020: 102; Werro, 2005: 206. Benzer yönde bkz. Kırca, 2005: 171-172; MüKoBGB/Wagner, 2020, ProdHaftG § 1, N. 38. 162  Atamer, 2007: 81. Belirli bir ürünün eşantiyonlarının (bir bedel almaksızın) dağıtılması ve bunun sonucunda bir zararın ortaya çıkması durumunda bu istisnaya dayanılması mümkün değildir; zira bu durumda Yönerge'nin ilgili hükmünde ürünlerin ticari faaliyetlerin seyri sırasında üretilmemiş veya pazarlanmamış olma şartı sağlanmamaktadır. Bkz. Weniger, 1994: 135. 163  Kanun'un  genel  mantığının  ve  terminolojisinin,  ürün  sorumluluğunun  sadece  ticari faaliyetler  çerçevesinde  üretilen  ürünler  için  öngörüldüğünü  destekler  yönde  olduğu görüşünde Okur, 2021: 469. 576Ankara Üni. Hukuk Fak. Dergisi, 70 (2) 2021: 543-588  Ürün Güvenliği ve Teknik Düzenlemeler Kanunu…  ilkeleri çerçevesinde bir tazminat talep edebilmesi gerekir. Ancak aynı kişi bunu ticari amaçlarla değil de yemeği ihtiyaç içinde olan insanlara dağıtmak için üretir ve bu şekilde bir zarara sebep olursa bu durumda imalatçının sorumluluğu hükümleri çerçevesinde değil, kusur esasına dayalı haksız fiil hükümleri çerçevesinde sorumlu olması uygun düşer. Bu açıdan Kanun'da ilgili istisnaya yer verilmemiş olması isabetsizdir. Türk  hukukuna  imalatçı  kavramı  doğru  aktarılamadığı  için  ayrıca anılması gerekli görülmeyen ara ürün imalatçısı açısından getirilen özel bazı sorumsuzluk sebeplerine de ÜGTDK'da rastlamak mümkün değildir. Yönerge m. 7(2), f hükmünde yer verilen bu savunma imkanlarından ilki, ara üründeki hatanın, nihai ürünün imali aşamasında doğmuş olmasıdır.164 Bu doğrultuda eğer ara ürünün kendisinde bir güvenlik zaafı yok, fakat bu ürünün nihai ürünün  imali  aşamasında  kullanılma  şekli  nedeniyle  bir  güvenlik  zaafı oluşuyorsa sadece nihai ürünün imalatçısı sorumlu tutulmaktadır. Yukarıda verilen arabanın içinde kullanılan mikroçip örneği düşünülecek olursa, eğer mikroçip  kendi  başına  güvenliyken,  arabanın  içinde  monte  edildiği  yer itibariyle  bir  anda  bir  güvenlik  zaafı  oluşturuyorsa,  mesela  gereği  gibi çalışmıyorsa, bu durumda sorumluluğun araba imalatçısında olduğu kabul edilmektedir. ÜGTDK bağlamında ara ürün imalatçısının bu durumda, kendi ürününü piyasaya sürdükten sonra, üçüncü kişilerin (nihai ürün üreticisi) üründeki güvenlik zaafına sebep olduğunu (m. 21(2), b) yani hata ve zarar arasındaki  nedensellik  bağının  eksikliğini  ispatlayarak  sorumluluktan kurtulması mümkündür.165  Yönerge'nin aynı hükmünde öngörülen diğer bir olasılık ise ara ürünün hatalı imal edilmiş olması, ancak bu hatanın nihai ürün imalatçısının vermiş olduğu talimatlardan kaynaklanmasıdır.166 Bu istisna doğrultusunda ara ürün imalatçısının, nihai ürün imalatçısına bağımlı çalıştığı ve onun istemlerine göre  kendi  mamullerini  ürettiği  hâllerde,  yani  nihai  ürün  imalatçısının tercihleri nedeniyle ara ürünün hatalı imal edilmiş olması hâlinde, ara ürün imalatçısının  sorumluluktan  kurtulması  mümkün  olmaktadır.  Diğer  bir ifadeyle bu istisnaya göre, ara ürünün kendisinde bir güvenlik zaafı olmasına rağmen  bu  zaaf  doğrudan  nihai  ürünün  imalatçısının  verdiği  talimatlara dayanmaktaysa  veya  nihai  üreticiyle  arasındaki  sözleşme  hükümleri nedeniyle ortaya çıkmışsa, artık sadece nihai ürün imalatçısının sorumlu olduğu  kabul  edilmektedir.  ÜGTDK'da  ise  benzer  yönde  bir  düzenleme                                                  164  Atamer, 2007: 82-83; MüKoBGB/Wagner, 2020, ProdHaftG § 1, N. 67-71. 165  Kanışlı, 2020: 1449. 166  Atamer, 2007: 83; MüKoBGB/Wagner, 2020, ProdHaftG § 1, N. 72 vd. 577Yeşim M. ATAMER, Gökçe KURTULAN GÜNER  Ankara Üni. Hukuk Fak. Dergisi, 70 (2) 2021: 543-588    bulunmadığı için ara ürün imalatçısının bu yönde bir savunma ileri sürmesi mümkün gözükmemektedir.167 Yönerge'nin 7(e) hükmünde yer verilen fakat Kanun'a alınmayan son kurtuluş imkanı ise öğretide gelişim (inkişaf) riski savunması  olarak da adlandırılan, ürünün piyasaya sürüldüğü anda bilim ve teknolojinin ulaştığı en üst  düzeye  uygun  imal  edilmiş  olmasına  ilişkin  savunmanın  ileri sürülmesidir.168 Daha önce de değinildiği üzere imalatçının, üretim sürecinde bilim ve teknolojinin ulaştığı en üst düzeyi dikkate alması ve ürünlerini bu standarda  uygun  olarak  piyasaya  sürmesi  bir  zorunluluktur.  Ancak  bazı ürünler, piyasaya sürüldüklerinde bilimsel açıdan o günün verilerine göre tespit edilemeyecek hatalar içerebilirler. Özellikle ilaç üretiminde bu tür durumlarla karşılaşılmakta ve ilk aşamada yan etkisi gözükmeyen bir ilacın aslında  insan  sağlığını  çok  ciddi  şekilde  tehdit  ettiği  daha  sonra anlaşılabilmektedir.169 Gelişim hatası veya riski olarak adlandırılan bu tür hatalar ancak bilim ve teknolojideki ilerlemeler sonucunda, ürünün piyasaya sürüldüğü tarihten sonra ortaya çıkar. Dolayısıyla imalatçının bu hatayı, ürünü piyasaya sürdüğü anda objektif olarak tespit etme imkanı olmaz.170,171 Gelişim riski savunmasının arkasında yatan temel sebepler, özellikle yüksek teknolojiye sahip ve yenilikçi ürünlerin imalatının desteklenmesi ve aksi takdirde çok fazla artacak olan sigorta maliyetinin makul bir seviyede                                                  167  Kanışlı, 2020: 1449. 168  Bu konuda ayrıntılı bilgi için Akçura Karaman, 2008: 345 vd.; Atamer, 2007: 82; Fairgrieve  ve  Howells,  2007:  970  vd.;  Kırca  ve  Aydın,  2006:  679  vd.; MüKoBGB/Wagner, 2020, ProdHaftG § 1, N. 51 vd.; Oğuzer, 2020: 134 vd.; Wuyts, 2014: 30 vd. 169  Atamer, 2007: 82; Oğuzer, 2020: 135. 170  Büyüksağiş, 2005: 107-108; MüKoBGB/Wagner, 2020, ProdHaftG § 1, N. 52, 58. ABAD'a göre bu savunma imkanının başarıyla ileri sürülebilmesi için, ürünün piyasaya sürüldüğü sırada bilim ve teknolojinin gelmiş olduğu en yüksek ve objektif seviyenin bu hatanın  tespit  edilebilmesi  için  yeterli  olmadığının  kanıtlanması  gereklidir.  Bkz. Commission of the EC v UK and Northern Ireland, C-300/95, ECLI:EU:C:1997:255. Karara ilişkin ayrıntılı değerlendirme için bkz. Fairgrieve ve diğerleri, 2016: 78; Hodges, 1998: 564 vd.; Van Dam, 2007: 1410; Whittaker, 2005: 495 vd. 171  Ürünün piyasaya sürülmesinden sonra bilim ve teknolojideki ilerleme sonucunda ortaya çıkan hatalardan imalatçının haberdar olmasına rağmen malı piyasada bırakması ve gerekli önlemleri almaması hâlinde sorumlu tutulup tutulmayacağı ise ayrı bir sorundur ve Yönerge de düzenlenmemiştir. Bunun eleştirisi için bkz. Büyüksağiş, 2005: 110 vd. Bu hâllerde  her  ülkenin  kusur  sorumluluğu  kurallarının  devreye  girmesi  ve  haksız  fiil hükümleri uyarınca tazminat talep edilmesi imkanı üzerinde durulması gerekir. Zira ürünü gözlemleme yükümlülüğü Yönerge den kaynaklanmaz. Bu yükümlülük hakkında bkz. MüKoBGB/Wagner, 2020, ProdHaftG § 1, N. 62; Öztan, 1982: 155 vd. Türk hukuku açısından bkz. yukarıda dn. 107. 578Ankara Üni. Hukuk Fak. Dergisi, 70 (2) 2021: 543-588  Ürün Güvenliği ve Teknik Düzenlemeler Kanunu…  tutulmasıdır.172 Öte yandan, bu savunma imkanının kabul edilmesi gelişim riskinin  tamamen  zarar  gören  üzerinde  bırakılması  anlamına  da gelmektedir.173 Nitekim bu nedenle Yönerge nin hazırlanması sürecinde bu husus yoğun şekilde tartışma konusu olmuştur. Yönerge nin çözümü bu bakımdan bir uzlaşı teşkil etmektedir.174 Zira m. 15(1), b uyarınca Üye Devletler, gelişim hataları savunmasını iç hukuklarına aktarma konusunda serbest bırakılmıştır.175 Bu doğrultuda Lüksemburg ve Finlandiya gibi bazı ülkeler bu kurtuluş kanıtını tümüyle dışlamayı tercih ederken, bazıları ise bu savunmayı ancak sınırlı bir kapsamda kabul etme yoluna girmiştir.176 Örneğin İspanya'da ilaçlar ve gıda maddeleri için,177 ve Almanya'da ilaçlar için,178 Fransa'da ise insan vücudu kısımları ve bununla ilgili ürünler için bu savunmanın  ileri  sürülemeyeceği  kabul  edilmiştir.  İsviçre  hukukunda  da imalatçının gelişim riski savunmasını, ancak hayvan kaynaklı organ, doku ve hücrelerin veya bir başka canlı türünden insana yapılan organ nakillerinin (Xenotransplantation) dışında kalan ürünler bakımından ileri sürebileceği kabul edilmiştir.180 Son yıllarda, otonom öğrenme özelliğine sahip yapay zekânın bu süreçte geliştirdiği hatalar bakımından gelişim riski savunmasının ileri sürülüp sürülemeyeceğinin de tartışma konusu edildiği görülmektedir.181                                                  172  Hodges, 1998: 561-563; MüKoBGB/Wagner, 2020, ProdHaftG § 1, N. 51; Wuyts, 2014: 30. 173  Oğuzer, 2020: 137; Wuyts, 2014: 30. AB Komisyonu'nun görevlendirmesi üzerine gelişim riski savunmasının ekonomik etkilerini inceleyen Fondazione Rosselli'nin 2004 yılında yayınlanan raporunda, üreticilere bu yönde bir kurtuluş imkanı sağlanmaması durumunda yenilikçi üretimin maliyetinin aşırı derecede yükseleceği ve uzun vadede tüketiciler açısından da olumsuz bir sonuca yol açacağı belirtilmiş ve bu imkanın korunması gerektiği yönünde görüş bildirilmiştir. Bkz. Fondazione Rosselli, Analysis of the Economic Impact of the Development Risk Clause as provided by Directive 85/374/EEC on Liability for Defective Products (2004). Bu rapora ilişkin olarak ayrıca bkz. Fairgrieve ve Howells, 2007: 970; Oğuzer, 2020: 138-139. 174  Oğuzer, 2020: 137; Wuyts, 2014: 30. 175  Atamer, 2007: 82-83; Fairgrieve ve Howells, 2007: 970; Kanışlı, 2020: 1447; Kırca ve Aydın, 2006: 679. 176  Akçura Karaman, 2008: 350; Fairgrieve ve Howells, 2007: 970; Werro, 2005: 207; Wuyts, 2014: 30. 177  Ley 22/1994, de 6 julio, de responsabilidad civil por los dailos causados por productos defectuoso, m. 6(3).  178  § 84 Arzneimittelgesetz. Ayrıca bkz. MüKoBGB/Wagner, 2020, ProdHaftG § 1, N. 51. 179  Code Civil Art. 1245-11. Ayrıca bkz. Borghetti, 2016: 226. 180  Produktehaftpflichtgesetz m. 5(1bis). Ayrıca bkz. BSK OR I/Fellmann, 2010, Art. 5 PrHG: N. 20a vd. 181  Howells, 2020: 159; Kapancı, 2021: 178-180. Bu konuda ayrıca bkz. Cabral, 2020: 621624. 579Yeşim M. ATAMER, Gökçe KURTULAN GÜNER  Ankara Üni. Hukuk Fak. Dergisi, 70 (2) 2021: 543-588    Gelişim riski savunması, ÜGTDK bağlamında üreticiye tanınan sınırlı kurtuluş imkanları arasında yer almamaktadır.182 Yönerge'nin 15. maddesinde Üye Devletlere tanınan serbesti dikkate alındığında, Yasa Koyucu'nun bu yönde  bir  hukuk  politikası  tercihinde  bulunmuş  olmasının  ilk  bakışta Yönerge'yle bir uyumsuzluk oluşturmadığı sonucuna varılabilir.183 Bununla birlikte,  ilgili  madde  gerekçesinde  Yasa  Koyucunun  bu  tercihe  ilişkin herhangi  bir  açıklamasının  yer  almaması  ve  daha  da  önemlisi  ürün sorumluluğu kavramıyla bağdaşmayacak şekilde ürünün piyasaya sürülme anında  mevcut  olan  teknik  düzenlemelere  uygunluğunun  imalatçının sorumluluktan kurtulması için yeterli görülebileceği yönündeki ifadeler, bu tercihin gerçekten bilinçli olup olmadığı konusunda ciddi soru işaretlerini de beraberinde getirmektedir.184 VII. SORUMLULUĞUN ZAMANSAL SINIRI Yönerge nin 10 ve 11. maddelerinde, imalatçıya karşı ileri sürülebilecek taleplere ilişkin süreler ikili bir ayrım esas alınarak düzenlenmiştir. Madde 10'a göre zarar görenin, zararı, imalatçının kimliğini ve üründeki hatayı öğrendiği veya öğrenebileceği tarihten itibaren üç yıl içinde tazminat davasını açması  gerekmektedir.185  Örneğin  bir  kimsenin  kanser  olduğunu  (zarar) öğrenmesi mümkündür, ancak bunun belirli bir üründeki kanserojen maddeye bağlı  olduğunu  (üründeki  hata)  anlaması  ayrıca  bir  zaman  alır.  Bunu öğrendikten  sonra  ise  o  kanserojen  maddenin  imalatçısını  bulması (imalatçının kimliği) gerekir. İşte, ancak bu üç unsur da gerçekleştiği anda 3 yıllık  zamanaşımı  süresinin  işlemeye  başladığı  kabul  edilmektedir.  Bu noktada  sadece  öğrenmenin  değil,  öğrenebilecek  durumda  olmanın  da zamanaşımı süresinin işlemeye başlaması açısından yeterli kabul edildiğinin altı çizilmelidir. Diğer yandan, Yönerge m. 11'de ürünün piyasaya sürüldüğü andan itibaren işlemeye başlayan bir de 10 yıllık bir üst süre öngörülmüştür. Bu süre geçtikten sonra artık hatalı olduğu anlaşılan bir ürünün sebep olduğu zararlardan dolayı imalatçının sorumluluğuna başvurmak mümkün değildir.                                                  182  Okur, 2021: 472. 183  Çelt, 2021: 103. 184  Gelişim riski savunmasının kabul ya da reddedilmesi konusundaki hukuk politikası tercihi, ancak imalatçının üretim sürecinde bilim ve teknolojinin ulaştığı en üst düzeyi dikkate almasının ve ürünlerini bu standarda uygun olarak piyasaya sürmesinin bir zorunluluk olarak kabul edildiği bir sistemde anlam kazanmaktadır. Buna karşılık teknik düzenlemeler olarak adlandırılan asgari standartlara uygunluğun zaten bir sorumluluktan kurtuluş imkanı olarak değerlendirildiği bir sistemde, gelişim riski savunmasının da esasen bir önemi kalmamaktadır. Aynı yönde Oğuzer, 2020: 164. 185  Atamer, 2007: 84; Fairgrieve ve diğerleri, 2016: 88; Van Dam, 2007: 1411; Weniger, 1994: 150. 580Ankara Üni. Hukuk Fak. Dergisi, 70 (2) 2021: 543-588  Ürün Güvenliği ve Teknik Düzenlemeler Kanunu…  Bu süre bir hak düşürücü süredir (örn. m. 10 İsv. PrHG veya § 13 Alman ProdHaftG) dolayısıyla hakim tarafından da resen dikkate alınması gerekir.186 Hakkın düşmesinin engellenmesi için imalatçıya karşı bir dava açılması veya eşdeğer usuli adımların atılması gereklidir.187  ÜGTDK m. 6(6) uyarınca  Tazminat talebi için zamanaşımı süresi, zarar görenin zararı ve tazminat yükümlüsünü öğrendiği tarihten itibaren üç yıl ve her halde zararın doğduğu tarihten itibaren on yıldır.  Bu doğrultuda ilgili hüküm  ve  bunun  Yönerge'deki  düzenlemelerle  uyumu  hakkında  şu çıkarımların yapılması mümkündür: Öncelikle imalatçının sorumluluğu için getirilen 3 yıllık sürenin başlangıcı için Yönerge m. 10'da zararın, tazminat yükümlüsünün ve üründeki hatanın öğrenilmesi ya da öğrenilmesi gerekmesi belirleyici  olmasına  rağmen,  ÜGTDK'da  sadece  zararın  ve  tazminat yükümlüsünün öğrenilmiş olması yeterli görülmüş, üründeki hatanın tespit edilmiş olması bu sürenin başlangıcı için aranmamıştır.188 İkinci önemli fark, Yönerge'de zararı, hatayı ve imalatçının kimliğini öğrenebilecek durumda olmak da sürenin başlangıcı için yeterli bulunmuşken, ÜGTDK da zarar görenin olumlu bilgisi (müspet vukfu) aranmıştır.189  Bunun yanı sıra 10 yıllık üst sürenin ise başlangıç anı konusunda da önemli bir fark mevcuttur. Yönerge uyarınca bu sürenin başlama anı malın piyasaya sürülmesi olarak belirlenmişken, ÜGTDK m. 6(6)'da zararın doğma anı önem taşımaktadır. ÜGTDK'da yer alan bu düzenleme hem Yönerge'yle hem  de  haksız  fiilden  doğan  borç  ilişkilerine  uygulanacak  olan  üst zamanaşımı süresinin başlangıcını fiilin işlendiği tarihe bağlayan TBK m. 72 ile çatışma içindedir.190 Üst sürenin başlangıcının zararın doğduğu an olarak saptanması, aslında teknik olarak sınırsız bir sorumluluk rejimi beraberinde getireceği için isabetsizdir.191                                                   186  Akçura Karaman, 2008: 364; Atamer, 2007: 84; Fairgrieve ve diğerleri, 2016: 88; Havutçu, 2005: 109-110. 187  Atamer, 2007: 84; Fairgrieve ve diğerleri, 2016: 90; Kanışlı, 2020: 1452, dn. 128; Van Dam, 2007: 1411; Çelt, 2021: 104, dn. 167. 188  Kanışlı, 2020: 1450. 189  Kanışlı, 2020: 1450; Çelt, 2021: 105. 190  Aynı yönde Kanışlı, 2020: 1451; Çelt, 2021: 105. 191  Üst sürenin başlangıç anı belirlenirken malın piyasaya sürüldüğü an gibi objektif bir kıstas yerine sübjektif bir kıstasa yer verilmesinin imalatçının herhangi bir zamansal sınırlamaya bağlı olmaksızın sorumlu olması anlamına geleceği yönünde bkz. Fairgrieve ve diğerleri, 2016: 90. Kanışlı da ÜGTDK'da yer alan düzenlemenin ucu açık bir zamanaşımı süresi öngördüğünü, bu nedenle üreticinin durumunu çok ağırlaştırdığını ifade etmektedir. Bkz. Kanışlı, 2020: 1452. Aynı yönde Çelt, 2021: 105-106. 581Yeşim M. ATAMER, Gökçe KURTULAN GÜNER  Ankara Üni. Hukuk Fak. Dergisi, 70 (2) 2021: 543-588    Öte  yandan  şu  da  bir  gerçektir  ki  10  yıllık  zamanaşımı  üst  süresi imalatçının  sorumluluğu  davalarında  genelde  çok  kısa  kalmaktadır.192 Bilindiği üzere Avrupa İnsan Hakları Mahkemesi 2014 yılında İsviçre yi, TBK m. 72 nin muadili olan maddesi ile Avrupa İnsan Hakları Sözleşmesi ni ihlal ettiği gerekçesi ile mahkûm etmiştir.193 Aynı içtihadın Türkiye açısından da geçerli olduğu düşünülecek olursa, üst sürenin Yönerge'den daha farklı bir şekilde düzenlenmesi ihtiyacı makul karşılanacaktır. Ancak bu yönde bir adımın,  ÜGTDK  m.  6(6)'da  olduğu  gibi,  sürenin  başlangıcının  zararın doğduğu ana bağlanması suretiyle atılması yerinde değildir. Zira bu durumda imalatçıların  çok  aşırı  bir  yük  altında  bırakıldığı  ve  özellikle  sigorta sözleşmeleri vasıtasıyla kendilerini makul bir şekilde güvenceye almalarının engellendiği görülmektedir.194  VIII. SONUÇ Sonuç  olarak,  21.  yüzyılın  ihtiyaçlarına  uygun  bir  imalatçının sorumluluğu düzenlemesini yıllardır bekleyen Türkiye ne yazık ki ÜGTDK ile bu düzenlemeye yine  kavuşamamıştır. Yasa Koyucu mukayeseli hukukun verilerini bir kez daha elinin tersiyle itmiş ve tam 36 yıl önce AB üye ülkeleri tarafından kabul edilmiş ve bugüne kadar 27 AB ülkesinde (ve AB nin esin kaynağı  olduğu  İsviçre  gibi  bir  dizi  başka  ülkede)  sorunsuz  bir  şekilde uygulanan  bir  yasadan  birçok  önemli  noktada  herhangi  bir  gerekçe                                                  192  Fairgrieve  ve  Howells,  2007:  977-978;  Whittaker,  2005:  529.  Karş. Honsell/Isenring/Kessler, 2013: 219. Ayrıca bkz. Committee on the Environment, Public Health and Consumer Protection, Report on the proposal for a European Parliament and Council Directive amending Council Directive 85/374/EEC, Rapporteur: Dagmar RothBehrendt, 28.08.1998, para. 4.4. 193  Bkz. Howald Moor v Switzerland, European Court of Human Rights, 11 March 2014 (application no: 52067/10 and 41072/11). Olayda asbest kullanılmış olan bir mekânda çalışmak nedeniyle kansere yakalanmış olan kişi 10 yıllık üst sürenin geçmesinden sonra asbestin kanserojen etkisinin anlaşılmış olması nedeniyle tazminat davası açmış, ancak İsviçre Federal Mahkemesi 10 yıllık sürenin piyasaya sürme, yani ilgili binada asbest kullanılması ile işlemeye başladığı ve zarar görenin davayı açtığı anda sürenin işlemiş olduğu sonucuna varmıştır. İşte, AİHM bu kararın AİHS ni ihlal etmesi nedeniyle İsviçre yi tazminata mahkûm etmiştir. Bu karardan sonra Yönerge'nin 11. hükmünün yürürlükte kalmaya devam edemeyeceği yönünde bkz. Koch, 2021: 7. Benzer yönde bkz. BEUC Rapor, 21. Kararın arka planına ilişkin ayrıntılı bilgi için bkz. Fellmann, 2019: 3 vd. Bu kararın etkisiyle İsviçre de haksız fiilden doğan tazminat talepleri için süreler 1 Ocak 2020 den itibaren geçerli olmak üzere uzatılmıştır (m. 60 İBK). Buna göre alt süre 3 yıla çıkarılmıştır. Üst süre ölüm ve vücut bütünlüğü ihlalleri hâli için fiilin işlenmesinden veya sonlanmasından itibaren 20 yıl olarak belirlenmiştir (Mala gelen zararlarda ise 10 yıl olarak kalmıştır). Ancak ilginç bir şekilde imalatçının sorumluluğuna ilişkin düzenlemeler AB Yönergesi ne paralel bırakılmış, yani 10 yıllık hak düşürücü süre muhafaza edilmiştir. 194  Bkz. Fairgrieve ve diğerleri, 2016: 93. 582Ankara Üni. Hukuk Fak. Dergisi, 70 (2) 2021: 543-588  Ürün Güvenliği ve Teknik Düzenlemeler Kanunu…  göstermeksizin ayrılmıştır. Bu nedenle okuyucunun dikkatini çekmiş olacağı üzere, neredeyse her noktada bir soru işareti, yoruma açık bir husus kalmıştır. Bu sonuç bu makalenin yazarlarından birisi için şahsen de hazindir. Zira tam 1990 yılından beri değişen Bakanlar ve Bakanlıklar düzeyinde Türkiye nin hak ettiği gibi bir imalatçının korunması yasasının hazırlanması için çok çaba sarf etmiş, arka arkaya yasa teklifleri, raporlar ve makaleler yazmış, eğitimler vermiş  olmasına  rağmen  en  ufak  bir  katkı  sağlayamamıştır.  Bu  durum, ülkemizde bilim insanlarına verilen değerin hazin bir örneği olsa gerektir. Her hukukçunun  bildiği  gibi,  imalatçının  sorumluluğu  gibi  bir  kusursuz sorumluluk olgusunun son derece dikkatli kaleme alınması, hakime yorum konusunda mümkün olan en dar alanın bırakılması hukuk güvenliği açısından elzemdir. Ne yazık ki imalat hatasının dahi yanlış tanımlandığı bir kanunla çalışmak ve bu kanunu anlamlandırmak yargı erkinin omuzlarına yüklenmiş yeni bir yüktür.     583Yeşim M. ATAMER, Gökçe KURTULAN GÜNER  Ankara Üni. Hukuk Fak. Dergisi, 70 (2) 2021: 543-588",
     "Kaynakça": "Akçura Karaman, T. (2008). Üreticinin Ayıplı Ürününün Sebep Olduğu Zararlar Nedeniyle Üçüncü Kişilere Karşı Sorumluluğu. İstanbul: Vedat. Al,  D.  (2020).  7223  sayılı  Ürün  Güvenliği  ve  Teknik  Düzenlemeler  Kanunu Kapsamında Ürün Kavramı ve Üreticinin Sorumluluğu, Terazi Hukuk Dergisi, 15(169), 1802. Alheit,  K.  (2001).  The  Applicability  of the  EU Product  Liability  Directive  to Software, The Comparative and International Law Journal of Southern Africa, 34(2), 188. Atamer, Y. M. (1996). Üçüncü Kişinin Uğradığı Zararların Sözleşmesel Sorumluluk Kurallarına Göre Tazmini, Yargıtay Dergisi, 22(1), 99. Atamer, Y. M. (2007). Avrupa Topluluğu Hukukunda İmalatçının Sorumluluğu, Tüketicinin Korunması Semineri (ed. Ebru Ceylan). Ankara: Yetkin. Atamer, Y. M. (2012). Yeni Türk Borçlar Kanunu'nda Taşınır Satımı Sözleşmesi, Türk Borçlar Kanunu Sempozyumu (ed. M. Murat İnceoğlu). İstanbul: On İki Levha.  Aydos, O. S. (2008). Ürün Sorumluluğu. Ankara: Adalet. Baysal, B. (2019). Haksız Fiil Hukuku. İstanbul: On İki Levha. Bell, J. ve Ibbetson, D. (2014). European Legal Development - The Case of Tort. Cambridge: CUP. Bureau Européen des Unions de Consommateurs (2020). Position Paper - Product Liability 2.0 How to Make EU rules fit for consumers in the digital age (BEUC X-2020-024) ('BEUC Rapor') (https://www.beuc.eu/publications/beuc-x-2020024_product_liability_position_paper.pdf Borghetti, J. S. (2016). Product Liability in France, European product liability: an analysis of the state of the art in the era of new technologies (ed. Piotr Machnikowski). Cambridge: Intersentia. Bungert,  H.  (1991).  Compensating  Harm  to  the  Defective  Product  Itself  -  A Comparative Analysis of American and German Products Liability Law, Tulane Law Review, 66, 1179. Busch, C. (2019). When Product Liability Meets the Platform Economy: A European Perspective on Oberdorf v Amazon, Journal of European Consumer and Market Law, 8 (5), 173. Büyüksağiş, E. (2005). La notion de défaut dans la responsabilité du fait des produits. Zürih: Schulthess. 584Ankara Üni. Hukuk Fak. Dergisi, 70 (2) 2021: 543-588  Ürün Güvenliği ve Teknik Düzenlemeler Kanunu…  Cabral, T. S. (2020). Liability and Artificial Intelligence in the EU: Assessing the Adequacy of the Current Product Liability Directive, Maastricht Journal of European and Comparative Law, 27(5), 615. Çelt, D. Ö. (2021). Ürün Sorumluluğunda Yaşanan Güncel Gelişme: 7223 Sayılı Ürün Güvenliği ve Teknik Düzenlemeler Kanunu, AndHD, 7(1), 73. Erlüle, F. (2008). Yapımcının Sorumluluğu, MÜHFHAD, 14(4), 303. European Law Institute Innovation Paper Series (2021). Guiding Principles for Updating the Product Liability Directive for the Digital Age (Raportör: Christian Twigg-Flesner)  ('ELI Principles')(https://europeanlawinstitute.eu/fileadmin/user_upload/p_eli/Public ations/ELI_Guiding_Principles_for_Updating_the_PLD_for_the_Digital_Age. pdf Fairgrieve, D. ve diğerleri (2016). Product Liability Directive, European Product Liability - An Analysis of the State of the Art in the Era of New Technologies (ed. Piotr Machnikowski). Cambridge: Intersentia. Fairgrieve, D. ve Howells, G. (2007). Rethinking Product Liability: A Missing Element in the European Commission's Third Review of the European Product Liability Directive, The Modern Law Review, 70(6) 962. Fairgrieve, D./Howells, G./Pilgerstorfer, M. (2013). The Product Liability Directive: Time to Get Soft, Journal of European Tort Law, 4(1), 1. Fellmann, W. (2019) Basler Kommentar Obligationenrecht, 6. bası. Basel: Helbing Lichtenhahn. Fellmann, W. (2019). Entstehung des neuen Verjährungsrechts und Überblick, Das neue Verjährungsrecht (ed. Walter Fellmann). Bern: Stämpfli. Gezder, Ü. (2016). Elektronik Ticaret Hukuki İşlemlerinin Ayrımı - Dijital İçerik ve Hukuki Niteliği, Prof. Dr. Cevdet Yavuz'a Armağan Cilt 1, MÜHFHAD Özel Sayı, 22(3), 1119. Havutçu, A. (2005). Türk Hukukunda Örtülü Bir Boşluk: Üreticinin Sorumluluğu. Ankara: Seçkin. Hodges, C. (1998). Development Risks: Unanswered Questions, The Modern Law Review, 61, 560. Honatiau, B. (1978). The Council of Europe Convention on Products Liability, Georgia Journal of International and Comparative Law, 8 (2), 328. Honsell, H. (2007). Der Mangelfolgeschaden beim Kauf - der Papageienfall des Bundesgerichts BGE 133 III 257, Recht, 154. Honsell, H., Isenring, B. ve Kessler, M. A. (2013). Schweizerisches Haftpflichtrecht, 5. bası. Zürih: Schulthess. 585Yeşim M. ATAMER, Gökçe KURTULAN GÜNER  Ankara Üni. Hukuk Fak. Dergisi, 70 (2) 2021: 543-588    Howells, G. (2020). Protecting Consumer Protection Values in the Fourth Industrial Revolution, Journal of Consumer Policy, 43(1), 145. Howells, G. ve Pilgerstorfer, M. (2010). Product Liability, European Union Private Law (ed. Christian Twigg-Flesner). Cambridge: CUP.  Howells, G./Twigg-Flesner, C./Willett, C. (2017). Chapter 8: Product Liability and Digital Products, EU Internet Law (ed. Tatiana-Eleni Synodinou ve diğerleri). Berlin: Springer. Kanışlı, E. (2020). Ürün Güvenliği ve Teknik Düzenlemeler Kanunu (ÜGTFK) Uyarınca Üreticinin Sorumluluğu, İHM, 78(3), 1413. Kapancı, K. B. (2021). Özel Hukuk Perspektifinden Bir Değerlendirme: Yapay Zeka ve Haksız Fiil Sorumluluğu, Gelişen Teknolojiler ve Hukuk II - Yapay Zeka (ed. Eylem Aksoy Retornaz/ Osman Gazi Güçlütürk). İstanbul: On İki Levha. Kırca, Ç. (2007) Ürün Sorumluluğu. Ankara: BTHAE Kırca, İ. ve Aydın, R. (2006). İnkişaf Riski - İmalatçının/Üreticinin Sorumluluğu, Fikret Eren'e Armağan. Ankara: Yetkin. Koch, R. A. (2021). Spotlight - Product Liability in the Digital Age, ELI Newsletter, S. 1, Ocak-Şubat 2021. Kulaklı, E. (2009). Ürün Sorumluluğu ve Ayıp Kavramı. İstanbul: On İki Levha. Lannetti, D. W. (2000). Towards a Revised Definition of  Product  Under the Restatement (Third) of Torts, Product Liability, Tort & Insurance Law Journal, 35(4), 845. Oğuzer, P. (2020). Avrupa Birliği ve Türk Hukukunda Üreticinin Sorumluluktan Kurtuluş Sebepleri. İstanbul: On İki Levha. Oğuzman, M. K./Seliçi, Ö./Oktay Özdemir, S. (2020). Eşya Hukuku, 22. bası. İstanbul: Filiz. Okur, S. (2021). Otonom Araçlarda Sözleşme Dışı Hukuki Sorumluluk - Yapay Zeka Sorumluluk Doktrinine Mukayeseli Bir Katkı. Ankara: Adalet. Öcal Apaydın, B. (2021) TBK ve CISG Uyarınca Taşınır Satımında Ayıplı İfa Halinde Satıcının Sorumlu Olduğu Maddi Zarar. Ankara: Yetkin. Özsunay, E. (1979). Türk Hukukunda Gerçek Bir Boşluk: Yapımcının Sorumluluğu, BATİDER, X(1), 97.  Öztan, B. (1982). İmalatçının Sorumluluğu. Ankara: Turhan. Rusch, A. F. (2012). Weiterfresserschaden auch in der Schweiz?, HAVE, 2012(3), 269. Sanlı, K. C. (2007). Haksız Fiil Hukukunun Ekonomik Analizi. İstanbul: Arıkan. 586Ankara Üni. Hukuk Fak. Dergisi, 70 (2) 2021: 543-588  Ürün Güvenliği ve Teknik Düzenlemeler Kanunu…  Sanlı, K. C. ve Atamer, Y. M. (2012). Hukuk ve Ekonomi Perspektifinden İmalatçının Kusursuz Sorumluluğuna Dair Bir Değerlendirme, Prof. Dr. Belgin Erdoğmuş'a Armağan (ed. M. Murat İnceoğlu). İstanbul: Der. Serozan, R. (2017). Hukukta Yöntem – Mantık, 2. Bası. İstanbul: Vedat. Serozan, R., Baysal, B. ve Sanlı, K. C. (2019). Borçlar Hukuku Özel Bölüm, 4. bası. İstanbul: On İki Levha. Sirmen, L. (2020). Eşya Hukuku, 8. bası. Ankara: Yetkin. Sommer, M. (2020). Haftung für autonome Systeme. Baden-Baden: Nomos. Söğüt, İ. S. ve Akbulut, O. (2021). Covid-19 Aşısı ve Hukuk, Tıp Hukuk Dergisi, S. 19, 33. Tarman, Z. D. (2007). Türk Hukukunda İmalatçının Sorumluluğuna Genel Bir Bakış, İÜHFM, LXV (2), 299. Tekinay, S./Akman, S./Burcuoğlu, H./Altop, A. (1993) Tekinay Borçlar Hukuku Genel Hükümler, 7. bası. İstanbul: Filiz. Tiryaki, B. (2006). Avrupa Konseyi'nin 25.7.1985 Tarihli Direktifi'ne Göre Üreticinin Sorumluluğunun Şartları ve Tüketicinin Korunması Mevzuatı ile Mukayesesi, AÜHFD, 55(2), 229. Ünal, A. ve Kalkan, A. (2019). Türk Hukukunda Ürün Sorumluluğu Üzerine Olan ve Olması Gereken Hukuka Dair Genel Düşünceler, TAAD, 11(39), 45. Van Dam, C. (2007). European Tort Law. Oxford: OUP. Vigneron-Maggio-Aprile, S. (2018) Les fondamentaux de la responsabilité du fait des produits entre dommage et causalité: la perte d une chance au secours du lésé?, La responsabilité du fait des produits,  - Journée de la responsabilité civile 2016 (ed. Christine Chappuis/Bénédict Winiger/Arnaud Campi). Zürih: Schulthess. Von Bar, C. (2000). The Common European Law of Torts, C. 2. Münih: C. H. Beck. Wagner, G. (2017). Produkthaftung für autonome Systeme, AcP 217, 718. Wagner, G. (2020). Münchener Kommentar zum BGB, 8. bası. Münih: C. H. Beck. Weniger, C. (1994). La responsabilité du fait des produits pour les dommages causés à un tiers au sein de la Communauté Européenne. Cenevre: Droz. Werro, F. (2005). La responsabilité civile. Bern: Stämpfli. Werro, F. (2012). La jurisprudence de la CJUE en matière de responsabilité du fait des produits et son impact sur l'application de l'article 208 al. 2 CO, Liber amicorum  Roland  Brehm  (ed.  Stephan  Fuhrer/Christine  Chappuis).  Bern: Stämpfli. 587Yeşim M. ATAMER, Gökçe KURTULAN GÜNER  Ankara Üni. Hukuk Fak. Dergisi, 70 (2) 2021: 543-588    Werro, F. (2018) La responsabilité pour produits pharmaceutiques défectueux dans la jurisprudence récente, La responsabilité du fait des produits - Journée de la responsabilité civile 2016 (ed. Christine Chappuis/Bénédict Winiger/Arnaud Campi). Zürih: Schulthess. Werro, F. ve Hasbun, C. (2016). Is MacPherson A Legacy of Civilian Views?, Journal of Tort Law,  9 (1-2), 67. Whittaker, S. (1989). European Product Liability and Intellectual Products, Law Quarterly Review, 105, 125. Whittaker, S. (2005). Liability for Products - English Law, French Law, and European Harmonisation. Oxford: OUP. Whittaker, S. (2014). Introduction to Fault in Product Liability, The Development of Product Liability (ed. Simon Whittaker). Cambridge: CUP. Winiger, B. (2016). Product Liability in Switzerland, European product liability: an analysis of the state of the art in the era of new technologies (ed. Piotr Machnikowski). Cambridge: Intersentia. Wuyts, D. (2014). The Product Liability Directive- More than Two Decades of Defective Products in Europe, Journal of European Tort Law, 5(1), 1.  588"
}