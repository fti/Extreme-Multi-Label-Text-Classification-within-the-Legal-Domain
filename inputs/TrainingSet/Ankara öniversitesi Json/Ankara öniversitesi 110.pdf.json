{
     "Tip": "Makale",
     "Dergi İsmi": "",
     "Üniversite İsmi": "Ankara Üniversitesi",
     "Gün": "",
     "Ay": "",
     "Yıl": "2019",
     "Cilt": "68",
     "Sayı": "1",
     "Başlık": "EL DEĞİŞTİREN TAŞINMAZ KİRALARI BAKIMINDAN TBK.m.310 İLE KİRANIN ŞERHİNE İLİŞKİN TBK.m.312 HÜKÜMLERİNİN TAHLİLİ",
     "Title": "Analysis of the Turkish Code of Obligations' 310th Article Related to Rental Contracts on Immovable Properties and the 312th Article on the Annotation of Lease Contracts",
     "Yazar İsmi": [
          "Sami AKKURT"
     ],
     "Danışman İsmi": "",
     "Anahtar Kelimeler": [
          "Taşınmaz Kirası",
          "Kuvvetlendirilmiş Alacak Hakkı",
          "Sözleşme Mecburiyeti",
          "Kira Hakkının Şerhi"
     ],
     "Keywords": [
          "Property Lease Contract",
          "Cumulative Claim",
          "Compulsion of Contract",
          "Annotation of Lease Contract"

     ],
     "Özet": "6098 sayılı yeni Türk Borçlar Kanunu, kira konusu taşınmazların el değiştirmesi yahut sınırlı aynî haklarla kayıtlanması durumunda kiracının sahip olduğu haklara ilişkin devrimsel değişiklikler getirmiştir. Buna göre, TBK.m.310  hükmü  uyarınca  kira  sözleşmesinin  kurulmasından  sonra kiralananın herhangi bir sebeple el değiştirmesi durumunda, yeni malikin kira sözleşmesinin tarafı olacağı hükme bağlanmıştır. TBK.m.312 ise kira hakkının  şerhini düzenlemekte olup,  şayet  kira hakkı  şerh edilirse,  yeni mâlikin kiracıya karşı ihtiyaç sebebiyle tahliye dâvası dahi açamayacağı belirtilmiştir.  Bu  nedenle  çalışmada,  böyle  bir  kira  hakkının  ne  şekilde kurulduğunun, hukukî niteliğinin, kuvvetinin ve şerh edilmesinden doğacak sonuçların  değerlendirilmesi  ihtiyacı  hâsıl  olmuştur.  Çalışmada  anılan hususlara, teknik çerçevede açıklık getirilmeye gayret edilmiştir. Anahtar  Kelimeler:  Taşınmaz  Kirası,  Kuvvetlendirilmiş  Alacak Hakkı,  Sözleşme  Mecburiyeti,  Kira  Hakkının  Şerhi,  TBK.m.310, TBK.m.312                                                    Makalenin geliş tarihi: 12.07.2018   Makalenin kabul tarihi: 26.10.2018    Dr. Öğr. Üyesi Selçuk Üniversitesi Hukuk Fakültesi, Medenî Hukuk Anabilim Dalı.Sinan Sami AKKURT  Ankara Üni. Hukuk Fak. Dergisi, 68 (1) 2019: 39-56 ABSTRACT The new Turkish Code of Obligations (Code nmb. 6098) established the revolutionary changes about tenant s rights when a rented propery has been sold to a third person. According to Turkish Code of Obligations (article 310), when a rented property sold to a third person (to a new owner) for any reason  after the  lease  contract,  the  contractual  rights  will  automatically belongs to this new owner. Article 312 regulates the annotiation of lease contract. According to this regulation, if the lease contract has been annotiate to Turkish Land Registry, the new host can not file to a tenant about eviction of tenancy. Therefore, a need for evaluation is born about what the legal charecter of such a lease is. This study aims to make a technical explanation of the above - mentioned points. Key Words: Property Lease Contract, Cumulative Claim, Compulsion of Contract, Annotation of Lease Contract, Turkish Code of Obligations article 310, TCO.art.312 I - GİRİŞ 6098  sayılı  Türk  Borçlar  Kanunu  (TBK.) nun   Kiralananın  el değiştirmesi  başlıklı 310 uncu maddesinin ilk fıkrası, kira sözleşmesinin kurulmasından  sonra  kiralananın  herhangi  bir  sebeple  el  değiştirmesi durumunda,  yeni  malikin  kira  sözleşmesinin  tarafı  olacağını  hükme bağlamıştır. Bu  düzenle  çerçevesinde,  kiracılı  bir  taşınmaz  üzerinde  sonradan mülkiyet hakkı kazanan üçüncü kişilerin, söz konusu kazanım ile birlikte kendiliğinden  ve  kanun  gereği  önceki  malik  ile  kiracı  arasındaki  kira sözleşmesinin  tarafı  hâline  gelecekleri  aşikârdır.  Durum  böyle  olmasına rağmen,  kiracıya,  önceki  mâlik  ile  aralarındaki  kira  sözleşmesini  tapu siciline şerh ettirebilme imkânı da tanınmıştır. Aşağıda 6098 sayılı  yeni  TBK. nun ortaya çıkardığı bu durumun, borçlar hukukunun temel ilkelerinden olan  sözleşme serbestîsi  ile eşya hukukunun temel prensiplerinden olan  aynî hakların mutlaklığı  ilkeleri karşısında,  eski  durumla  mukayeseli  olarak  değerlendirmesi  yapılmaya gayret edilecek ve durum zaten böyleyken m.312 de kiracıya sunulan şerh imkânının işlevi ve lüzumuna temas edilmeye çalışılacaktır. 40Ankara Üni. Hukuk Fak. Dergisi, 68 (1) 2019: 39-56  El Değiştiren Taşınmaz … II -  SÖZLEŞME SERBESTÎSİ ÇERÇEVESİNDE TBK.m.310 HÜKMÜNÜN TAHLİLİ  Sözleşme serbestîsi (özgürlüğü) , borçlar hukukuna hâkim olan temel ilkelerden olup genel olarak kişilerin, hukukun emredici hükümlerine aykırı olmamak  kaydıyla  birbirleriyle  sözleşme  yapıp  yapmamaya  ve/  veya serbestçe  seçebildiği  diğer  kişi  yahut  kişilerle  sözleşme  yapmayı  tercih etmeleri durumunda, bunun koşullarına, içeriğine ve sonlandırılmasına kendi özgür iradeleriyle karar verebilmelerini ifade eder (AY.m.48; TBK.m.26,                                                  1   Konu hakkında detaylı açıklamalar için bkz., Tekinay, S. Sulhi / Akman, Sermet / Burcuoğlu, Haluk / Altop, Atilla: Tekinay Borçlar Hukuku – Genel Hükümler, Bası 7, İstanbul 1993, s. 362; Oğuzman, M. Kemal / Öz, M. Turgut: Borçlar Hukuku – Genel Hükümler, C. 1, Bası 11, İstanbul 2013 (Borçlar), s. 24; Eren, Fikret: Borçlar Hukuku – Genel Hükümler, Bası 16, Ankara 2013, s. 297; Kılıçoğlu, M. Ahmet: Borçlar Hukuku – Genel Hükümler, Bası 17, Ankara 2013, s. 75, Antalya, O. Gökhan: Borçlar Hukuku – Genel Hükümler, C. 1, İstanbul 2012, s. 53; Zevkliler, Aydın: Borçlar Hukuku – Genel Hükümler,  Ankara  2001,  s.15.  HGK.  10.12.2003,  E.  2003/4-693  K.  2003/740,  Anayasa'nın 48. maddesine göre kişiler sözleşme özgürlüğüne sahiptirler. Genel olarak özel hukuk alanında diğer kişilerle olan ilişkilerini hukuk düzeni içinde kalmak şartıyla diledikleri gibi düzenler, diledikleri konuda, diledikleri ile sözleşme yapabilirler. Bu olanak Anayasa ve Borçlar Kanununda öngörülen sözleşme özgürlüğü (Akit Serbestîsi) ile teminat altına alınmıştır. Bu sözleşme özgürlüğü çerçevesinde kişiler kanun tarafından düzenlenmiş  olan  sözleşme  tiplerinden  ayrı  karma  veya  nev'i  şahsına  münhasır sözleşmeler yapmak ve bunların koşullarını diledikleri gibi tespit etmek, buyurucu ve yasak  koyan  kurallara,  ahlak  ve  adaba  aykırı  olmamak  şartıyla  Kanun  tarafından düzenlenmiş olan sözleşme fizyonomisini (tipini) değiştirmek ve konusunu yasal sınırlar içinde tayin etmek hakkına haizdirler. Bu genel tanımlamaya göre Türk-İsviçre hukukunda kural  sözleşme  özgürlüğü  olmakla  birlikte  bu  aynı  zamanda  sözleşmeyi  yapmayı reddedebilme özgürlüğünü de birlikte getirir. Kurallar bunlar olmakla birlikte bunun istisnasını  sözleşme yapma mecburiyeti  veya  sözleşme yapma yükümlülüğü  oluşturur. Piyasa  ekonomisinin  hâkim  olduğu  hukuk  sistemlerinde,  sözleşme  özgürlüğünden doğabilecek bazı sakıncalar ile özellikle ekonomik gücün kötüye kullanılmasını düzeltmek amacıyla bu sistem öngörülmüştür. Tekelci ekonomik güçlerin haksız kazançlarını veya bu güçlerini kötüye kullanmalarını önlemek, bir dereceye kadar bu dengesizlik ve haksızlığı düzeltmek için işletme ve kuruluşlara tekel mahiyetindeki madde ve hizmetleri talep eden fertlerle sözleşme yapma zorunluluğu getirilmiştir. Sözleşme yapma mecburiyeti, bazı kişi, kuruluş ve kurumların hukuk düzeninde hak sahibi sayılan kişilerin talebi üzerine bunlarla belirli bir sözleşmeyi yapma yükümlülüğünü ifade eder. Sözleşme yapma mecburiyetinin mevcut olduğu hallerde, sözleşmeyi yapmaktan kaçınma, hukuka aykırı bir davranış oluşturur. Böyle bir kaçınmaya karşı iki türlü yaptırım uygulanabilir. İstenilen sözleşmeyi yapmaktan kaçınan kişi, kuruluş ve kuruma karşı ya aynen ifa davası açılarak sözleşmenin yapılması sağlanır. Ya da onun aleyhine tazminat davası açılarak uğranılan zararın tazmini istenebilir. Özel hukuk kökenli kanunlarda sözleşme yapma zorunluluğu yasa koyucu tarafından öngörülebilinir. Örneğin zorunlu geçit ve zorunlu kaynak haklarında belirli şartların bulunması halinde taşınmaz maliki, komşusuyla bir irtifak sözleşmesi 41Sinan Sami AKKURT  Ankara Üni. Hukuk Fak. Dergisi, 68 (1) 2019: 39-56 27;  TMK.m.23).  Ancak  anılan  ilkenin  genel  olarak  pek  çok  sözleşme bakımından cari olması her ne kadar esas kural olsa da bu kuralın her durumda mutlak şekilde uygulanması mümkün olmaz. Başka bir deyişle sözleşme serbestîsi sınırsız değildir. Nitekim kimi durumlarda kişinin, hukuk düzeninde yer alan bir norm dolayısıyla, o yönde bir iradesi olmasa bile diğer bir kimsenin yararına olacak şekilde onunla, önceden bir kişi/ kurum yahut  kanunkoyucu  tarafından  belirlenen  şekil  ve  muhteva  ile  sözleşme yapmak  zorunda  bırakılması  söz  konusu  olabilir.  Böyle  bir  durumda istisnaen,  ilgili  hususta   sözleşme  yapma  mecburiyeti  (zorunluluğu)  bulunduğundan bahsedilir. TBK.m.310/  f.1,   Sözleşmenin  kurulmasından  sonra  kiralanan herhangi bir sebeple el değiştirirse, yeni malik kira sözleşmesinin tarafı olur.   şeklindedir.  Buna  göre  kira  konusu  taşınmaz,  kiralayan  malik tarafından, kiracıyla aralarındaki kira sözleşmesinin devamı esnasında bir üçüncü kişiye temlik edildiğinde, anılan taşınmazın mülkiyetini temlik alan bu üçüncü kişi/ yeni malik, kendiliğinden ve kanun gereği kira sözleşmesinin                                                                                                                    yapmak zorundadır. Malik sözleşmeyi yapmazsa, açılacak dava üzerine hâkim vereceği karar  ile  sözleşmenin  kurulmasını  sağlar.  Kamu  hukuku  alanında  da  yasa  koyucu sözleşme yapmayı emredebilir. 2918 sayılı Yasanın 101. maddesi uyarınca Trafik Zorunlu Mali Sorumluluk Sigortası yapılması yasal bir zorunluluk olarak getirilmiş ve bu kural uyarınca sigorta ettiren ile sigortacı arasında sigorta sözleşmesi yapılmak suretiyle yasal zorunluluğun yerine getirilmesi sağlanmıştır. Avukatlık Kanunu'nun 42. maddesi, bir avukatın ölmesi veya iş yapamaz duruma gelmesi gibi hallerde onun elindeki işleri yürütmek üzere, baro başkanına bir avukatı görevlendirmek yetkisi vermektedir. Bu halde görevlendirilen avukat, iş sahibi ile vekâlet sözleşmesi yapmaktan -mazeretsiz olarak- kaçınamaz. Fiili tekel durumunda bulunan özel kişilerden bir eczacı, hekim, fırıncı veya lokantacının  sahip  oldukları  mallarla,  arz  edecekleri  hizmet  yönünden,  sözleşme özgürlüğü çerçevesinde bir sözleşme yapma zorunluluğu bulunmadığı ileri sürülebilir. Ancak bu gibi kişilerin haklı bir sebebe dayanmadan sözleşme yapmaktan kaçınmaları, hukuka ve bilhassa ahlaka, dürüstlük kuralına ya da hakkın kötüye kullanılmaması kuralına aykırılık teşkil etmesi halinde sözleşme yapmak hükümlülüğü söz konusu olur... , Ulusal Yargı Ağı Projesi (UYAP.), E.T., 04.07.2018.  2   13 HD. 18.04.2002, E. 2002/2584 K. 2002/4338,  Borçlar Hukukunda, sözleşme yapma hürriyeti kural olmakla birlikte, bunun da bazı istisnaları vardır. Devlet veya kamu kurumlarının  tekelinde  bulunan  bazı  kamu  hizmetleri  ve  zaruri  ihtiyaç  maddelerini dağıtan kuruluşlarla, bunları talep eden kişiler arasında sözleşme yapma mecburiyeti vardır. bu nedenle davalı .. enerji dağıtım tekelini elinde bulunduran bir kurum olarak sözleşme yapmak zorundadır. Bu sözleşmeyi yapmak içinde, alacaklı olmadığı kişilere, mükellefiyet  getirecek  şekilde  eski  borçların,  abone  olmayan  davacıdan  istenmesi sözleşme yapma hürriyetine engel teşkil eder. , Ulusal Yargı Ağı Projesi (UYAP.), E.T., 04.07.2018. Sözleşme yapma zorunluluğu hakkında ayrıntılı bilgi için bkz., Ayrancı, Hasan:  Sözleşme Kurma Zorunluluğu , AÜHFD., C. 52, S. 3, 2003, s. 230 vd. 42Ankara Üni. Hukuk Fak. Dergisi, 68 (1) 2019: 39-56  El Değiştiren Taşınmaz … tarafı hâline gelmektedir. Bu yönüyle söz konusu  yasal sözleşme devri , karşılıklı alacakların temliki ve borçların naklinin de taşınmaz mülkiyetinin sonraki müktesibe devri ile birlikte, ileriye etkili olarak ve kendiliğinden gerçekleşmesi sonucunu doğurmaktadır.  Anılan  düzenlemenin  kiracının  önceki  mâlik  ile  aralarındaki  kira sözleşmesinden kaynaklanan hakkını yeni malike karşı da ileri sürebilmesini sağlamak ve bu yolla kiracıyı yeni malik karşısında korumak amacıyla ihdas edildiği söylenmektedir.  Kanun gereği mülkiyetin devrine bağlı olarak kendiliğinden gerçekleşen bu durumda, kiralayan (önceki mâlik) ve kiracı arasındaki kira sözleşmesi, doğurduğu tüm hak ve borçlar ile birlikte yasa gereği, kendiliğinden yeni malike geçmektedir. Yani böyle bir durumda kira sözleşmesi, bütün hak ve                                                  3   Altınok – Ormancı, Pınar:  Kira Sözleşmesinin Kurulmasından Sonra Kiralananın El Değiştirmesi:  Satım Kirayı Bozmaz  İlkesinin Sonuçları , İstanbul Ticaret Üniversitesi Sosyal Bilimler Dergisi, Y. 12, S. 24, Güz 2013/ 2, s. 129. 4   TBK  310 uncu  madde  gerekçesi   Maddenin  birinci  fıkrasında,  818  sayılı  Borçlar Kanununun 254 üncü maddesinin birinci ve ikinci fıkralarından farklı olarak, kiracıyı yeni malik karşısında korumak amacıyla, kiracının kiracılık hakkını yeni malike karşı da ileri sürebileceği ve yeni malikin kiralananı edindiği anda, kanun gereği, kira sözleşmesinin tarafı olacağı kabul edilmiştir. Bununla birlikte, bu fıkra ile, İcra ve İflâs Kanununun 135 inci  maddesinde  öngörülen  koşulların  gerçekleşmesi  hâlinde,  belirtilen  maddenin uygulanması olanağı ortadan kaldırılmamaktadır. Maddenin ikinci fıkrasında ise, 818 sayılı  Borçlar  Kanununun  254  üncü  maddesinin  son  fıkrasında  olduğu  gibi, kamulaştırmaya ilişkin hükümler saklı tutulmuştur.  şeklindedir. 5   3 HD. 15.2.2018, E. 2017/5386 K. 2018/1155,  TBK  nun 310. maddesi hükmüne göre kiralananın mülkiyetinin kiralayan malik tarafından üçüncü kişiye devri ile birlikte, kiralayan ve kiracı arasındaki kira sözleşmesi tüm hak ve borçları ile birlikte yasa gereği kendiliğinden yeni malike geçer. . Aynı yönde bkz., 3 HD. 25.1.2018, E. 2017/16878 K. 2018/722; 3 HD. 18.1.2018, E. 2017/3940 K. 2018/330; 3 HD. 18.5.2017, E. 2017/12249 K. 2017/7546. Ayrıca bkz., 3 HD. 9.11.2017, E. 2017/14961K. 2017/15566,  TBK 310. maddesi  uyarınca  yeni  malik  kendisinden  önce  yapılan  kira  sözleşmesinin  tarafı olacaktır. . 3 HD. 11.10.2017, E. 2017/5469 K. 2017/13735,  TBK  nun 310. maddesi gereğince kiralananın mülkiyetinin kiralayan malik tarafından üçüncü kişiye devri ile birlikte, kiralayan ve kiracı arasındaki kira sözleşmesi tüm hak ve borçları ile birlikte yasa  gereği  kendiliğinden  yeni  malike  geçer. .  3  HD.  23.3.2017,  E.  2017/1842  K. 2017/3761,  Davacı, kiralanan taşınmazı 12.06.2012 tarihinde satın almakla TBK  nun 310.  maddesi  hükmü  gereğince  kira  sözleşmesinin  tarafı  haline  gelmiştir. .  3  HD. 3.5.2017, E. 2017/2059 K. 2017/6435,  TBK. nun 310. maddesi hükmüne göre kiralananın mülkiyetinin kiralayan malik tarafından üçüncü kişiye devri ile birlikte, kiralayan ve kiracı arasındaki kira sözleşmesi tüm hak ve borçları ile birlikte yasa gereği kendiliğinden yeni malike geçer. TBK. nun 310. maddesi gereğince yeni malik önceki malikle yapılan kira sözleşmesinin tarafı olacağından davalının, kiralanan da kiracı olarak bulunduğunu ispat etmekle yükümlüdür. . 3 HD. 7.6.2017, E. 2017/3517 K. 2017/8511 ,  Kiralananın 43Sinan Sami AKKURT  Ankara Üni. Hukuk Fak. Dergisi, 68 (1) 2019: 39-56 borçlarıyla  birlikte  kira  konusu  eşyayı  temlik  alan,  ancak  kuruluşunu istemek,  sözleşmenin  karşı  tarafını  (kiracıyı)  seçmek  yahut  sözleşmenin muhtevasını (örneğin kira parasını, fer ilerini vs.) belirlemek gibi hususlarda hiçbir iradesi hatta belki de o yönde bir isteği dahi bulunmayan yeni mâlike geçmekte; böyle bir durumda kiralayan sıfatı da artık ileriye etkili olarak yeni mâlike ait olmaktadır.  Bu açıdan ve yukarıdaki genel açıklamalar çerçevesinde TBK.m.310 hükmüne bakıldığında, yeni malik ile kiracı arasında satımla (ve kiralanan taşınmazın  yeni  malik  adına  tesciliyle)  meydana  gelen  kira  ilişkisi bakımdan  her  ikisi  için  de  kanun  tarafından  bir  sözleşme  mecburiyeti getirildiğinin söylenmesi yanlış olmayacaktır. Zira her ne kadar önceki malik ve kiracı arasındaki kira ilişkisi, onlar arasında sözleşme serbestîsi çerçevesinde kurulmuşsa da bu ilişkiye, kuruluşunu, koşullarını ve içeriğini belirlemede herhangi bir etkisi olmaksızın kanun gereği kendiliğinden taraf hâline  gelen  hatta  bu  ilişkiyi  bizatihi  devralan  yeni  malik  bakımından ortada bir mecburiyet olduğu aşikârdır. Yine bu hususta, kira ilişkisinin bu yolla  tarafı  olmak  istemeyen  bir  kimsenin,  kiracılı  bir  taşınmazı  satın almak zorunda olmadığı, eğer bunu istemiyorsa o taşınmazı almamakta serbest olduğu, bu nedenle şayet kiracılı taşınmazın mülkiyetini devralmak istiyorsa  sözleşmeye  taraf  olmak  yönünde  de  zımnî  bir  kabulünün bulunduğu,  bu  nedenle  TBK.m.310  hükmünün  sözleşme  mecburiyeti                                                                                                                    satılmasıyla yeni malik TBK  nun 310.maddesi gereğince kira sözleşmesinin tarafı haline gelir. Bu durumda davacının yeni malik sıfatı ile ödenmeyen kira paralarını istemesinde usulsüzlük bulunmamaktadır. . Ancak bkz., 3 HD. 10.3.2016, E. 2016/1421 K. 2016/1846,  Türk Borçlar Kanunu 310 maddesi hükmü uyarınca davacı malik sözleşmenin tarafı olur ise de davanın tarafı olamaz. Önceki Malik tarafından açılan davayı ancak dava hakkının yeni  malik  ...'  na  temlik  edilmesi  halinde  yeni  malikin  davayı  takip  etme  hakkı bulunmaktadır.  Erişim için bkz., Ulusal Yargı Ağı Projesi (UYAP.), E.T., 04.07.2018.  6   Aral, Fahrettin / Ayrancı, Hasan: Borçlar Hukuku – Özel Borç İlişkileri, Bası 11, Ankara 2005, s. 287 – 288; Tercier, Pierre / Favre, Pascal G.: Les Contracts Spécilux, 4th Edition, Zurich 2009, nmb. 2469, 2476.  7   Aynı yönde bkz., Aral / Ayrancı, s. 287. 8   Bu düzenlemeyle sözleşme serbestîsinin aşırı derecede sınırlandırıldığı yönünde bkz., karş. Altınok – Ormancı, s. 140. 9   Doktrinde yeni malikin, kiralananı kira sözleşmesinin varlığını bilerek satın almış olması durumunda bile, kira bedelinin kendisine bildirilenden veya rayiç bedelden düşük olduğu durumlarda, ekonomik ayıbın varlığından hareketle eski malikin ayıba karşı tekeffül sorumluluğunu doğurabileceği, ancak bunun için yeni malikin kira bedelini bilmiyor olması gerektiği ifade edilmektedir. Bu yönde bkz., İnceoğlu, M. Murat: Kira Hukuku, C. 2, İstanbul 2014, s. 597. 44Ankara Üni. Hukuk Fak. Dergisi, 68 (1) 2019: 39-56  El Değiştiren Taşınmaz … yaratmadığı düşünülebilse de münferit bir taşınmazda salt kiracı bulunduğu için  bir  kimsenin  o  taşınmazı  devralmaktan  kaçınmasını  beklemek menfaatler dengesi ve hayatın olağan akışı çerçevesinde başlı başına ona ya bir vazgeçiş yahut bir mecburiyet yaratmaktadır.  Durum kiracı bakımından da aynıdır. Nitekim o, şayet kira sözleşmesinin yeni tarafı, yani yeni muhatabı olacak olan sonraki müktesiple akdî ilişki kurmak yahut sürdürmek istemiyorsa ya taşınmazı tahliye edecek yahut sair suretle ilişkiyi sonlandıracak yahut o ilişkiye mecburen devam edecektir. TBK.m.310 uyarınca yeni malikin kendiliğinden kira sözleşmesinin tarafı olması satım sözleşmesi bakımından  iradî şart  olarak da değerlendirilemez. Zira  önceki  ve  sonraki  (yeni)  malikler  arasındaki  satımın  hüküm  ifade edebilmesi, hâlihazırdaki kiracıyla önceden kira sözleşmesi yapılmasına yahut mevcut sözleşmenin yeni mâlike devredilmesine bağlı tutulmamaktadır. Bu bakımdan, TBK.m.310 un emredici hükmünün, kira ilişkisinin devri ve  devamı  bakımından  hem  kiracıya  hem  de  yeni  mâlike  sözleşme mecburiyeti  getirdiğinin  söylenmesi  teknik  anlamda  isabetsiz görülmemektedir. Ancak belirtmek gerekir ki bu mecburiyet, yeni mâlik ile (kiralayan) önceki mâlik arasındaki satış sözleşmesi bakımından değil, yeni mâlik ile kiracı arasında kendiliğinden kurulan kira ilişkisi bakımından söz konusu olmaktadır. Nitekim önceki mâlik ile yeni mâlik arasındaki satım, genel  kural  olan  sözleşme  serbestîsi  ilkesine  tabidir.  Aynı  serbestî, (kiralayan) önceki mâlik ile kiracı arasında da caridir.                                                   10  Genel olarak iradî şart, bir hukukî işlemin kurulmasının yahut hukukî sonuçlarının, ilerde gerçekleşip  gerçekleşmeyeceği  taraflardan  birinin  iradesine  bağlı  bir  olaya endekslenmesidir. Başka bir deyişle iradî şartta, taraflardan birinin iradesine bağlı bir olay, hukukî işlemin kurulması yahut sonuçlarını doğurması için koşul olarak kararlaştırılmıştır. Ayrıntılı bilgi için bkz., Arsebük, Esat: Borçlar Hukuku, C. I, Bası 3, Ankara 1950, s.259; Belen, İbrahim: Şartlı ve Mükellefiyetli Bağışlama, Yayınlanmamış Yüksek Lisans Tezi, Ankara 2005, s. 62 – 63; Funk, Fritz: Borçlar Kanunu Şerhi – Umumi Hükümler (Çev: Hıfzı Veldet / Cemal Hakkı Selek), C. I, İstanbul 1938, s. 220; Martin, Alfred: Borçlar Kanunu Şerhi Hukuku Medeniye Akitleri (Çev: Ahmet Cevat Bey), C. 2, İstanbul 1931, s. 77; Oser, H. / Schönenberger, W.: Borçlar Hukuku Birinci Kısım Madde 1 – 40 (Çev: Recai Seçkin), Ankara 1947, N. 3, s. 925; Pulaşlı, Hasan: Şarta Bağlı İşlemler ve Hukuki Sonuçları, Ankara 1989, s. 83; Saymen, Ferit H. / Elbir, Halid K.: Türk Borçlar Hukuku Umumi Hükümler, İstanbul 1966, s. 805; Schwarz, Andreas: Borçlar Hukuku Dersleri (Çev: Bülent Davran), C. 1, İstanbul 1948, s. 410; Velidedeoğlu, Hıfzı Veldet / Kaynar, Reşad: Borçların Umumi Hükümleri, İstanbul 1957, s. 150; von Tuhr, Andreas: Borçlar Hukukunun Umumi Kısmı (Çev: Cevat Edege), C. 1 – 2, Ankara 1983, 742.  45Sinan Sami AKKURT  Ankara Üni. Hukuk Fak. Dergisi, 68 (1) 2019: 39-56 III -  AYNÎ  HAKLARDA  MUTLAKLIK  VE  EŞYAYA BAĞLI  BORÇ  KAVRAMLARI  ÇERÇEVESİNDE TBK.m.310 HÜKMÜNÜN TAHLİLİ Kira  konusu  taşınmaz  üzerinde  gerek  (kiralayan)  önceki  malikin gerekse  (sonraki  müktesip)  yeni  mâlikin  mülkiyet  hakları,  kira  konusu taşınmaz  üzerinde  doğrudan  doğruya  hâkimiyet  sağlayan  ve  bu  nedenle herkese karşı ileri sürülebilen mutlak haklardandır. Böyle bir taşınmaz üzerinde kira hakkına sahip olan kiracının hakkı ise, aslında sadece kira sözleşmesinin karşı tarafı olan kiralayana (çoğunlukla önceki mâlike) karşı ileri  sürülebilen  ve  ihlâli  sadece  onun  tarafından  mümkün  olan  nisbî haklardan  olmalıdır.  Lâkin  bu  genel  prensip  doğrultusundaki  818  sayılı TBK. nun  benimsediği  sistemden  farklı  olarak,  6098  sayılı  TBK.m.310 çerçevesinde kiracının nisbî nitelikteki bu alacak hakkını sonraki aynî hak sahiplerine karşı da (şerh ile kuvvetlendirilmiş olmasa bile) ileri sürebiliyor olması, sonradan el değiştiren yahut sınırlı aynî hakla kayıtlanan taşınmazlar üzerindeki bu kira hakkının, kanun tarafından re sen kuvvetlendirilmiş bir alacak  hakkı  mı,  yoksa  bilinen  anlamıyla  eşyaya  bağlı  borç  mu doğurduğunun tartışılmasını gerektirmektedir.  Eşyaya  bağlı  borç  ilişkisi  ile  aynî  haklar  çoğunlukla  birbirine karıştırılırlar. Genel olarak bir kimsenin mâlik olduğu bir eşya dolayısıyla borç  yükümlülüğü  altına  girmesine   eşyaya  bağlı  borç   denir.  Burada, eşyanın sahibi değiştikçe buna bağlı borcun yükümlüsü de değişmektedir. Başka bir deyişle eşyaya bağlı borç ilişkisinde eşyaya kim mâlik ise, kural olarak  ona  bağlı  borcun  alacaklıya  karşı  yükümlüsü  de  o  olur.  Teknik anlamda eşyaya bağlı borç, eşyanın ilişkin olduğu alacak hakkının bir sicile şerh edilmesiyle doğar.                                                  11  Detaylı  açıklamalar  için  bkz.,  Sirmen,  Lâle:  Eşya  Hukuku,  Ankara  2013,  s.  28; Oğuzman, M. Kemal / Seliçi, Özer / Oktay – Özdemir, Saibe: Eşya Hukuku, Bası 15, İstanbul 2012, s. 20; İmre, Zahit: Aynî Hak Mefhumu Üzerine Düşünceler, Gönensay Armağanı, İstanbul 1955, s. 332 – 335; Hatemi, Hüseyin / Serozan, Rona / Arpacı, Abdülkadir: Eşya Hukuku, İstanbul 1991, s.14; Reisoğlu, Safa: Eşya Hukuku – Zilyetlik, Tapu Sicili, Kadastro, Bası 7, Ankara 1984, s. 26; Akipek, Jale G.: Türk Eşya Hukuku, C. 1, Bası 2, Ankara 1972, s. 7; Ünal, Mehmet/ Başpınar Veysel: Şeklî Eşya Hukuku – Giriş, Zilyetlik, Tapu Sicili, Bası 9, Ankara 2017, s.10 vd.. 12  Oğuzman, M. Kemal,  Eşyaya Bağlı Haklar ve Borçlar , İÜHFM., C. 31, S. 1 - 4, 1965, s. 214 vd.; Serozan, Rona, Taşınır Eşya Hukuku, Bası 2, İstanbul 2007, s. 35 vd.; Gürsoy, Kemal T. / Eren, Fikret / Cansel, Erol: Türk Eşya Hukuku, Bası 2, Ankara 1984, s. 41 – 42 46Ankara Üni. Hukuk Fak. Dergisi, 68 (1) 2019: 39-56  El Değiştiren Taşınmaz … El  değiştiren  taşınmaz  üzerindeki  kira  hakkının,  TBK.m.310 çerçevesinde aynî hakka dönüşmediği aşikârdır. Zira kiracı yeni mâlikten, her ne kadar sözleşmenin yeni tarafı olsa da sadece kira hakkının gereklerini yerine getirmesini isteme yönünde bir alacak (talep) hakkına sahiptir. Yani el değiştiren taşınmaz üzerindeki kira hakkı mutlak nitelikte değildir; herkese karşı ileri sürülemez. Aynı şekilde böyle bir kira alacağının, her ne kadar sonuçları bakımından aynı etkiyi yaratsa da, özellikle kuruluşu itibariyle sadece   eşyaya bağlı  borç  şeklinde ifade edilmesi eksik görülmektedir. Nitekim bilinen (teknik) anlamıyla eşyaya bağlı borç, bir alacak hakkının, kanunen  cevaz  verildiği  ölçüde  ve  şartlarla  ilgili  sicile  şerh  edilmesiyle doğar (TMK.m.1009/ f.2). Lâkin el değiştiren bir taşınmaz üzerindeki kira hakkı,  TBK.m.310  hükmü  gereğince  kanunî  olarak  kendiliğinden kuvvetlendirilmiş durumda olup, hakkın kuvvetlendirilmesi ve dolayısıyla eşyaya bağlı borç doğuran bir niteliğe bürünebilmesi için şerh gibi başkaca bir  işlem  yapmaya  gerek  bulunmamaktadır;  sadece  kira  sözleşmesinin geçerli şekilde akdedilip taşınmaz zilyetliğinin kiracıya devri bunun için gerekli ve yeterlidir.  Yine eşyaya bağlı bir borç ilişkisinde eşyanın yeni mâliki, her ne kadar bağlı  borcun  ifasıyla  yükümlü  olsa  da  bu  yükümlülük  önceki  mâlikin borcunun  yeni  mâlik  üzerindeki  uzantısı  değildir;  her  mâlik,  kendi devresinde doğan borçtan şahsen sorumlu olur. TBK.m.310 hükmünün, el değiştiren  yahut  kayıtlanan  taşınmazlar  üzerindeki  kira  hakkının  bilinen tarzda bir eşyaya bağlı borç olarak nitelendirilmemesini gerektiren bir husus da bu noktada kendisini göstermektedir. Zira TBK.m.310 uyarınca sözleşme mecburiyeti esaslarına göre kendiliğinden ve kanun gereği yeni mâlike geçen kira borcu, önceden doğurduğu bütün hak ve yükümlülüklerle kendisine intikal etmekte, dolayısıyla bizatihi önceki borcun uzantısı hatta devamı olarak yeni mâlikin şahsına devrolmaktadır. Eski mâlikin kendi muaccel borçlarından  sorumluluğunun  devam  ediyor  olması,  sözleşmenin  aynı şartlarla yeni mâlike devrolmuş olması durumunu değiştirmez.                                                                                                                     vd.; Esener, Turhan / Güven, Kudret: Eşya Hukuku, Ankara 1990, s. 8; Aybay, Aydın/ Hatemi, Hüseyin: Eşya Hukuku Dersleri, İstanbul 1981, s. 11 vd.; Ayiter, Nuşin: Eşya Hukuku, Bası 3, Ankara 1987, s. 3 vd.; Oğuzman / Seliçi / Oktay - Özdemir, s. 20 - 21 vd.. 13  Aral / Ayrancı, s. 287; İnceoğlu, s. 608. 14  Aynı yönde bkz., İnceoğlu, s. 592. 47Sinan Sami AKKURT  Ankara Üni. Hukuk Fak. Dergisi, 68 (1) 2019: 39-56 Öte yandan eski mâlik ile kiracı arasında akdedilen kira sözleşmesinden kaynaklanan haklar, önceki mâlike karşı sözleşmenin tarafı (âkidi) olması dolayısıyla; yeni mâliklere karşı ise salt eşyaya mâlik olmaları dolayısıyla değil  fakat  kanun  gereği  sözleşmenin  tarafı  hâline  gelmiş  olmaları dolayısıyla ve yine sözleşmeye dayalı olarak ileri sürülebilmektedir. Yoksa bu  borcun  yeni  mâlike  karşı  ileri  sürülebilmesi,  salt  o  eşyaya  mâlik olmasından dolayı değildir. O, eşyaya mâlik olmakla sadece sözleşme tarafı hâline  gelmektedir.  Dolayısıyla  sonraki  müktesip,  aslında  yeni  mâlik sıfatıyla değil yeni âkit sıfatıyla borçlu olmaktadır. Zira burada sözleşmenin (borç ilişkisinin) yasa gereği devri söz konusudur. Bu  gerekçelerle,  taşınmazlar  üzerindeki  kira  ilişkisinin  niteliğinin, özellikle kuruluşu bakımından  kanun gereği kendiliğinden eşyaya bağlı kılınmış borç  şeklinde ifade edilmesi daha kapsayıcı görülmektedir. IV -   ALACAK  HAKLARINDA  NİSBÎLİK  VE  KUVVETLENDİRİLMİŞ  ALACAK  HAKKI  KAVRAMLARI ÇERÇEVESİNDE TBK.m.310 HÜKMÜNÜN TAHLİLİ Bilindiği üzere alacak hakkı, aynî hakkın aksine sadece ilişkin olduğu borç ilişkisinin taraflarınca ihlâl edilebilir ve bu nedenle sadece kaynağını teşkil  eden  borç  ilişkisinin  tarafları  arasında  ileri  sürülebilir.  Bu  durum alacak hakkının nisbiliği olarak tarif edilir. Öte yandan kanunun cevaz                                                  15  Benzer bir durum 6361 sayılı  Finansal Kiralama, Faktoring ve Finansman Şirketleri Kanunu nun 27. maddesinde de mevcuttur. Buna göre  Sözleşmede aksi öngörülmemişse kiralayan,  malın  mülkiyetini  bir  üçüncü  kişiye  devredemez.  Sözleşmede  bu  yetkinin tanınması hâlinde, devir, ancak başka bir kiralayana yapılabilir. Devralan, sözleşme hükümlerine uymak zorundadır. Devrin kiracıya karşı geçerli olması onun haberdar edilmesine bağlıdır.  Görüldüğü üzere, FKK.m.27 hükmünde düzenlenen husus da yasa gereği bir sözleşme devri olarak nitelendirilmektedir. Kanun gereği gerçekleşen bu tür devirlerde borç ilişkisi adeta eşya ile el değiştirmekte ve yeni mal sahibi sözleşmenin tüm sonuçlarıyla, tüm yenilik doğurucu haklarıyla ve bu haklara bağımlılıklarıyla eski malikin yerini almaktadır. Bu sayede alacaklı, sözleşme gereği, diğer sözleşen tarafa karşı sahip olduğu kişisel hakkını, borç ilişkisine yabancı kişilere karşı da ileri sürme hakkına sahip olmaktadır.  Detaylı  bilgi  için  bkz.,  Koyuncuoğlu,  Hikmet  :  Finansal  Kiralama Sözleşmesine İlişkin Uygulamadan Kaynaklanan Sorunların Değerlendirilmesi, İstanbul 2015, s. 77 – 78 vd. 16  Bu durum doktrinde  şerh edilmiş bir kişisel hakkın yarattığı eşyaya bağlı borç etkisini yasa gereği yaratan kiracılık hakkı  tabiriyle de ifade edilmektedir. Bu yönde bkz., İnceoğlu, s. 597, dn. 2401. 17  Detaylı bilgi için bkz., Oğuzman, / Öz, s. 28; Eren, s. 18; Kılıçoğlu, s. 10, Antalya, s. 8; Zevkliler, s.5 vd.. 48Ankara Üni. Hukuk Fak. Dergisi, 68 (1) 2019: 39-56  El Değiştiren Taşınmaz … verdiği kimi durumlarda taşınmazlar üzerindeki kira, alım, gerialım gibi kimi alacak  haklarının  tapu  siciline  şerh  edilmek  suretiyle  kuvvetlendirilerek, ilişkin bulundukları eşya üzerinde sonradan mülkiyet yahut sınırlı aynî hak kazanan diğer (üçüncü) kişilere karşı da ileri sürülebilmeleri sağlanabilir. Ancak  TBK.m.310  hükmünün,  taşınmazlar  üzerindeki  kira  hakkının,  o taşınmaz üzerinde sonradan mülkiyet hakkı kazanacak olan üçüncü kişilere karşı da ileri sürülebilmesi bakımından şerh edilmesi gerektiği yönündeki genel prensibi bertaraf ederek, bu kira hakkını kanun gereği kendiliğinden kuvvetlendirilmiş bir alacak hakkına dönüştürdüğü görülmektedir. Şöyle ki, 818 sayılı Borçlar Kanununun yürürlükte olduğu dönemde taşınmaz  kirası,  nisbî  niteliği  dolayısıyla  kural  olarak  sadece  kira sözleşmesinin  tarafları  arasında  cereyan  etmekte  ve  taşınmaz  kiraları bakımından kiracının bunu, kiralayan (sözleşmenin diğer tarafı) dışında kira konusu taşınmaz üzerinde sonradan aynî hak iktisap eden üçüncü kişilere karşı ileri sürebilmesi, yalnızca kira sözleşmesinin tapu siciline şerh edilmesi durumunda mümkün olmaktaydı (EBK.m.254). Şayet taşınmaz kirası şerh edilmemişse,  anılan  taşınmaz  üzerinde  sonradan  aynî  hak  iktisap  eden üçüncü  kişilere  karşı  bu  hakkın  ileri  sürülmesi  mümkün  olmamaktaydı. Dolayısıyla sonraki müktesip, edindiği aynî hakkın muhtevası izin verdiği müddetçe isterse, kiracıyı nisbeten kolayca tahliye ettirebilmekteydi. Kiracının  korunması  düşüncesinden  hareketle  6098  sayılı  TBK., 310 uncu madde hükmüyle bu durumu kiracı lehine olacak şekilde bozmuş durumdadır. Şöyle ki önceden de ifade  edildiği üzere artık  kira  konusu taşınmazın mülkiyeti el değiştirse bile kiracı, nisbîlik özelliğine rağmen kira sözleşmesinden  kaynaklanan  hakkını,  şerh  vererek  kuvvetlendirme yükümlülüğü  dahi  olmaksızın  sonraki  müktesiplere  karşı  ileri sürebilmektedir.  Çünkü  taşınmaza  ilişkin  kira  sözleşmesi,  mülkiyetin  el değiştirmesiyle  birlikte  kendiliğinden  ve  kanun  gereği  (şerh  edilmiş olmaksızın) yeni malike devrolmaktadır. Bunun için taşınmaz üzerindeki kiranın  geleneksel  usulde  (şerh  ile)  kuvvetlendirilmesine  gerek bulunmamaktadır. Ancak buna rağmen kira sözleşmesinin şerh edilebilmesi                                                  18  Bu durum doktrinde  satış kirayı bozar kuralı  şeklinde ifade edilmekteydi. Bu yönde bkz., Tercier / Favre, n. 2469; Aral / Ayrancı, s. 287; Altınok - Ormancı, s. 125 vd.. Ayrıca eski durum hakkında ayrıntılı bilgi için bkz., Zevkliler, Aydın: Borçlar Hukuku – Özel Borç İlişkileri, Bası 10, Ankara 2008, s. 220 vd.; Tandoğan, Halûk, Borçlar Hukuku – Özel Borç İlişkileri, Bası 4, İstanbul 2008, s. 126 vd.  49Sinan Sami AKKURT  Ankara Üni. Hukuk Fak. Dergisi, 68 (1) 2019: 39-56 mümkün kabul edilmiştir. Peki bu durumda taşınmaz kirasının şerhinin işlevi ne olacaktır? Başka bir deyişle madem taşınmaz üzerindeki kira hakkı şerhe gerek olmaksızın, kanun gereği ve kendiliğinden sonraki müktesiplere karşı da ileri sürülebiliyor, bu durumda şerhe neden gerek duyulmuştur? Bu husus aşağıda incelenecektir.  V -  TBK.m.310  KARŞISINDA  ŞERHE  İLİŞKİN  m.312 HÜKMÜNÜN ROLÜ TBK.m.312 de,  EBK.m.255/  f.2 den  farklı  olarak  şerhin  sonuçları düzenlenmemiştir.  Bunun  nedeni  hükmün  gerekçesinde   Şerhin  kiracılık hakkına etkisine ilişkin 818 sayılı Borçlar Kanununun 255 inci maddesinin ikinci  fıkrası  ise,  bu  konunun  Türk  Medenî  Kanununun  1009  uncu maddesinin ikinci fıkrasında düzenlendiği göz önünde tutularak, Tasarıya alınmamıştır.  şeklinde açıklanmaktadır.  Türk Medeni Kanunu nun 1009. maddesinin 2. fıkrasına göre ise, kira sözleşmesi   şerh  verilmekle  o  taşınmaz  üzerinde  sonradan  kazanılan hakların sahiplerine karşı ileri sürülebilir . Ancak çalışma boyunca izah edilmeye çalışıldığı üzere, TBK.m.310 ve m.311 hükümleri gereğince el değiştiren taşınmazlara ilişkin kira sözleşmesinin kanunen ve kendiliğinden sonraki müktesibe devrinin öngörülmüş olması karşısında, şerhin munzam etkisi ortadan kalkmış, ayrıca şerhin eşyaya bağlı borç etkisi yaratma özelliği de bertaraf edilmiştir. Anılan etkiler artık, şerhe gerek olmaksızın kanun gereği ve kendiliğinden ortaya çıkmaktadır.  Hâl böyle olunca doktrinde, TBK.m.312 gerekçesinde mevzu hukukta kalmasında sakınca görülmediği ifade edilen ve anılan hüküm dolayısıyla hâlen yapılmasına cevaz verilen şerhin fonksiyonunun, özellikle belirli süreli konut ve çatılı işyeri kiralarında kiralayanın TBK.m.351 uyarınca dâva                                                  19  Acar, Faruk: Kira Hukuku Şerhi (TBK m. 299 – 326), Bası 3, İstanbul 2016, s.326; Aydoğdu,  Murat  /  Kahveci,  Nalan:  Türk  Borçlar  Hukuku  –  Özel  Borç  İlişkileri (Sözleşmeler Hukuku), Bası 2, Ankara 2014, s. 464; Gümüş, Alper: Borçlar Hukuku – Özel Hükümler (Kısa Ders Kitabı), İstanbul 2015, s.210 vd. 20  Çevik, Seda Öktem: Kira Sözleşmesine Etkisi Bakımından Kiralananın Devri ve Sınırlı Ayni Hakka Konu Olması, İstanbul 2016, s. 312. 21  3 HD. 19.9.2017, E.2017/4490 K.2017/12254,  Türk Borçlar Kanunu Genel Hükümlerine tabi  olan  taşınmazlar  hakkında  yeni  iktisap  ve  ihtiyaç  sebebiyle  tahliye  istemine dayanarak dava açılması mümkün değildir. Dosya kapsamından kiralananın galip vasfı anlaşılamamaktadır. Genel Hükümlere tabi kira sözleşmesinde kira süresinin sona ermesi 50Ankara Üni. Hukuk Fak. Dergisi, 68 (1) 2019: 39-56  El Değiştiren Taşınmaz … açabilmesinin önüne geçmek olduğu ifade edilmektedir. Buna göre şerhin varlığı halinde yeni malik kiracıya karşı ihtiyaç nedeniyle tahliye davası açamayacaktır.  Aynı  esasın,  sonraki  müktesibin  binanın  sağlığı  ve güvenliği için zorunlu olan hâller dışında yeniden imar ve inşa sebebine dayalı  olarak  tahliye  dâvası  açamaması  noktasında  da  geçerli  olduğu belirtilmektedir. Görüldüğü gibi şerh, konut ve işyeri kiralarında önemli ve olağanüstü sebeple feshin önüne geçmektedir.  TBK.m.312 de  öngörülen  şerhin  bu  fonksiyonu  son  derece düşündürücüdür.  Zira  önemli  sebeple  fesih  hakkı  dürüstlük  kuralından kaynaklanmaktadır ki, sözleşme ilişkisi kendisi için çekilmez hâle gelmesine yahut mâlik olmakla birlikte kendisinin, eşinin, alt – üst soyunun ihtiyacı olmasına  rağmen,  sonraki  müktesibin  kira  sözleşmesi  ile  bağlı  olmaya zorlanması  hakkaniyete  ve  hukukun  temel  ilkelerine  uygun görülmemektedir. SONUÇ TBK.m.310  maddesi  uyarınca  kira  konusu  taşınmazı  temellük  eden kimsenin,  mevcut  kira  sözleşmesinin  bütün  hak  ve  borçlarıyla  birlikte kendiliğinden, kanun gereği tarafı hâline gelmesi, sonraki müktesip ile kiracı arasında  kurulan  kira  ilişkisinin  sözleşme  mecburiyeti  esaslarına  göre                                                                                                                    halinde sözleşme süresi belirsiz hale gelir. Taşınmaz ve taşınır yapı kiralarıyla ilgili belirsiz süreli kira sözleşmelerinde feshi ihbar süresi Türk Borçlar Kanun'unun 329. maddesi hükmüne  göre  belirlenir.  Türk  Borçlar  Kanunu 327.  maddesinde  yer  alan düzenlemeye  göre  genel  hükümlere  tabi  kira  sözleşmelerinde  kira  sözleşmesinin başlangıcı ve süresi belli ise kira sözleşmesinde sürenin dolması ile kira sözleşmesi kendiliğinden sona erer. Kiraya veren sözleşmenin bitim tarihinden itibaren bir ay içinde dava  açarak  herhangi  bir  sebep  aranmaksızın  süre  bitimi  sebebiyle  tahliye  talep edebilir. , Ulusal Yargı Ağı Projesi (UYAP.), E.T. 08.07.2018. 22   Arsa kirası gibi konut ve çatılı işyeri niteliğinde olmayan taşınmaz kirası sözleşmelerinde şerhin etkisi, belirsiz süreli sözleşmelerde sözleşmenin kiraya veren tarafından feshi ihbarla  sona  erdirilmesinin  önüne  geçmektir.  Şerhin  bunun  dışında  bir  önemi bulunmamaktadır, zira kiraya verenin bu tür kira sözleşmelerinde 351. madde uyarınca ihtiyaç sebebiyle tahliye davası açma imkânı bulunmamaktadır. Şerhin varlığı, kiracının borca aykırı davranışları nedeniyle bir tahliye davası açılmasına engel olmayacaktır. Temerrüt nedeniyle veya özen borcuna aykırılık nedeniyle tahliye davasının açılması her zaman için mümkündür. Hatta kanaatimce iki haklı ihtar nedeniyle açılacak olan tahliye davasını dahi bu kapsamda değerlendirmek gerekir. , İnceoğlu, s. 615 (naklen). 23  Aynı yönde bkz., Aydoğdu / Kahveci, s. 464. 24  İnceoğlu, s. 615. 25  Altınok – Ormancı, s. 137.  51Sinan Sami AKKURT  Ankara Üni. Hukuk Fak. Dergisi, 68 (1) 2019: 39-56 kurulduğunu düşündürmektedir. Yine TBK.m.310 hükmü uyarınca kiracının, kira  hakkını  taşınmaz  üzerinde  sonradan  mülkiyet  hakkı  kazanan müktesiplere  karşı,  şerh  dahi  olmaksızın  kanun  gereği  ileri  sürebiliyor olması,  anılan  kira  hakkının   kanun  tarafından  kendiliğinden kuvvetlendirilmiş alacak hakkı  ve bundan kaynaklanan ilişkinin, her ne kadar pratik sonuçları itibariyle eşyaya bağlı borç kavramıyla örtüşse de özellikle kuruluşu bakımdan arz ettiği önemli fark dolayısıyla  kanun gereği kendiliğinden  eşyaya  bağlı  kılınmış  borç   ifadesiyle  anılmasını  isabetli göstermiştir. TBK.m.312 hükmü uyarınca böyle bir kira sözleşmesinin şerh edilmesi, madde gerekçesinden de anlaşıldığı kadarıyla sözleşmenin tarafı hâline gelen sonraki müktesiplerin, kiracıya karşı ihtiyaç sebebiyle tahliye dâvası  açamamaları  sonucunu  doğurmaktadır.  Lâkin,  kira  sözleşmesinin bizatihi âkidi olan önceki mâlikin dahi şartları dâhilinde açabildiği dâvaları, sözleşme mecburiyeti çerçevesinde belki de gönülsüzce sözleşmeye taraf hâline gelmiş olan sonraki mâlik tarafından açılamaması, şerh edilmiş kira (alacak)  hakkının,  adeta  mülkiyet  hakkından  bile  daha  üstün  yetkilerle donatılması  sonucunu  doğurur  niteliktedir.  Başka  bir  deyişle,  anılan düzenlemelerle adeta sonraki müktesibin (malikin) menfaatlerini, özellikle şerh  lehdarı  kiracının  menfaatleri  karşısında  pek  az  önemseyen  bir yaklaşımın  benimsendiği  görülmektedir.  Hâl  böyle  olunca  şerh  lehdarı kiracının değil, bilakis kira konusu taşınmaz üzerinde sonradan mülkiyet hakkı kazanan üçüncü kişinin (sonraki müktesibin) korunmasını gerektirecek bir  tablo  ortaya  çıkmaktadır.  Zaten  şerh  olmaksızın  dahi  sonraki müktesiplere karşı ileri sürülebilen kira hakkının, sadece şerh ile bu şekilde mülkiyetten öte bir korumaya sahip kılınması, kiracıyı koruma amacının ötesinde sonraki müktesiplere zarar verir bir hâl alabilecek, her şeyden öte anayasal  düzlemde  (m.48)  ve  insan  haklarına  ilişkin  uluslararası düzenlemeler (AİHS., 1 numaralı Ek Protokol m.1) çerçevesinde korunan mülkiyet hakkına aykırı uygulamalar oluşturabilecektir.      52Ankara Üni. Hukuk Fak. Dergisi, 68 (1) 2019: 39-56  El Değiştiren Taşınmaz … KISALTMALAR AİHS.  :  Avrupa İnsan Hakları Sözleşmesi Art.  :  Article AÜHFD.  :  Ankara Üniversitesi Hukuk Fakültesi Dergisi AY.  :  Türkiye Cumhuriyeti Anayasası Bkz.  :  Bakınız C.  :  Cilt Çev.  :  Çeviren dn.  :  dipnot E.  :  Esas Numarası EBK.  :  818 sayılı (eski) Borçlar Kanunu E.T.  :  Erişim Tarihi f.  :  fıkra FKK.  :  6361  sayılı  Finansal  Kiralama,  Faktoring  ve  Finansman Şirketleri Kanunu HD.  :  Yargıtay Hukuk Dairesi HGK.  :  Yargıtay Hukuk Genel Kurulu İÜHFM.  :  İstanbul Üniversitesi Hukuk Fakültesi Mecmuası K.  :  Karar Numarası Karş.  :  Karşı görüş m.  :  madde N.  :  Numara nmb.  :  Number s.  :  sayfa S.  :  Sayı T.C.  :  Türkiye Cumhuriyeti TBK.  :  6098 sayılı Türk Borçlar Kanunu TCO.  :  Turkish Code of Obligations TMK.  :  4721 sayılı Türk Medenî Kanunu UYAP.  :  Ulusal Yargı Ağı Projesi vd.  :  ve devamı  53Sinan Sami AKKURT  Ankara Üni. Hukuk Fak. Dergisi, 68 (1) 2019: 39-56 KAYNAKÇA Acar, Faruk: Kira Hukuku Şerhi (TBK m. 299 - 326), Bası 3, İstanbul 2016. Akipek, Jale G.: Türk Eşya Hukuku, C. 1, Bası 2, Ankara 1972. Altınok  -  Ormancı,  Pınar:   Kira  Sözleşmesinin  Kurulmasından  Sonra Kiralananın  El  Değiştirmesi:   Satım  Kirayı  Bozmaz   İlkesinin Sonuçları , İstanbul Ticaret Üniversitesi Sosyal Bilimler Dergisi, Y. 12, S. 24, Güz 2013/ 2, s. 125-141. Antalya, O. Gökhan: Borçlar Hukuku - Genel Hükümler, C. 1, İstanbul 2012. Aral, Fahrettin / Ayrancı, Hasan: Borçlar Hukuku - Özel Borç İlişkileri, Bası 11, Ankara 2005. Arsebük, Esat: Borçlar Hukuku, C. I, Bası 3, Ankara 1950. Aybay, Aydın / Hatemi, Hüseyin: Eşya Hukuku Dersleri, İstanbul 1981. Aydoğdu,  Murat / Kahveci,  Nalan: Türk  Borçlar  Hukuku  -  Özel  Borç İlişkileri (Sözleşmeler Hukuku), Bası 2, Ankara 2014. Ayiter, Nuşin: Eşya Hukuku, Bası 3, Ankara 1987. Ayrancı, Hasan:  Sözleşme Kurma Zorunluluğu , AÜHFD., C. 52, S. 3, 2003, s. 229 - 252. Belen, İbrahim: Şartlı ve Mükellefiyetli Bağışlama, Yayınlanmamış Yüksek Lisans Tezi, Ankara 2005. Çevik,  Seda  Öktem:  Kira  Sözleşmesine  Etkisi  Bakımından  Kiralananın Devri ve Sınırlı Ayni Hakka Konu Olması, İstanbul 2016. Eren, Fikret: Borçlar Hukuku - Genel Hükümler, Bası 16, Ankara 2013. Esener, Turhan / Güven, Kudret: Eşya Hukuku, Ankara 1990. Funk, Fritz: Borçlar Kanunu Şerhi - Umumi Hükümler (Çev: Hıfzı Veldet / Cemal Hakkı Selek), C. I, İstanbul 1938. Gümüş,  Alper:  Borçlar  Hukuku  -  Özel  Hükümler  (Kısa  Ders  Kitabı), İstanbul 2015. 54Ankara Üni. Hukuk Fak. Dergisi, 68 (1) 2019: 39-56  El Değiştiren Taşınmaz … Gürsoy, Kemal T. / Eren, Fikret / Cansel, Erol: Türk Eşya Hukuku, Bası 2, Ankara 1984. Hatemi, Hüseyin / Serozan, Rona / Arpacı, Abdülkadir: Eşya Hukuku, İstanbul 1991. İmre, Zahit: Aynî Hak Mefhumu Üzerine Düşünceler, Gönensay Armağanı, İstanbul 1955, s. 324 - 352. İnceoğlu, M. Murat: Kira Hukuku, C. 2, İstanbul 2014. Kılıçoğlu, M. Ahmet: Borçlar Hukuku - Genel Hükümler, Bası 17, Ankara 2013. Koyuncuoğlu,  Hikmet:  Finansal  Kiralama  Sözleşmesine  İlişkin Uygulamadan  Kaynaklanan  Sorunların  Değerlendirilmesi,  İstanbul 2015. Martin, Alfred: Borçlar Kanunu Şerhi Hukuku Medeniye Akitleri (Çev: Ahmet Cevat Bey), C. 2, İstanbul 1931. Tekinay, S. Sulhi / Akman, Sermet / Burcuoğlu, Haluk / Altop, Atilla: Tekinay Borçlar Hukuku - Genel Hükümler, Bası 7, İstanbul 1993. Oğuzman, M. Kemal / Öz, M. Turgut: Borçlar Hukuku - Genel Hükümler, C. 1, Bası 11, İstanbul 2013. Oğuzman,  M.  Kemal  /  Seliçi,  Özer  / Oktay  -  Özdemir,  Saibe:  Eşya Hukuku, Bası 15, İstanbul 2012. Oğuzman, M. Kemal,  Eşyaya Bağlı Haklar ve Borçlar , İÜHFM., C. 31, S. 1 - 4, 1965, s. 209 - 219. Oğuzman, M. Kemal: Eşyaya Bağlı Haklar ve Borçlar - Medenî Hukuk Pratik Çalışmaları III, Bası 2, İstanbul 1984 (Pratik). Oser, H / Schönenberger, W.: Borçlar Hukuku Birinci Kısım Madde 1 - 40 (Çev: Recai Seçkin), Ankara 1947. Pulaşlı, Hasan: Şarta Bağlı İşlemler ve Hukuki Sonuçları, Ankara 1989. Reisoğlu, Safa: Eşya Hukuku - Zilyetlik, Tapu Sicili, Kadastro, Bası 7, Ankara 1984. 55Sinan Sami AKKURT  Ankara Üni. Hukuk Fak. Dergisi, 68 (1) 2019: 39-56 Saymen,  Ferit  H.  /  Elbir,  Halid  K.:  Türk  Borçlar  Hukuku  Umumi Hükümler, İstanbul 1966. Schwarz, Andreas: Borçlar Hukuku Dersleri, I. Cilt (Çev: Bülent Davran), İstanbul 1948. Serozan, Rona, Taşınır Eşya Hukuku, Bası 2, İstanbul 2007. Sirmen, Lâle: Eşya Hukuku, Ankara 2013. Sungurbey, İsmet: Kişisel Hakların Tapu Kütüğüne Şerhi, İstanbul 1963. Tandoğan, Halûk, Borçlar Hukuku - Özel Borç İlişkileri, Bası 4, İstanbul 2008. Tercier, Pierre / Favre, Pascal G.: Les Contracts Spécilux, 4th Edition, Zurich 2009. Ünal, Mehmet/ Başpınar Veysel: Şeklî Eşya Hukuku - Giriş, Zilyetlik, Tapu Sicili, Bası 9, Ankara 2017. Velidedeoğlu, Hıfzı Veldet / Kaynar, Reşad: Borçların Umumi Hükümleri, İstanbul 1957. von  Tuhr, Andreas:  Borçlar  Hukukunun Umumi  Kısmı  Cilt: 1-2 (Çev: Cevat Edege), Ankara 1983. Zevkliler, Aydın: Borçlar Hukuku - Genel Hükümler, Ankara 2001 (Genel). Zevkliler, Aydın: Borçlar Hukuku - Özel Borç İlişkileri, Bası 10, Ankara 2008 (Özel). 56",
     "Abstract": "The new Turkish Code of Obligations (Code nmb. 6098) established the revolutionary changes about tenant s rights when a rented propery has been sold to a third person. According to Turkish Code of Obligations (article 310), when a rented property sold to a third person (to a new owner) for any reason  after the  lease  contract,  the  contractual  rights  will  automatically belongs to this new owner. Article 312 regulates the annotiation of lease contract. According to this regulation, if the lease contract has been annotiate to Turkish Land Registry, the new host can not file to a tenant about eviction of tenancy. Therefore, a need for evaluation is born about what the legal charecter of such a lease is. This study aims to make a technical explanation of the above - mentioned points.",
     "Metin": "6098  sayılı  Türk  Borçlar  Kanunu  (TBK.) nun   Kiralananın  el değiştirmesi  başlıklı 310 uncu maddesinin ilk fıkrası, kira sözleşmesinin kurulmasından  sonra  kiralananın  herhangi  bir  sebeple  el  değiştirmesi durumunda,  yeni  malikin  kira  sözleşmesinin  tarafı  olacağını  hükme bağlamıştır. Bu  düzenle  çerçevesinde,  kiracılı  bir  taşınmaz  üzerinde  sonradan mülkiyet hakkı kazanan üçüncü kişilerin, söz konusu kazanım ile birlikte kendiliğinden  ve  kanun  gereği  önceki  malik  ile  kiracı  arasındaki  kira sözleşmesinin  tarafı  hâline  gelecekleri  aşikârdır.  Durum  böyle  olmasına rağmen,  kiracıya,  önceki  mâlik  ile  aralarındaki  kira  sözleşmesini  tapu siciline şerh ettirebilme imkânı da tanınmıştır. Aşağıda 6098 sayılı  yeni  TBK. nun ortaya çıkardığı bu durumun, borçlar hukukunun temel ilkelerinden olan  sözleşme serbestîsi  ile eşya hukukunun temel prensiplerinden olan  aynî hakların mutlaklığı  ilkeleri karşısında,  eski  durumla  mukayeseli  olarak  değerlendirmesi  yapılmaya gayret edilecek ve durum zaten böyleyken m.312 de kiracıya sunulan şerh imkânının işlevi ve lüzumuna temas edilmeye çalışılacaktır. 40Ankara Üni. Hukuk Fak. Dergisi, 68 (1) 2019: 39-56  El Değiştiren Taşınmaz … II -  SÖZLEŞME SERBESTÎSİ ÇERÇEVESİNDE TBK.m.310 HÜKMÜNÜN TAHLİLİ  Sözleşme serbestîsi (özgürlüğü) , borçlar hukukuna hâkim olan temel ilkelerden olup genel olarak kişilerin, hukukun emredici hükümlerine aykırı olmamak  kaydıyla  birbirleriyle  sözleşme  yapıp  yapmamaya  ve/  veya serbestçe  seçebildiği  diğer  kişi  yahut  kişilerle  sözleşme  yapmayı  tercih etmeleri durumunda, bunun koşullarına, içeriğine ve sonlandırılmasına kendi özgür iradeleriyle karar verebilmelerini ifade eder (AY.m.48; TBK.m.26,                                                  1   Konu hakkında detaylı açıklamalar için bkz., Tekinay, S. Sulhi / Akman, Sermet / Burcuoğlu, Haluk / Altop, Atilla: Tekinay Borçlar Hukuku – Genel Hükümler, Bası 7, İstanbul 1993, s. 362; Oğuzman, M. Kemal / Öz, M. Turgut: Borçlar Hukuku – Genel Hükümler, C. 1, Bası 11, İstanbul 2013 (Borçlar), s. 24; Eren, Fikret: Borçlar Hukuku – Genel Hükümler, Bası 16, Ankara 2013, s. 297; Kılıçoğlu, M. Ahmet: Borçlar Hukuku – Genel Hükümler, Bası 17, Ankara 2013, s. 75, Antalya, O. Gökhan: Borçlar Hukuku – Genel Hükümler, C. 1, İstanbul 2012, s. 53; Zevkliler, Aydın: Borçlar Hukuku – Genel Hükümler,  Ankara  2001,  s.15.  HGK.  10.12.2003,  E.  2003/4-693  K.  2003/740,  Anayasa'nın 48. maddesine göre kişiler sözleşme özgürlüğüne sahiptirler. Genel olarak özel hukuk alanında diğer kişilerle olan ilişkilerini hukuk düzeni içinde kalmak şartıyla diledikleri gibi düzenler, diledikleri konuda, diledikleri ile sözleşme yapabilirler. Bu olanak Anayasa ve Borçlar Kanununda öngörülen sözleşme özgürlüğü (Akit Serbestîsi) ile teminat altına alınmıştır. Bu sözleşme özgürlüğü çerçevesinde kişiler kanun tarafından düzenlenmiş  olan  sözleşme  tiplerinden  ayrı  karma  veya  nev'i  şahsına  münhasır sözleşmeler yapmak ve bunların koşullarını diledikleri gibi tespit etmek, buyurucu ve yasak  koyan  kurallara,  ahlak  ve  adaba  aykırı  olmamak  şartıyla  Kanun  tarafından düzenlenmiş olan sözleşme fizyonomisini (tipini) değiştirmek ve konusunu yasal sınırlar içinde tayin etmek hakkına haizdirler. Bu genel tanımlamaya göre Türk-İsviçre hukukunda kural  sözleşme  özgürlüğü  olmakla  birlikte  bu  aynı  zamanda  sözleşmeyi  yapmayı reddedebilme özgürlüğünü de birlikte getirir. Kurallar bunlar olmakla birlikte bunun istisnasını  sözleşme yapma mecburiyeti  veya  sözleşme yapma yükümlülüğü  oluşturur. Piyasa  ekonomisinin  hâkim  olduğu  hukuk  sistemlerinde,  sözleşme  özgürlüğünden doğabilecek bazı sakıncalar ile özellikle ekonomik gücün kötüye kullanılmasını düzeltmek amacıyla bu sistem öngörülmüştür. Tekelci ekonomik güçlerin haksız kazançlarını veya bu güçlerini kötüye kullanmalarını önlemek, bir dereceye kadar bu dengesizlik ve haksızlığı düzeltmek için işletme ve kuruluşlara tekel mahiyetindeki madde ve hizmetleri talep eden fertlerle sözleşme yapma zorunluluğu getirilmiştir. Sözleşme yapma mecburiyeti, bazı kişi, kuruluş ve kurumların hukuk düzeninde hak sahibi sayılan kişilerin talebi üzerine bunlarla belirli bir sözleşmeyi yapma yükümlülüğünü ifade eder. Sözleşme yapma mecburiyetinin mevcut olduğu hallerde, sözleşmeyi yapmaktan kaçınma, hukuka aykırı bir davranış oluşturur. Böyle bir kaçınmaya karşı iki türlü yaptırım uygulanabilir. İstenilen sözleşmeyi yapmaktan kaçınan kişi, kuruluş ve kuruma karşı ya aynen ifa davası açılarak sözleşmenin yapılması sağlanır. Ya da onun aleyhine tazminat davası açılarak uğranılan zararın tazmini istenebilir. Özel hukuk kökenli kanunlarda sözleşme yapma zorunluluğu yasa koyucu tarafından öngörülebilinir. Örneğin zorunlu geçit ve zorunlu kaynak haklarında belirli şartların bulunması halinde taşınmaz maliki, komşusuyla bir irtifak sözleşmesi 41Sinan Sami AKKURT  Ankara Üni. Hukuk Fak. Dergisi, 68 (1) 2019: 39-56 27;  TMK.m.23).  Ancak  anılan  ilkenin  genel  olarak  pek  çok  sözleşme bakımından cari olması her ne kadar esas kural olsa da bu kuralın her durumda mutlak şekilde uygulanması mümkün olmaz. Başka bir deyişle sözleşme serbestîsi sınırsız değildir. Nitekim kimi durumlarda kişinin, hukuk düzeninde yer alan bir norm dolayısıyla, o yönde bir iradesi olmasa bile diğer bir kimsenin yararına olacak şekilde onunla, önceden bir kişi/ kurum yahut  kanunkoyucu  tarafından  belirlenen  şekil  ve  muhteva  ile  sözleşme yapmak  zorunda  bırakılması  söz  konusu  olabilir.  Böyle  bir  durumda istisnaen,  ilgili  hususta   sözleşme  yapma  mecburiyeti  (zorunluluğu)  bulunduğundan bahsedilir. TBK.m.310/  f.1,   Sözleşmenin  kurulmasından  sonra  kiralanan herhangi bir sebeple el değiştirirse, yeni malik kira sözleşmesinin tarafı olur.   şeklindedir.  Buna  göre  kira  konusu  taşınmaz,  kiralayan  malik tarafından, kiracıyla aralarındaki kira sözleşmesinin devamı esnasında bir üçüncü kişiye temlik edildiğinde, anılan taşınmazın mülkiyetini temlik alan bu üçüncü kişi/ yeni malik, kendiliğinden ve kanun gereği kira sözleşmesinin                                                                                                                    yapmak zorundadır. Malik sözleşmeyi yapmazsa, açılacak dava üzerine hâkim vereceği karar  ile  sözleşmenin  kurulmasını  sağlar.  Kamu  hukuku  alanında  da  yasa  koyucu sözleşme yapmayı emredebilir. 2918 sayılı Yasanın 101. maddesi uyarınca Trafik Zorunlu Mali Sorumluluk Sigortası yapılması yasal bir zorunluluk olarak getirilmiş ve bu kural uyarınca sigorta ettiren ile sigortacı arasında sigorta sözleşmesi yapılmak suretiyle yasal zorunluluğun yerine getirilmesi sağlanmıştır. Avukatlık Kanunu'nun 42. maddesi, bir avukatın ölmesi veya iş yapamaz duruma gelmesi gibi hallerde onun elindeki işleri yürütmek üzere, baro başkanına bir avukatı görevlendirmek yetkisi vermektedir. Bu halde görevlendirilen avukat, iş sahibi ile vekâlet sözleşmesi yapmaktan -mazeretsiz olarak- kaçınamaz. Fiili tekel durumunda bulunan özel kişilerden bir eczacı, hekim, fırıncı veya lokantacının  sahip  oldukları  mallarla,  arz  edecekleri  hizmet  yönünden,  sözleşme özgürlüğü çerçevesinde bir sözleşme yapma zorunluluğu bulunmadığı ileri sürülebilir. Ancak bu gibi kişilerin haklı bir sebebe dayanmadan sözleşme yapmaktan kaçınmaları, hukuka ve bilhassa ahlaka, dürüstlük kuralına ya da hakkın kötüye kullanılmaması kuralına aykırılık teşkil etmesi halinde sözleşme yapmak hükümlülüğü söz konusu olur... , Ulusal Yargı Ağı Projesi (UYAP.), E.T., 04.07.2018.  2   13 HD. 18.04.2002, E. 2002/2584 K. 2002/4338,  Borçlar Hukukunda, sözleşme yapma hürriyeti kural olmakla birlikte, bunun da bazı istisnaları vardır. Devlet veya kamu kurumlarının  tekelinde  bulunan  bazı  kamu  hizmetleri  ve  zaruri  ihtiyaç  maddelerini dağıtan kuruluşlarla, bunları talep eden kişiler arasında sözleşme yapma mecburiyeti vardır. bu nedenle davalı .. enerji dağıtım tekelini elinde bulunduran bir kurum olarak sözleşme yapmak zorundadır. Bu sözleşmeyi yapmak içinde, alacaklı olmadığı kişilere, mükellefiyet  getirecek  şekilde  eski  borçların,  abone  olmayan  davacıdan  istenmesi sözleşme yapma hürriyetine engel teşkil eder. , Ulusal Yargı Ağı Projesi (UYAP.), E.T., 04.07.2018. Sözleşme yapma zorunluluğu hakkında ayrıntılı bilgi için bkz., Ayrancı, Hasan:  Sözleşme Kurma Zorunluluğu , AÜHFD., C. 52, S. 3, 2003, s. 230 vd. 42Ankara Üni. Hukuk Fak. Dergisi, 68 (1) 2019: 39-56  El Değiştiren Taşınmaz … tarafı hâline gelmektedir. Bu yönüyle söz konusu  yasal sözleşme devri , karşılıklı alacakların temliki ve borçların naklinin de taşınmaz mülkiyetinin sonraki müktesibe devri ile birlikte, ileriye etkili olarak ve kendiliğinden gerçekleşmesi sonucunu doğurmaktadır.  Anılan  düzenlemenin  kiracının  önceki  mâlik  ile  aralarındaki  kira sözleşmesinden kaynaklanan hakkını yeni malike karşı da ileri sürebilmesini sağlamak ve bu yolla kiracıyı yeni malik karşısında korumak amacıyla ihdas edildiği söylenmektedir.  Kanun gereği mülkiyetin devrine bağlı olarak kendiliğinden gerçekleşen bu durumda, kiralayan (önceki mâlik) ve kiracı arasındaki kira sözleşmesi, doğurduğu tüm hak ve borçlar ile birlikte yasa gereği, kendiliğinden yeni malike geçmektedir. Yani böyle bir durumda kira sözleşmesi, bütün hak ve                                                  3   Altınok – Ormancı, Pınar:  Kira Sözleşmesinin Kurulmasından Sonra Kiralananın El Değiştirmesi:  Satım Kirayı Bozmaz  İlkesinin Sonuçları , İstanbul Ticaret Üniversitesi Sosyal Bilimler Dergisi, Y. 12, S. 24, Güz 2013/ 2, s. 129. 4   TBK  310 uncu  madde  gerekçesi   Maddenin  birinci  fıkrasında,  818  sayılı  Borçlar Kanununun 254 üncü maddesinin birinci ve ikinci fıkralarından farklı olarak, kiracıyı yeni malik karşısında korumak amacıyla, kiracının kiracılık hakkını yeni malike karşı da ileri sürebileceği ve yeni malikin kiralananı edindiği anda, kanun gereği, kira sözleşmesinin tarafı olacağı kabul edilmiştir. Bununla birlikte, bu fıkra ile, İcra ve İflâs Kanununun 135 inci  maddesinde  öngörülen  koşulların  gerçekleşmesi  hâlinde,  belirtilen  maddenin uygulanması olanağı ortadan kaldırılmamaktadır. Maddenin ikinci fıkrasında ise, 818 sayılı  Borçlar  Kanununun  254  üncü  maddesinin  son  fıkrasında  olduğu  gibi, kamulaştırmaya ilişkin hükümler saklı tutulmuştur.  şeklindedir. 5   3 HD. 15.2.2018, E. 2017/5386 K. 2018/1155,  TBK  nun 310. maddesi hükmüne göre kiralananın mülkiyetinin kiralayan malik tarafından üçüncü kişiye devri ile birlikte, kiralayan ve kiracı arasındaki kira sözleşmesi tüm hak ve borçları ile birlikte yasa gereği kendiliğinden yeni malike geçer. . Aynı yönde bkz., 3 HD. 25.1.2018, E. 2017/16878 K. 2018/722; 3 HD. 18.1.2018, E. 2017/3940 K. 2018/330; 3 HD. 18.5.2017, E. 2017/12249 K. 2017/7546. Ayrıca bkz., 3 HD. 9.11.2017, E. 2017/14961K. 2017/15566,  TBK 310. maddesi  uyarınca  yeni  malik  kendisinden  önce  yapılan  kira  sözleşmesinin  tarafı olacaktır. . 3 HD. 11.10.2017, E. 2017/5469 K. 2017/13735,  TBK  nun 310. maddesi gereğince kiralananın mülkiyetinin kiralayan malik tarafından üçüncü kişiye devri ile birlikte, kiralayan ve kiracı arasındaki kira sözleşmesi tüm hak ve borçları ile birlikte yasa  gereği  kendiliğinden  yeni  malike  geçer. .  3  HD.  23.3.2017,  E.  2017/1842  K. 2017/3761,  Davacı, kiralanan taşınmazı 12.06.2012 tarihinde satın almakla TBK  nun 310.  maddesi  hükmü  gereğince  kira  sözleşmesinin  tarafı  haline  gelmiştir. .  3  HD. 3.5.2017, E. 2017/2059 K. 2017/6435,  TBK. nun 310. maddesi hükmüne göre kiralananın mülkiyetinin kiralayan malik tarafından üçüncü kişiye devri ile birlikte, kiralayan ve kiracı arasındaki kira sözleşmesi tüm hak ve borçları ile birlikte yasa gereği kendiliğinden yeni malike geçer. TBK. nun 310. maddesi gereğince yeni malik önceki malikle yapılan kira sözleşmesinin tarafı olacağından davalının, kiralanan da kiracı olarak bulunduğunu ispat etmekle yükümlüdür. . 3 HD. 7.6.2017, E. 2017/3517 K. 2017/8511 ,  Kiralananın 43Sinan Sami AKKURT  Ankara Üni. Hukuk Fak. Dergisi, 68 (1) 2019: 39-56 borçlarıyla  birlikte  kira  konusu  eşyayı  temlik  alan,  ancak  kuruluşunu istemek,  sözleşmenin  karşı  tarafını  (kiracıyı)  seçmek  yahut  sözleşmenin muhtevasını (örneğin kira parasını, fer ilerini vs.) belirlemek gibi hususlarda hiçbir iradesi hatta belki de o yönde bir isteği dahi bulunmayan yeni mâlike geçmekte; böyle bir durumda kiralayan sıfatı da artık ileriye etkili olarak yeni mâlike ait olmaktadır.  Bu açıdan ve yukarıdaki genel açıklamalar çerçevesinde TBK.m.310 hükmüne bakıldığında, yeni malik ile kiracı arasında satımla (ve kiralanan taşınmazın  yeni  malik  adına  tesciliyle)  meydana  gelen  kira  ilişkisi bakımdan  her  ikisi  için  de  kanun  tarafından  bir  sözleşme  mecburiyeti getirildiğinin söylenmesi yanlış olmayacaktır. Zira her ne kadar önceki malik ve kiracı arasındaki kira ilişkisi, onlar arasında sözleşme serbestîsi çerçevesinde kurulmuşsa da bu ilişkiye, kuruluşunu, koşullarını ve içeriğini belirlemede herhangi bir etkisi olmaksızın kanun gereği kendiliğinden taraf hâline  gelen  hatta  bu  ilişkiyi  bizatihi  devralan  yeni  malik  bakımından ortada bir mecburiyet olduğu aşikârdır. Yine bu hususta, kira ilişkisinin bu yolla  tarafı  olmak  istemeyen  bir  kimsenin,  kiracılı  bir  taşınmazı  satın almak zorunda olmadığı, eğer bunu istemiyorsa o taşınmazı almamakta serbest olduğu, bu nedenle şayet kiracılı taşınmazın mülkiyetini devralmak istiyorsa  sözleşmeye  taraf  olmak  yönünde  de  zımnî  bir  kabulünün bulunduğu,  bu  nedenle  TBK.m.310  hükmünün  sözleşme  mecburiyeti                                                                                                                    satılmasıyla yeni malik TBK  nun 310.maddesi gereğince kira sözleşmesinin tarafı haline gelir. Bu durumda davacının yeni malik sıfatı ile ödenmeyen kira paralarını istemesinde usulsüzlük bulunmamaktadır. . Ancak bkz., 3 HD. 10.3.2016, E. 2016/1421 K. 2016/1846,  Türk Borçlar Kanunu 310 maddesi hükmü uyarınca davacı malik sözleşmenin tarafı olur ise de davanın tarafı olamaz. Önceki Malik tarafından açılan davayı ancak dava hakkının yeni  malik  ...'  na  temlik  edilmesi  halinde  yeni  malikin  davayı  takip  etme  hakkı bulunmaktadır.  Erişim için bkz., Ulusal Yargı Ağı Projesi (UYAP.), E.T., 04.07.2018.  6   Aral, Fahrettin / Ayrancı, Hasan: Borçlar Hukuku – Özel Borç İlişkileri, Bası 11, Ankara 2005, s. 287 – 288; Tercier, Pierre / Favre, Pascal G.: Les Contracts Spécilux, 4th Edition, Zurich 2009, nmb. 2469, 2476.  7   Aynı yönde bkz., Aral / Ayrancı, s. 287. 8   Bu düzenlemeyle sözleşme serbestîsinin aşırı derecede sınırlandırıldığı yönünde bkz., karş. Altınok – Ormancı, s. 140. 9   Doktrinde yeni malikin, kiralananı kira sözleşmesinin varlığını bilerek satın almış olması durumunda bile, kira bedelinin kendisine bildirilenden veya rayiç bedelden düşük olduğu durumlarda, ekonomik ayıbın varlığından hareketle eski malikin ayıba karşı tekeffül sorumluluğunu doğurabileceği, ancak bunun için yeni malikin kira bedelini bilmiyor olması gerektiği ifade edilmektedir. Bu yönde bkz., İnceoğlu, M. Murat: Kira Hukuku, C. 2, İstanbul 2014, s. 597. 44Ankara Üni. Hukuk Fak. Dergisi, 68 (1) 2019: 39-56  El Değiştiren Taşınmaz … yaratmadığı düşünülebilse de münferit bir taşınmazda salt kiracı bulunduğu için  bir  kimsenin  o  taşınmazı  devralmaktan  kaçınmasını  beklemek menfaatler dengesi ve hayatın olağan akışı çerçevesinde başlı başına ona ya bir vazgeçiş yahut bir mecburiyet yaratmaktadır.  Durum kiracı bakımından da aynıdır. Nitekim o, şayet kira sözleşmesinin yeni tarafı, yani yeni muhatabı olacak olan sonraki müktesiple akdî ilişki kurmak yahut sürdürmek istemiyorsa ya taşınmazı tahliye edecek yahut sair suretle ilişkiyi sonlandıracak yahut o ilişkiye mecburen devam edecektir. TBK.m.310 uyarınca yeni malikin kendiliğinden kira sözleşmesinin tarafı olması satım sözleşmesi bakımından  iradî şart  olarak da değerlendirilemez. Zira  önceki  ve  sonraki  (yeni)  malikler  arasındaki  satımın  hüküm  ifade edebilmesi, hâlihazırdaki kiracıyla önceden kira sözleşmesi yapılmasına yahut mevcut sözleşmenin yeni mâlike devredilmesine bağlı tutulmamaktadır. Bu bakımdan, TBK.m.310 un emredici hükmünün, kira ilişkisinin devri ve  devamı  bakımından  hem  kiracıya  hem  de  yeni  mâlike  sözleşme mecburiyeti  getirdiğinin  söylenmesi  teknik  anlamda  isabetsiz görülmemektedir. Ancak belirtmek gerekir ki bu mecburiyet, yeni mâlik ile (kiralayan) önceki mâlik arasındaki satış sözleşmesi bakımından değil, yeni mâlik ile kiracı arasında kendiliğinden kurulan kira ilişkisi bakımından söz konusu olmaktadır. Nitekim önceki mâlik ile yeni mâlik arasındaki satım, genel  kural  olan  sözleşme  serbestîsi  ilkesine  tabidir.  Aynı  serbestî, (kiralayan) önceki mâlik ile kiracı arasında da caridir.                                                   10  Genel olarak iradî şart, bir hukukî işlemin kurulmasının yahut hukukî sonuçlarının, ilerde gerçekleşip  gerçekleşmeyeceği  taraflardan  birinin  iradesine  bağlı  bir  olaya endekslenmesidir. Başka bir deyişle iradî şartta, taraflardan birinin iradesine bağlı bir olay, hukukî işlemin kurulması yahut sonuçlarını doğurması için koşul olarak kararlaştırılmıştır. Ayrıntılı bilgi için bkz., Arsebük, Esat: Borçlar Hukuku, C. I, Bası 3, Ankara 1950, s.259; Belen, İbrahim: Şartlı ve Mükellefiyetli Bağışlama, Yayınlanmamış Yüksek Lisans Tezi, Ankara 2005, s. 62 – 63; Funk, Fritz: Borçlar Kanunu Şerhi – Umumi Hükümler (Çev: Hıfzı Veldet / Cemal Hakkı Selek), C. I, İstanbul 1938, s. 220; Martin, Alfred: Borçlar Kanunu Şerhi Hukuku Medeniye Akitleri (Çev: Ahmet Cevat Bey), C. 2, İstanbul 1931, s. 77; Oser, H. / Schönenberger, W.: Borçlar Hukuku Birinci Kısım Madde 1 – 40 (Çev: Recai Seçkin), Ankara 1947, N. 3, s. 925; Pulaşlı, Hasan: Şarta Bağlı İşlemler ve Hukuki Sonuçları, Ankara 1989, s. 83; Saymen, Ferit H. / Elbir, Halid K.: Türk Borçlar Hukuku Umumi Hükümler, İstanbul 1966, s. 805; Schwarz, Andreas: Borçlar Hukuku Dersleri (Çev: Bülent Davran), C. 1, İstanbul 1948, s. 410; Velidedeoğlu, Hıfzı Veldet / Kaynar, Reşad: Borçların Umumi Hükümleri, İstanbul 1957, s. 150; von Tuhr, Andreas: Borçlar Hukukunun Umumi Kısmı (Çev: Cevat Edege), C. 1 – 2, Ankara 1983, 742.  45Sinan Sami AKKURT  Ankara Üni. Hukuk Fak. Dergisi, 68 (1) 2019: 39-56 III -  AYNÎ  HAKLARDA  MUTLAKLIK  VE  EŞYAYA BAĞLI  BORÇ  KAVRAMLARI  ÇERÇEVESİNDE TBK.m.310 HÜKMÜNÜN TAHLİLİ Kira  konusu  taşınmaz  üzerinde  gerek  (kiralayan)  önceki  malikin gerekse  (sonraki  müktesip)  yeni  mâlikin  mülkiyet  hakları,  kira  konusu taşınmaz  üzerinde  doğrudan  doğruya  hâkimiyet  sağlayan  ve  bu  nedenle herkese karşı ileri sürülebilen mutlak haklardandır. Böyle bir taşınmaz üzerinde kira hakkına sahip olan kiracının hakkı ise, aslında sadece kira sözleşmesinin karşı tarafı olan kiralayana (çoğunlukla önceki mâlike) karşı ileri  sürülebilen  ve  ihlâli  sadece  onun  tarafından  mümkün  olan  nisbî haklardan  olmalıdır.  Lâkin  bu  genel  prensip  doğrultusundaki  818  sayılı TBK. nun  benimsediği  sistemden  farklı  olarak,  6098  sayılı  TBK.m.310 çerçevesinde kiracının nisbî nitelikteki bu alacak hakkını sonraki aynî hak sahiplerine karşı da (şerh ile kuvvetlendirilmiş olmasa bile) ileri sürebiliyor olması, sonradan el değiştiren yahut sınırlı aynî hakla kayıtlanan taşınmazlar üzerindeki bu kira hakkının, kanun tarafından re sen kuvvetlendirilmiş bir alacak  hakkı  mı,  yoksa  bilinen  anlamıyla  eşyaya  bağlı  borç  mu doğurduğunun tartışılmasını gerektirmektedir.  Eşyaya  bağlı  borç  ilişkisi  ile  aynî  haklar  çoğunlukla  birbirine karıştırılırlar. Genel olarak bir kimsenin mâlik olduğu bir eşya dolayısıyla borç  yükümlülüğü  altına  girmesine   eşyaya  bağlı  borç   denir.  Burada, eşyanın sahibi değiştikçe buna bağlı borcun yükümlüsü de değişmektedir. Başka bir deyişle eşyaya bağlı borç ilişkisinde eşyaya kim mâlik ise, kural olarak  ona  bağlı  borcun  alacaklıya  karşı  yükümlüsü  de  o  olur.  Teknik anlamda eşyaya bağlı borç, eşyanın ilişkin olduğu alacak hakkının bir sicile şerh edilmesiyle doğar.                                                  11  Detaylı  açıklamalar  için  bkz.,  Sirmen,  Lâle:  Eşya  Hukuku,  Ankara  2013,  s.  28; Oğuzman, M. Kemal / Seliçi, Özer / Oktay – Özdemir, Saibe: Eşya Hukuku, Bası 15, İstanbul 2012, s. 20; İmre, Zahit: Aynî Hak Mefhumu Üzerine Düşünceler, Gönensay Armağanı, İstanbul 1955, s. 332 – 335; Hatemi, Hüseyin / Serozan, Rona / Arpacı, Abdülkadir: Eşya Hukuku, İstanbul 1991, s.14; Reisoğlu, Safa: Eşya Hukuku – Zilyetlik, Tapu Sicili, Kadastro, Bası 7, Ankara 1984, s. 26; Akipek, Jale G.: Türk Eşya Hukuku, C. 1, Bası 2, Ankara 1972, s. 7; Ünal, Mehmet/ Başpınar Veysel: Şeklî Eşya Hukuku – Giriş, Zilyetlik, Tapu Sicili, Bası 9, Ankara 2017, s.10 vd.. 12  Oğuzman, M. Kemal,  Eşyaya Bağlı Haklar ve Borçlar , İÜHFM., C. 31, S. 1 - 4, 1965, s. 214 vd.; Serozan, Rona, Taşınır Eşya Hukuku, Bası 2, İstanbul 2007, s. 35 vd.; Gürsoy, Kemal T. / Eren, Fikret / Cansel, Erol: Türk Eşya Hukuku, Bası 2, Ankara 1984, s. 41 – 42 46Ankara Üni. Hukuk Fak. Dergisi, 68 (1) 2019: 39-56  El Değiştiren Taşınmaz … El  değiştiren  taşınmaz  üzerindeki  kira  hakkının,  TBK.m.310 çerçevesinde aynî hakka dönüşmediği aşikârdır. Zira kiracı yeni mâlikten, her ne kadar sözleşmenin yeni tarafı olsa da sadece kira hakkının gereklerini yerine getirmesini isteme yönünde bir alacak (talep) hakkına sahiptir. Yani el değiştiren taşınmaz üzerindeki kira hakkı mutlak nitelikte değildir; herkese karşı ileri sürülemez. Aynı şekilde böyle bir kira alacağının, her ne kadar sonuçları bakımından aynı etkiyi yaratsa da, özellikle kuruluşu itibariyle sadece   eşyaya bağlı  borç  şeklinde ifade edilmesi eksik görülmektedir. Nitekim bilinen (teknik) anlamıyla eşyaya bağlı borç, bir alacak hakkının, kanunen  cevaz  verildiği  ölçüde  ve  şartlarla  ilgili  sicile  şerh  edilmesiyle doğar (TMK.m.1009/ f.2). Lâkin el değiştiren bir taşınmaz üzerindeki kira hakkı,  TBK.m.310  hükmü  gereğince  kanunî  olarak  kendiliğinden kuvvetlendirilmiş durumda olup, hakkın kuvvetlendirilmesi ve dolayısıyla eşyaya bağlı borç doğuran bir niteliğe bürünebilmesi için şerh gibi başkaca bir  işlem  yapmaya  gerek  bulunmamaktadır;  sadece  kira  sözleşmesinin geçerli şekilde akdedilip taşınmaz zilyetliğinin kiracıya devri bunun için gerekli ve yeterlidir.  Yine eşyaya bağlı bir borç ilişkisinde eşyanın yeni mâliki, her ne kadar bağlı  borcun  ifasıyla  yükümlü  olsa  da  bu  yükümlülük  önceki  mâlikin borcunun  yeni  mâlik  üzerindeki  uzantısı  değildir;  her  mâlik,  kendi devresinde doğan borçtan şahsen sorumlu olur. TBK.m.310 hükmünün, el değiştiren  yahut  kayıtlanan  taşınmazlar  üzerindeki  kira  hakkının  bilinen tarzda bir eşyaya bağlı borç olarak nitelendirilmemesini gerektiren bir husus da bu noktada kendisini göstermektedir. Zira TBK.m.310 uyarınca sözleşme mecburiyeti esaslarına göre kendiliğinden ve kanun gereği yeni mâlike geçen kira borcu, önceden doğurduğu bütün hak ve yükümlülüklerle kendisine intikal etmekte, dolayısıyla bizatihi önceki borcun uzantısı hatta devamı olarak yeni mâlikin şahsına devrolmaktadır. Eski mâlikin kendi muaccel borçlarından  sorumluluğunun  devam  ediyor  olması,  sözleşmenin  aynı şartlarla yeni mâlike devrolmuş olması durumunu değiştirmez.                                                                                                                     vd.; Esener, Turhan / Güven, Kudret: Eşya Hukuku, Ankara 1990, s. 8; Aybay, Aydın/ Hatemi, Hüseyin: Eşya Hukuku Dersleri, İstanbul 1981, s. 11 vd.; Ayiter, Nuşin: Eşya Hukuku, Bası 3, Ankara 1987, s. 3 vd.; Oğuzman / Seliçi / Oktay - Özdemir, s. 20 - 21 vd.. 13  Aral / Ayrancı, s. 287; İnceoğlu, s. 608. 14  Aynı yönde bkz., İnceoğlu, s. 592. 47Sinan Sami AKKURT  Ankara Üni. Hukuk Fak. Dergisi, 68 (1) 2019: 39-56 Öte yandan eski mâlik ile kiracı arasında akdedilen kira sözleşmesinden kaynaklanan haklar, önceki mâlike karşı sözleşmenin tarafı (âkidi) olması dolayısıyla; yeni mâliklere karşı ise salt eşyaya mâlik olmaları dolayısıyla değil  fakat  kanun  gereği  sözleşmenin  tarafı  hâline  gelmiş  olmaları dolayısıyla ve yine sözleşmeye dayalı olarak ileri sürülebilmektedir. Yoksa bu  borcun  yeni  mâlike  karşı  ileri  sürülebilmesi,  salt  o  eşyaya  mâlik olmasından dolayı değildir. O, eşyaya mâlik olmakla sadece sözleşme tarafı hâline  gelmektedir.  Dolayısıyla  sonraki  müktesip,  aslında  yeni  mâlik sıfatıyla değil yeni âkit sıfatıyla borçlu olmaktadır. Zira burada sözleşmenin (borç ilişkisinin) yasa gereği devri söz konusudur. Bu  gerekçelerle,  taşınmazlar  üzerindeki  kira  ilişkisinin  niteliğinin, özellikle kuruluşu bakımından  kanun gereği kendiliğinden eşyaya bağlı kılınmış borç  şeklinde ifade edilmesi daha kapsayıcı görülmektedir. IV -   ALACAK  HAKLARINDA  NİSBÎLİK  VE  KUVVETLENDİRİLMİŞ  ALACAK  HAKKI  KAVRAMLARI ÇERÇEVESİNDE TBK.m.310 HÜKMÜNÜN TAHLİLİ Bilindiği üzere alacak hakkı, aynî hakkın aksine sadece ilişkin olduğu borç ilişkisinin taraflarınca ihlâl edilebilir ve bu nedenle sadece kaynağını teşkil  eden  borç  ilişkisinin  tarafları  arasında  ileri  sürülebilir.  Bu  durum alacak hakkının nisbiliği olarak tarif edilir. Öte yandan kanunun cevaz                                                  15  Benzer bir durum 6361 sayılı  Finansal Kiralama, Faktoring ve Finansman Şirketleri Kanunu nun 27. maddesinde de mevcuttur. Buna göre  Sözleşmede aksi öngörülmemişse kiralayan,  malın  mülkiyetini  bir  üçüncü  kişiye  devredemez.  Sözleşmede  bu  yetkinin tanınması hâlinde, devir, ancak başka bir kiralayana yapılabilir. Devralan, sözleşme hükümlerine uymak zorundadır. Devrin kiracıya karşı geçerli olması onun haberdar edilmesine bağlıdır.  Görüldüğü üzere, FKK.m.27 hükmünde düzenlenen husus da yasa gereği bir sözleşme devri olarak nitelendirilmektedir. Kanun gereği gerçekleşen bu tür devirlerde borç ilişkisi adeta eşya ile el değiştirmekte ve yeni mal sahibi sözleşmenin tüm sonuçlarıyla, tüm yenilik doğurucu haklarıyla ve bu haklara bağımlılıklarıyla eski malikin yerini almaktadır. Bu sayede alacaklı, sözleşme gereği, diğer sözleşen tarafa karşı sahip olduğu kişisel hakkını, borç ilişkisine yabancı kişilere karşı da ileri sürme hakkına sahip olmaktadır.  Detaylı  bilgi  için  bkz.,  Koyuncuoğlu,  Hikmet  :  Finansal  Kiralama Sözleşmesine İlişkin Uygulamadan Kaynaklanan Sorunların Değerlendirilmesi, İstanbul 2015, s. 77 – 78 vd. 16  Bu durum doktrinde  şerh edilmiş bir kişisel hakkın yarattığı eşyaya bağlı borç etkisini yasa gereği yaratan kiracılık hakkı  tabiriyle de ifade edilmektedir. Bu yönde bkz., İnceoğlu, s. 597, dn. 2401. 17  Detaylı bilgi için bkz., Oğuzman, / Öz, s. 28; Eren, s. 18; Kılıçoğlu, s. 10, Antalya, s. 8; Zevkliler, s.5 vd.. 48Ankara Üni. Hukuk Fak. Dergisi, 68 (1) 2019: 39-56  El Değiştiren Taşınmaz … verdiği kimi durumlarda taşınmazlar üzerindeki kira, alım, gerialım gibi kimi alacak  haklarının  tapu  siciline  şerh  edilmek  suretiyle  kuvvetlendirilerek, ilişkin bulundukları eşya üzerinde sonradan mülkiyet yahut sınırlı aynî hak kazanan diğer (üçüncü) kişilere karşı da ileri sürülebilmeleri sağlanabilir. Ancak  TBK.m.310  hükmünün,  taşınmazlar  üzerindeki  kira  hakkının,  o taşınmaz üzerinde sonradan mülkiyet hakkı kazanacak olan üçüncü kişilere karşı da ileri sürülebilmesi bakımından şerh edilmesi gerektiği yönündeki genel prensibi bertaraf ederek, bu kira hakkını kanun gereği kendiliğinden kuvvetlendirilmiş bir alacak hakkına dönüştürdüğü görülmektedir. Şöyle ki, 818 sayılı Borçlar Kanununun yürürlükte olduğu dönemde taşınmaz  kirası,  nisbî  niteliği  dolayısıyla  kural  olarak  sadece  kira sözleşmesinin  tarafları  arasında  cereyan  etmekte  ve  taşınmaz  kiraları bakımından kiracının bunu, kiralayan (sözleşmenin diğer tarafı) dışında kira konusu taşınmaz üzerinde sonradan aynî hak iktisap eden üçüncü kişilere karşı ileri sürebilmesi, yalnızca kira sözleşmesinin tapu siciline şerh edilmesi durumunda mümkün olmaktaydı (EBK.m.254). Şayet taşınmaz kirası şerh edilmemişse,  anılan  taşınmaz  üzerinde  sonradan  aynî  hak  iktisap  eden üçüncü  kişilere  karşı  bu  hakkın  ileri  sürülmesi  mümkün  olmamaktaydı. Dolayısıyla sonraki müktesip, edindiği aynî hakkın muhtevası izin verdiği müddetçe isterse, kiracıyı nisbeten kolayca tahliye ettirebilmekteydi. Kiracının  korunması  düşüncesinden  hareketle  6098  sayılı  TBK., 310 uncu madde hükmüyle bu durumu kiracı lehine olacak şekilde bozmuş durumdadır. Şöyle ki önceden de ifade  edildiği üzere artık  kira  konusu taşınmazın mülkiyeti el değiştirse bile kiracı, nisbîlik özelliğine rağmen kira sözleşmesinden  kaynaklanan  hakkını,  şerh  vererek  kuvvetlendirme yükümlülüğü  dahi  olmaksızın  sonraki  müktesiplere  karşı  ileri sürebilmektedir.  Çünkü  taşınmaza  ilişkin  kira  sözleşmesi,  mülkiyetin  el değiştirmesiyle  birlikte  kendiliğinden  ve  kanun  gereği  (şerh  edilmiş olmaksızın) yeni malike devrolmaktadır. Bunun için taşınmaz üzerindeki kiranın  geleneksel  usulde  (şerh  ile)  kuvvetlendirilmesine  gerek bulunmamaktadır. Ancak buna rağmen kira sözleşmesinin şerh edilebilmesi                                                  18  Bu durum doktrinde  satış kirayı bozar kuralı  şeklinde ifade edilmekteydi. Bu yönde bkz., Tercier / Favre, n. 2469; Aral / Ayrancı, s. 287; Altınok - Ormancı, s. 125 vd.. Ayrıca eski durum hakkında ayrıntılı bilgi için bkz., Zevkliler, Aydın: Borçlar Hukuku – Özel Borç İlişkileri, Bası 10, Ankara 2008, s. 220 vd.; Tandoğan, Halûk, Borçlar Hukuku – Özel Borç İlişkileri, Bası 4, İstanbul 2008, s. 126 vd.  49Sinan Sami AKKURT  Ankara Üni. Hukuk Fak. Dergisi, 68 (1) 2019: 39-56 mümkün kabul edilmiştir. Peki bu durumda taşınmaz kirasının şerhinin işlevi ne olacaktır? Başka bir deyişle madem taşınmaz üzerindeki kira hakkı şerhe gerek olmaksızın, kanun gereği ve kendiliğinden sonraki müktesiplere karşı da ileri sürülebiliyor, bu durumda şerhe neden gerek duyulmuştur? Bu husus aşağıda incelenecektir.  V -  TBK.m.310  KARŞISINDA  ŞERHE  İLİŞKİN  m.312 HÜKMÜNÜN ROLÜ TBK.m.312 de,  EBK.m.255/  f.2 den  farklı  olarak  şerhin  sonuçları düzenlenmemiştir.  Bunun  nedeni  hükmün  gerekçesinde   Şerhin  kiracılık hakkına etkisine ilişkin 818 sayılı Borçlar Kanununun 255 inci maddesinin ikinci  fıkrası  ise,  bu  konunun  Türk  Medenî  Kanununun  1009  uncu maddesinin ikinci fıkrasında düzenlendiği göz önünde tutularak, Tasarıya alınmamıştır.  şeklinde açıklanmaktadır.  Türk Medeni Kanunu nun 1009. maddesinin 2. fıkrasına göre ise, kira sözleşmesi   şerh  verilmekle  o  taşınmaz  üzerinde  sonradan  kazanılan hakların sahiplerine karşı ileri sürülebilir . Ancak çalışma boyunca izah edilmeye çalışıldığı üzere, TBK.m.310 ve m.311 hükümleri gereğince el değiştiren taşınmazlara ilişkin kira sözleşmesinin kanunen ve kendiliğinden sonraki müktesibe devrinin öngörülmüş olması karşısında, şerhin munzam etkisi ortadan kalkmış, ayrıca şerhin eşyaya bağlı borç etkisi yaratma özelliği de bertaraf edilmiştir. Anılan etkiler artık, şerhe gerek olmaksızın kanun gereği ve kendiliğinden ortaya çıkmaktadır.  Hâl böyle olunca doktrinde, TBK.m.312 gerekçesinde mevzu hukukta kalmasında sakınca görülmediği ifade edilen ve anılan hüküm dolayısıyla hâlen yapılmasına cevaz verilen şerhin fonksiyonunun, özellikle belirli süreli konut ve çatılı işyeri kiralarında kiralayanın TBK.m.351 uyarınca dâva                                                  19  Acar, Faruk: Kira Hukuku Şerhi (TBK m. 299 – 326), Bası 3, İstanbul 2016, s.326; Aydoğdu,  Murat  /  Kahveci,  Nalan:  Türk  Borçlar  Hukuku  –  Özel  Borç  İlişkileri (Sözleşmeler Hukuku), Bası 2, Ankara 2014, s. 464; Gümüş, Alper: Borçlar Hukuku – Özel Hükümler (Kısa Ders Kitabı), İstanbul 2015, s.210 vd. 20  Çevik, Seda Öktem: Kira Sözleşmesine Etkisi Bakımından Kiralananın Devri ve Sınırlı Ayni Hakka Konu Olması, İstanbul 2016, s. 312. 21  3 HD. 19.9.2017, E.2017/4490 K.2017/12254,  Türk Borçlar Kanunu Genel Hükümlerine tabi  olan  taşınmazlar  hakkında  yeni  iktisap  ve  ihtiyaç  sebebiyle  tahliye  istemine dayanarak dava açılması mümkün değildir. Dosya kapsamından kiralananın galip vasfı anlaşılamamaktadır. Genel Hükümlere tabi kira sözleşmesinde kira süresinin sona ermesi 50Ankara Üni. Hukuk Fak. Dergisi, 68 (1) 2019: 39-56  El Değiştiren Taşınmaz … açabilmesinin önüne geçmek olduğu ifade edilmektedir. Buna göre şerhin varlığı halinde yeni malik kiracıya karşı ihtiyaç nedeniyle tahliye davası açamayacaktır.  Aynı  esasın,  sonraki  müktesibin  binanın  sağlığı  ve güvenliği için zorunlu olan hâller dışında yeniden imar ve inşa sebebine dayalı  olarak  tahliye  dâvası  açamaması  noktasında  da  geçerli  olduğu belirtilmektedir. Görüldüğü gibi şerh, konut ve işyeri kiralarında önemli ve olağanüstü sebeple feshin önüne geçmektedir.  TBK.m.312 de  öngörülen  şerhin  bu  fonksiyonu  son  derece düşündürücüdür.  Zira  önemli  sebeple  fesih  hakkı  dürüstlük  kuralından kaynaklanmaktadır ki, sözleşme ilişkisi kendisi için çekilmez hâle gelmesine yahut mâlik olmakla birlikte kendisinin, eşinin, alt – üst soyunun ihtiyacı olmasına  rağmen,  sonraki  müktesibin  kira  sözleşmesi  ile  bağlı  olmaya zorlanması  hakkaniyete  ve  hukukun  temel  ilkelerine  uygun görülmemektedir.",
     "Kaynakça": "Acar, Faruk: Kira Hukuku Şerhi (TBK m. 299 - 326), Bası 3, İstanbul 2016. Akipek, Jale G.: Türk Eşya Hukuku, C. 1, Bası 2, Ankara 1972. Altınok  -  Ormancı,  Pınar:   Kira  Sözleşmesinin  Kurulmasından  Sonra Kiralananın  El  Değiştirmesi:   Satım  Kirayı  Bozmaz   İlkesinin Sonuçları , İstanbul Ticaret Üniversitesi Sosyal Bilimler Dergisi, Y. 12, S. 24, Güz 2013/ 2, s. 125-141. Antalya, O. Gökhan: Borçlar Hukuku - Genel Hükümler, C. 1, İstanbul 2012. Aral, Fahrettin / Ayrancı, Hasan: Borçlar Hukuku - Özel Borç İlişkileri, Bası 11, Ankara 2005. Arsebük, Esat: Borçlar Hukuku, C. I, Bası 3, Ankara 1950. Aybay, Aydın / Hatemi, Hüseyin: Eşya Hukuku Dersleri, İstanbul 1981. Aydoğdu,  Murat / Kahveci,  Nalan: Türk  Borçlar  Hukuku  -  Özel  Borç İlişkileri (Sözleşmeler Hukuku), Bası 2, Ankara 2014. Ayiter, Nuşin: Eşya Hukuku, Bası 3, Ankara 1987. Ayrancı, Hasan:  Sözleşme Kurma Zorunluluğu , AÜHFD., C. 52, S. 3, 2003, s. 229 - 252. Belen, İbrahim: Şartlı ve Mükellefiyetli Bağışlama, Yayınlanmamış Yüksek Lisans Tezi, Ankara 2005. Çevik,  Seda  Öktem:  Kira  Sözleşmesine  Etkisi  Bakımından  Kiralananın Devri ve Sınırlı Ayni Hakka Konu Olması, İstanbul 2016. Eren, Fikret: Borçlar Hukuku - Genel Hükümler, Bası 16, Ankara 2013. Esener, Turhan / Güven, Kudret: Eşya Hukuku, Ankara 1990. Funk, Fritz: Borçlar Kanunu Şerhi - Umumi Hükümler (Çev: Hıfzı Veldet / Cemal Hakkı Selek), C. I, İstanbul 1938. Gümüş,  Alper:  Borçlar  Hukuku  -  Özel  Hükümler  (Kısa  Ders  Kitabı), İstanbul 2015. 54Ankara Üni. Hukuk Fak. Dergisi, 68 (1) 2019: 39-56  El Değiştiren Taşınmaz … Gürsoy, Kemal T. / Eren, Fikret / Cansel, Erol: Türk Eşya Hukuku, Bası 2, Ankara 1984. Hatemi, Hüseyin / Serozan, Rona / Arpacı, Abdülkadir: Eşya Hukuku, İstanbul 1991. İmre, Zahit: Aynî Hak Mefhumu Üzerine Düşünceler, Gönensay Armağanı, İstanbul 1955, s. 324 - 352. İnceoğlu, M. Murat: Kira Hukuku, C. 2, İstanbul 2014. Kılıçoğlu, M. Ahmet: Borçlar Hukuku - Genel Hükümler, Bası 17, Ankara 2013. Koyuncuoğlu,  Hikmet:  Finansal  Kiralama  Sözleşmesine  İlişkin Uygulamadan  Kaynaklanan  Sorunların  Değerlendirilmesi,  İstanbul 2015. Martin, Alfred: Borçlar Kanunu Şerhi Hukuku Medeniye Akitleri (Çev: Ahmet Cevat Bey), C. 2, İstanbul 1931. Tekinay, S. Sulhi / Akman, Sermet / Burcuoğlu, Haluk / Altop, Atilla: Tekinay Borçlar Hukuku - Genel Hükümler, Bası 7, İstanbul 1993. Oğuzman, M. Kemal / Öz, M. Turgut: Borçlar Hukuku - Genel Hükümler, C. 1, Bası 11, İstanbul 2013. Oğuzman,  M.  Kemal  /  Seliçi,  Özer  / Oktay  -  Özdemir,  Saibe:  Eşya Hukuku, Bası 15, İstanbul 2012. Oğuzman, M. Kemal,  Eşyaya Bağlı Haklar ve Borçlar , İÜHFM., C. 31, S. 1 - 4, 1965, s. 209 - 219. Oğuzman, M. Kemal: Eşyaya Bağlı Haklar ve Borçlar - Medenî Hukuk Pratik Çalışmaları III, Bası 2, İstanbul 1984 (Pratik). Oser, H / Schönenberger, W.: Borçlar Hukuku Birinci Kısım Madde 1 - 40 (Çev: Recai Seçkin), Ankara 1947. Pulaşlı, Hasan: Şarta Bağlı İşlemler ve Hukuki Sonuçları, Ankara 1989. Reisoğlu, Safa: Eşya Hukuku - Zilyetlik, Tapu Sicili, Kadastro, Bası 7, Ankara 1984. 55Sinan Sami AKKURT  Ankara Üni. Hukuk Fak. Dergisi, 68 (1) 2019: 39-56 Saymen,  Ferit  H.  /  Elbir,  Halid  K.:  Türk  Borçlar  Hukuku  Umumi Hükümler, İstanbul 1966. Schwarz, Andreas: Borçlar Hukuku Dersleri, I. Cilt (Çev: Bülent Davran), İstanbul 1948. Serozan, Rona, Taşınır Eşya Hukuku, Bası 2, İstanbul 2007. Sirmen, Lâle: Eşya Hukuku, Ankara 2013. Sungurbey, İsmet: Kişisel Hakların Tapu Kütüğüne Şerhi, İstanbul 1963. Tandoğan, Halûk, Borçlar Hukuku - Özel Borç İlişkileri, Bası 4, İstanbul 2008. Tercier, Pierre / Favre, Pascal G.: Les Contracts Spécilux, 4th Edition, Zurich 2009. Ünal, Mehmet/ Başpınar Veysel: Şeklî Eşya Hukuku - Giriş, Zilyetlik, Tapu Sicili, Bası 9, Ankara 2017. Velidedeoğlu, Hıfzı Veldet / Kaynar, Reşad: Borçların Umumi Hükümleri, İstanbul 1957. von  Tuhr, Andreas:  Borçlar  Hukukunun Umumi  Kısmı  Cilt: 1-2 (Çev: Cevat Edege),"
}