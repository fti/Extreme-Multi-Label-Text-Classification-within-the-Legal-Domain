{
     "Tip": "Makale",
     "Dergi İsmi": "Gazi Üniversitesi Hukuk Fakültesi Dergisi",
     "Üniversite İsmi": "",
     "Gün": "",
     "Ay": "",
     "Yıl": "2015",
     "Cilt": "19",
     "Sayı": "3",
     "Başlık": "HUKUK DEVLETİ, DEMOKRASİ VE ANAYASACILIKEKSENİNDE ANAYASA YARGISI VE YARGISAL AKTİVİZM",
     "Title": "CONSTITUTIONAL JURISDICTION AND JUDICIAL ACTIVISM IN TERMS OF RULE OF LAW, PLURALISTIC DEMOCRACY AND CONSTITUTIONALISM",
     "Yazar İsmi": [
          "Semih Batur KAYA"
     ],
     "Danışman İsmi": "",
     "Anahtar Kelimeler": [
          "Hukuk Devleti",
          "Çoğulcu Demokrasi",
          "Yargısal Aktivizm",
          "Twitter Kararı"
     ],
     "Keywords": [
          "State of Law",
          "Pluralistic Democracy",
          "Judicial Activism",
          "Twitter Decision"
     ],
     "Özet": "Anayasa, normlar toplamı olarak basit bir hukuksal metin değildir, aksine insan hak ve özgürlükleri doğrultusunda bir değer ve düşünce bütünüdür. Zira modern anlamda anayasacılık, bir yandan devleti birey lehine sınırlandırırken diğer yandan kuvvetler ayrılığı, hukuk devleti, çoğulcu demokrasi gibi mekanizmalarla siyasal sistemi insan hak ve özgürlükleri doğrultusunda işlevsel hale getiren bir yaklaşımı ifade etmektedir. Böylelikle, iktidar veya değişik görünüm biçimleri için sınırlanma, dengelenme ve denetlenme sağlanmış olur. Hukuk devleti salt biçimsel tutarlılık ile yapılanmış normlardan müteşekkil değildir; insan hak ve özgürlükleri için belirli bir güvence öngören, siyasal ve sosyal yaşam pratiğinde bireyin değer ve düşüncesini özgürce ifade edebilmesi için bireye özerk bir alan bırakan ve maddi açıdan nitelikli bir değerdir. Çoğulcu demokrasi ise bireyin anlam dünyasını oluşturan değer ve düşüncelerin, iktidarda veya çoğunlukta olup olmadığına bağlı olmaksızın, bireye güvenlikli bir siyasal ve sosyal yaşam alanı hazırlar. Bu noktada anayasa yargısı, anayasal düzen için bir güvence oluşturur; zira yasamadan kaynaklanabilecek ve hukuk devleti ve çoğulcu demokrasiyi tahrip edebilecek faaliyetler engellenebilir. Dolayısıyla anayasa yargısı, yargısal denetim sonucu kimi zaman bu doğrultuda bir koruma sağlamak için aktivist tavır sergileyebilir. İşte burada, aktivist tutum birey aleyhine iktidar veya devlet organlarının yetkilerini arttırmadığında, bir diğer anlamda insan hak ve özgürlükleri doğrultusunda geliştiğinde, olumlu karşılanır.",
     "Abstract": "The constitution is not, as the collection of norms, a simple juridical text; on the contrary, in accordance with human rights and liberty, it is the total of value and opinion. Yet, in modern meaning, constitutionalism both restricts the state in favor of the individual and expresses an understanding that, with such values as checks and balances, state of law, and pluralistic democracy, functionalizes the political mechanism in accordance with human rights and liberty. Therefore, restriction,  Arş. Gör., Karadeniz Teknik Üniveristesi Hukuk Fakültesi Anayasa Hukuku Anabilim Dalı Gazi Üniversitesi Hukuk Fakültesi Dergisi C. XIX, Y. 2015, Sa. 3 355Hukuk Devleti, Demokrasi ve Anayasacılık Ekseninde Anayasa Yargısı... stabilization, and inspection are in question for the rulership and other complexion forms. The state of law is not the glorification of norms structured with pure formal consistency; it is a value that projects particular assurance for human rights and liberty, that leaves individuals an autonomous space to let them freely express their values and opinions in political and social life practice, and that is bodily qualified. Pluralistic democracy prepares a safe political and social living area for the individual, independently from whether the values and opinions forming the individual s world of meaning find a place in rulership or majority. At this point, constitutional jurisdiction makes up assurance for the constitutional order; yet actions that may stem from living and that ruin state of law and pluralistic democracy can be prevented. Thus, constitutional jurisdiction can sometimes exhibit activist behaviors in this direction and that is a positive activist attitude.",
     "Metin": "İnsan hak ve özgürlükleri, uzun bir siyasal ve sosyal mücadele sonrası bugün olduğu konuma gelebilmiştir. Bu mücadele, kimi zaman dram ve trajedilerle kimi zaman sevinçlerle örülü çok değişkenli yazgısal bir denklem niteliğindedir. Denklemin çöözümlendiği en önemli nokta ise anayasacılık düşüncesinin ide olarak gökyüzünde bulunduğu soyut şeklinden yeryüzünde siyasal ve sosyal yaşam pratiğine somut bir şekilde dökülmesi olmuştur. Gerçekten de insan hak ve özgürlüklerinin tanınıp güvenceye bağlanması, iktidara dair meşruiyet algısının iyi yöneticiden iyi yönetime evrilmesi insan merkezli bir dünya, bir yaşamsal alan hayalini canlandırması bakımından tarihin  önemli  bir  dönüm  noktasıdır.  Böylece  ikitidar,  istediğini  istediği gibi  biçimlendiren  prokrustes  ve  modern  anlamda  türevi  leviathanvari 1   Prokrustes Yunan mitolojisinde yer alan bir hayduttur. Atina ile Megara arasındaki yolda pusuya yatan Prokrustes demirden yapılmış iki yatağa sahipti. Yoldan geçenleri öncelikle soyup ardından söz konusu yataklara yatırırdı; burada boyu uzun olanları kısa yatağa yatırıp vücudun artan kısımlarını keserken boyu kısa olanlarını da uzun yatağa yatırıp yatağa uyması için çekip uzatırdı. Bu ilginç haydut daha sonraları aynı yöntem ile Theseus tarafından öldürüldü. Ancak nihayetinde Prokrutes in sahip olduğu bu düşünce sistemi ve buna bağlı olarak yaşam biçimi gerek modern devlet gerek modern öncesi devletin iktidar tarzlarına hiç de yabancı değildir. Gerçekten de tarhin neredeyse her döneminde siyasal ve sosyal mühendislikle tek tip kültür tiplemesi yapan, tepeden inmeci şekilde istediğini istediği gibi şekillendiren, statik ve dogmatik iktidar pratiğini sergileyen prokrustes devletler olmuştur. 2   Leviathan, 1651 de Thomas Hobbes un yazdığı ünlü eseridir. Eserde din ve ahlak kurallarının iktidar ve devlet ile ilişkisi dünyevi ve doğal bir sisteme oturtularak değerlendirilmiştir. Hobbes un bu eksende geliştirdiği siyasal sistemde devlet, mutlak güç ve yetkilere sahip egemendir. Dolayısıyla bireyin hak ve özgürlüklerini çiğneyen, demokratik kültürden uzak ve mutlak güç ve yetkilerle donatılmış iktidarlar için leviathan adeta bir sembol olmuştur. 356 Gazi Üniversitesi Hukuk Fakültesi Dergisi C. XIX, Y. 2015, Sa. 3Semih Batur KAYA bir yapılanma olmaktan sıyrılmış olup insanın insan hak ve özgürlükleri doğrultusunda  görevlendirmesi  sonucu  harekete  geçecek  bir  tür  işlevsel mekanizma haline gelecektir. Dolayısıyla birey, gerek siyasal gerek sosyal hayatın her alanında kendi anlam dünyası ve buna bağlı olarak geliştirdiği değerler dizisinin dışavurumu olan eylemselliği açısından özerk bir alan sahibi olacak ve devlet yapılanması karşısında kendisini güvende ve huzurlu bir  şekilde  hissedecek  ve  kendi  değer  ve  düşüncelerini  doğrudan  ifade edebilecektir. Çalışmada  ilk  olarak,  anayasacılık  ve  anayasacığılığın  içeriğini oluşturan değerler dizisinin bir incelemesi ve iktidar yapılanmasını değiştirilişi konu  edilmektedir.  Böylece,  anayasacılığa  bağlı  değerler  dizisi  olarak hukuk devleti ve çoğulcu demokrasi anlayışı çerçevesinde anayasa yargısı ve anayasa yargısının insan hak ve özgürlüklerini geliştirme doğrultusunda kullanıldığında olumlu bir anlam kazanan operasyonel güç olarak yargısal aktivizm kavramları analiz edilmektedir. Bu bağlamda, ilk olarak kavramsal çerçeve oluşturulmuştur. Burada anayasa salt devletin organlarını tanımlayıp yetki ve görev dağılımını yapan bir belgeden ibaret değildir. Anayasa aynı zamanda  insan  hak  ve  özgürlüklerinin  güvenceye  bağlandığı  bir  değer ve  düşünce  kümeleşmesidir.  Böylelikle  anayasa  devlet  denilen  dinamik mekanizmanın organlarını bir yandan tanımlayıp nitelerken diğer yandan fonksiyonelliğini de hak ve özgürlükler doğrultusunda belirtmektedir. Bu durumda, anayasacılığın da salt devletin sınırlılığını ortaya koyan bir düşünce biçimi  olmadığı  anlaşılmaktadır.  Anayasacılık,  tarihsel  süreç  içerisinde geliştirdiği devinim sonucunda hukuk devleti ve çoğulcu demokrasi anlayışı ile anlam kazanmıştır. Özellikle bu bağlamda öngörülen anayasa yargısı da hak ve özgürlüklerin korunması noktasında önemli bir fonksiyonel güç teşkil etmiş ve modern hukuk devleti ve çoğulcu demokrasi anlayışını tamamlamıştır. Dolayısıyla, bu doğrultuda anayasal denetim ile birlikte gerektiğinde aktivist tavır sergilenmiştir. Çalışmada ikinci olarak, bir kültür arkeolojisi çalışması yapılarak iktidarın hak ve özgürlükler karşındaki konumu bağlamında hukuk devleti ve demokrasi kavramları ile meşruiyet olgusu analiz edilmektedir. Burada, hukuk devleti ile devlet iktidarı ve iktidar türevi olgular karşısında birey ile olan yatay ve dikey hiyerarşiler çözümlenmektedir. Devlet de, birey de veya diğer grup ve benzeri yapılanmalar da hukuk karşısında eşittir ve hukuka bağlı konumdadır. Dolayısıyla, iktidar ve organları gerekçesi ne olursa olsun hukuk dışına çıkmamalıdır. Bununla birlikte, buradaki hukuk salt biçimsel Gazi Üniversitesi Hukuk Fakültesi Dergisi C. XIX, Y. 2015, Sa. 3 357Hukuk Devleti, Demokrasi ve Anayasacılık Ekseninde Anayasa Yargısı... bir normlar yapılanması değildir, aynı zamanda insan hak ve özgürlükleri doğrultusunda geliştirilen bir değerler ve düşünceler bütünüdür. Çoğulcu demokrasi ise bu kapsamda beliren değer ve düşüncelerin politik ve sosyal alanda eylemselliğini işlevsel kılmaktadır. Çalışmada üçünü olarak ise anayasa yargısının operasyonel gücü olarak yargısal aktvizm kavramı irdelenmektedir ve bu bağlamada örnek olarak Anayasa Mahkemesinin Twitter adlı sosyal medya platformuna ilişkin kararı incelenmiştir. Böylece aktivizm, muhtemel sebepleri de göz önüne alınarak ortaya koyulmakta ve anayasa yargısının anayasal denetim sonucu gösterdiği akitivist tavrın olumlu ve olumsuz yanları üzerinde durulmaktadır.  I.  Kavramsal Çerçeve A.  Anayasa Kelime  anlamı  olarak  anayasa  oluşum,  kuruluş  anlamlarına gelmektedir; zira kelime kökeni bakımından anayasa Fransızca oluşturmak, meydana getirmek, kurmak, teşkil etmek gibi anlamlara gelen constitute fiilinden türemiştir. İngilizce constitution ise anayasa, tüzük, bir ülkenin veya kurumun nasıl yönetileceğini ve bireylerin haklarını belirten temel yasa veya temel kurallar dizini olarak tanımlanmaktadır. Bu şekli ile anayasa, Osmanlı  döneminde  1876 da  Kanun-ı  Esasi(esas,  temel  kanun)  olarak kullanılır iken Cumhuriyet döneminde 1921 ve 1924 te Teşkilat-ı Esasiye Kanunu(esas, temel kuruluş) şeklinde ve daha sonra 1961 ve 1982 de ise Anayasa kavram ve adlandırma olarak kullanılmıştır. Esasında Anayasa kavramı, daha önce 1924 Teşkilat-ı Esasiye Kanunu nun Türkçeleştirilmesi ile 1945 yılında kullanılmış idi.  Anayasa, siyasal sistem içerisinde yer alan bütün aktörlerin görev ve yetki bakımından alan dağılımını ve bunların sınırlarını belirten, bağlayıcı ve üst normları içeren bir metindir. Böylece, bir yandan yetki ve görev açısından hukuksal bir altyapı hazırlanırken diğer yandan devletin organları arasında hukuksal belirlilik sağlanmış olmaktadır. Dolayısıyla, devletin organları ve bu organlar arasındaki ilişkiler düzenlenirken aynı zamanda söz konusu kurumlar 3   Kemal Gözler, Anayasa Hukukunun Genel Esasları, Bursa: Ekin Yayınları, 2010, s.20. 4   Adil Şahin, Siyasal Düşünceler Tarihinde Sınırlı Devlet Fikrinin Kadimliği Ya Da Genel Kamu Hukuku Bağlamında İnsan, Özgürlük ve Devlet İktidarı Algısındaki Evirilme, Gazi Üniversitesi Hukuk Fakültesi Dergisi, C.XV, S. 3, 2011, s.328. 5   Gözler, a.g.e., s.20. 6   Gözler, a.g.e., s.20. 358 Gazi Üniversitesi Hukuk Fakültesi Dergisi C. XIX, Y. 2015, Sa. 3Semih Batur KAYA yapısal olarak tanımlanmakta, kapsam gücü bakımından nitelenmekte ve işlevsellik açısından belirtilmektedir. Bu şekilde politik alana tezahür eden devlet yapılanması, hukuksal belirlilik ile modern anlamda kurumsal bir kimlik kazanmış olmaktadır. Fakat modern devlet, bu yönde salt mekanik bir mekanizma olarak algılanmamalıdır. Burada bu mekanizmaya anlam ve değer katan, anayasacılık ekseninde gelişen insan hak ve özgürlüklerdir; zira anayasacılık ile devlet iktidarı birey lehine sınırlanırken bireyin hak ve özgürlükleri güvenceye alınmaktadır.7 Bu anlamda anayasa kavramı, hukuk devleti ve demokratik değerler dizisine bağlı değerlere yönelik salt imgesel bir kümeleşmeden ibaret değildir. Siyasal ve sosyal hayatın merkezine insanı alan, insan yapımı ve işlevsel bir dinamik kültürdür. İnsan ürünü anayasalarda modern değerler bir anlamda bir imgede durulaşmaktadır. Böylece, hukuksal alan içerisinde salt duyumsal değil aynı zamanda kültürel bir kavrayışa da yol açılmış olmaktadır; değer aşımı önlenerek, anayasalar geçici veya aynı şeyleri gereksiz bir şekilde ifade eden birer belge olmaktan sıyrılmıştır. B.  Anayasacılık Her  ne  kadar  düşünsel  anlamda  daha  eski  dönemlere  gidilebilirse ve ilkel biçimleri tarihte görülebilirse de modern anlamda devlet, 16.yy ve sonrasında  yapılanmaya  başlamıştır.  Bu  döneme  kadar,  devletin  iktidar paylaşımında insan özne değildi ve daha çok politik alanın dışında tutulmaya çalışılıyordu. Fakat modern devletin oluşması sürecinde yaşanan Rönesans ile  aklın  ön  palana  çıkarılması,  bireyin  belirmeye  başlaması,  Reform hareketleri  ile  Kilise nin  eklemlendiği  yozlaşmış  iktidarın  dağılmaya başlaması insanın özneleşme sürecini hızlandırdı. İşte bu noktada, sınırlı devlet olgusu siyasal ve toplumsal hayatta fiilen uygulanmaya başlandı ve 7   Albert in de belirttiği gibi anayasa günlük hayatın neredeyse her alanında kendi varlığını hissettirir. Sanat, spor, politika ve benzeri alanların hukuki işleyişinde, günümüzde artık anayasallaşma söz konusudur denebilir. Anayasa ile devletlerin uluslararası arenada davranış biçimi, toplumların kendilerini düzenleme şekli, grupların bireylerle ilişkisi, bireylerle bireylerin ilişkisi gibi pek çok alan düzenlemektedir ve böylece anayasal bir anlam ifade etmektedir. Richard Albert, The Cult of Constitutionalism, Florida State University Law Review, C. 39, S. 2, 2012, s. 374. Anayasa yazılı olarak ortaya çıkmadan önce de anayasacılık düşüncesi söz konusuydu. Fakat genelde insanlar erken dönemden bu zamana kadar gerek siyasi gerek din metinlerle siyasi veya inanç alanını daha çok yazılı olarak düzenleme eğilimi göstermişlerdir. Albert, a.g.e., s. 377. 8   Üst ve bağlayıcı bir norm ile devlet iktidarını sınırlandırma olgusu düşünsel düzlemde modern  öncesi  zamanlara  dayanır.  Dolayısıyla  modern  anlamda  anayasacılık Thomas Hobbes(1558-1679)  ve  George  Wilhelm  Friedrich  Hegel(1770-1831)  ve  sonrasında Gazi Üniversitesi Hukuk Fakültesi Dergisi C. XIX, Y. 2015, Sa. 3 359Hukuk Devleti, Demokrasi ve Anayasacılık Ekseninde Anayasa Yargısı... hukuksal alana izdüşümlerini bıraktı. Böylece, devlet iktidarının kuruluş ve işleyişini düzenleyen ve bununla birlikte devletin sınırlandırılarak insan hak ve hürriyetlerini tanıyıp güvenceye bağlayan anayasalar hazırlandı. Yazılı ve katı olan söz konusu anayasalar, devleti insan lehine sınırlıyor ve hak ve hürriyetleri düzenliyordu. Bu şekilde kanun ve diğer yazılı hukuk kurallarının üzerinde yer alan ve değiştirilip düzenlenmesi kanunlardan zor olan bağlayıcı bir üst norm olgusu anayasacılık10 olarak ifade edilmektedir.11 Bu  bakımdan  anayasacılık,  siyasal  iktidar  mekanizmasında  hukuk aracılığı  ile  insanın  özne  durumuna  gelmesidir.  Böylece  sınırlanmış  ve iktidarı bölünmüş devlet, ontolojik meşruiyetini insan hak ve özgürlüklerini tanıyıp güvenceye bağlayarak sağlamış olacaktır. Böylelikle devlet, yatay düzlemde insana alternatif veya simetrik değil, tam tersine araçsallaştırılmış olacaktır. Burada devlet kült bir yapısallıktan insan hak ve özgürlüklerini tanıyan ve hak ve özgürlüklerin bağlandığı güvenceye sadık kalan işlevsel bir mekanizmaya evrilmektedir. Deyim yerindeyse devlet, Locke un gece bekçisi gündüz insan hak ve özgürlükleri doğrultusunda hizmetçi niteliğinde olmalıdır. Dolayısıyla devlet, birey karşısında rasyonel olmayan bir kayıtsızlık içerisine girmemelidir. O halde devletin en kutsal görevi teker teker bireylerin tasarlanmış olsa da anayasacılığın içini dolduran değerler dizisi Stoacılarda(M.Ö. 300M.S. 100), Plato da(M.Ö. 427-347), Roma Hukuku ve sonrasında düşünsel birikimle ile oluşmuştur. Böylelikle Adil Şahin …devlet iktidarını sınırlandırma olarak tanımlanan anayasacılık düşüncesinin ideolojik temeli liberalizm, sınıfsal temeli de burjuvazi değildir. demiştir. Bu konuda bkz. Adil Şahin, Siyasal Düşünceler Tarihinde Sınırlı Devlet Fikrinin Kadimliği Ya Da Genel Kamu Hukuku Bağlamında İnsan, Özgürlük ve Devlet İktidarı Algısındaki Evirilme, Gazi Üniversitesi Hukuk Fakültesi Dergisi, C:XV, Sayı: 3, Yıl: 2011. Eski ile modern arasındaki köprüde bireyci modern devlet ve egemenlik kavramları ve siyasi-devletli-toplum ve bu bağlamda sınırlı devlet ve hukuk devletinin izlerini sürmek için ayrıca bkz. Cemal Bali Akal, Modern Düşüncenin Doğuşu, b. 4, Ankara 2010.  9   Gözler, a.g.e., s.70. 10  Sınırlı devlet söyleminden hareket edilerek tanımlanan klasik(Ortodoks) anayasacılık anlayışı eleştirilmiştir. Bu anlayış anayasal devletin siyasal yaşam pratiğini açıklamada dar kaldığı ve dolayısıyla siyasal iktidar etki eden formel veya informel bileşkeleri de kapsayan bir kavramsallaştırmanın gerekliliğinden söz edilmiştir. Dolayısıyla sınırlı iktidar olgusu günümüzde özellikle iktisadi müdahaleler göz önüne alındığında hayali kalmaktadır. Anayasal  devlet  pratiğinin  sosyolojik  okuması  niteliğinde  bu  yaklaşım  Ortodoks anayasacılık düşüncesinin parametrelerini geçersiz kılmaz; zira reel düzlemdeki ampirik verilerin teori karşısındaki senkron kayması bu anlayış tarafından reddedilmiş değildir. Bu konuda bkz. Zühtü Arslan, Anayasa Teorisi, Seçkin Yayıncılık, Ankara 2005, s. 79.     11  Gözler, a.g.e., s.70. 12  Burada kuvvetler ayrılığı karşımıza çıkmaktadır. Anayasacılık kuvvetler ayrılığı ile yakından ilgilidir. Yasama, yürütme ve yargı arasında iktidar yetki ve görev dağılımının yapılması günümüz liberal demokrasi anlayışlarının hukuk devleti pratiğinde adeta yaşamsal kaynak işlevi görmektedir.   360 Gazi Üniversitesi Hukuk Fakültesi Dergisi C. XIX, Y. 2015, Sa. 3Semih Batur KAYA mutluluğunu  sağlamaya  çalışmaktır.  Bu  bağlamda  geçmişte  aristokrasi, monarşi ve burjuvazi arasında sıkıştırılan birey, bugün seçkinci elit gruplar ile devlet arasında kullanılan bir ﬁ gür olmamalıdır. Böylece, anayasacılık yaşam pratiğinde bir yanda bireyi devlete karşı özne duruma getirirken öbür yanda birey için toplumsal alanda veya diğer sivil baskı grupları karşısında özerk alan açmaktadır. Bununla birlikte, modern anlamda anayasacılığın önemli gereklerinden bir diğeri de çoğulcu demokrasi anlayışıdır. Zira çoğulcu demokrasi anlayışı ile anayasacılığın beraberinde getirdiği değerler dizisinin olgusal tutarlılığı reel düzlemde de sağlanmış olmaktadır. Gerek siyasal gerek sosyal alanda birey, sahip olduğu hak ve özgürlükler doğrultusunda kendisini ifade edecek, bir anlamda içselleştirdiği değerleri yaşam pratiğinde eylemselliğe dökebilecektir. Dolayısıyla, iktidarda olsun veya olmasın kendi değer ve düşünce dünyasında birey özerk bir alana ve bu alan içerisinde hareket kabiliyetine sahip olacaktır. Bu  bağlamda  anayasacılık,  hukuk  devleti  ve  çoğulcu  demokrasiye gidilen süreçte düşünsel bir basamaktan öte anlamlar taşır. Hukuk devleti, önceden bilinebilir, genel, soyut kurallar öngörerek bireyin siyasal iktidar ve  idare  karşısında  hukuksal  güvenliğini  sağlamaktadır.  Böylece  siyasi iktidar, gerek yasaların yapılması gerek yasaların uygulanması sürecinde hukuk  normlarına  bağlı  kalacaktır  ve  bağımsız  yargı  organı  tarafından yargısal denetime tabi tutulacaktır. Dolayısıyla anayasacılık, insan hak ve özgürlüklerinin pratiğe geçmesi açısından modern devlet ile bir tür köprü kurmaktadır. Bu itki ile devlet, nesne konumunda meşruiyet bulmakta ve hak ve özgürlükler doğrultusunda fonksiyonelliğini devam ettirmektedir. Dolayısıyla, reel düzlemde anayasacılık düşüncesinin bir karşılığını bulmak için hukuk devleti, anayasal demokrasi, insan hakları, kuvvetler ayrılığı ve anayasanın üstünlüğü gibi kurumsal araçların gerekliliği karşısında yazılı, katı ve üst bir norm olarak anayasa tasarımı geleneksel anayasacılık olarak belirtilmiştir. Özellikle 17. yy ve sonrasında, birey iktisadi ve siyasi iktidar ilişkilerinde merkezi bir konumda yer almaya başlamıştır ve böylelikle hak ve özgürlükler fiilen de güvenceye kavuşturularak, anayasacılık hukuksal alanda 13  Arslan, a.g.e., s. 67. 14  Levent Gönenç, Ortaçağ Anayasacılığı, Prof. Dr. Ergun Özbudun a Armağan içinde Ortaçağ Avrupası nda Anayasacılığın Düşünsel ve Kurumsal Temelleri, (Der: Serap Yazıcı, Kemal Gözler, Ece Göztepe), Yetkin Yayınları, Ankara 2008, s. 269. 15  Şahin, a.g.e., s.335. Gazi Üniversitesi Hukuk Fakültesi Dergisi C. XIX, Y. 2015, Sa. 3 361Hukuk Devleti, Demokrasi ve Anayasacılık Ekseninde Anayasa Yargısı... klasik anlayışından sıyrılmıştır. Öte yandan, yukarıdaki kurumsal araçların somut bakımdan bir anlam ifade etmesi için kanunların yargısal denetimi, yani anayasa yargısı gerekir ki böylece modern anayasacılık kavramı şekillenmiş olur. Gerçekten de hukuk devleti ve çoğulcu demokrasinin reel düzlemde bir anlam ifade edebilmesi için çoğunluk sorununa bağlı olarak yasamadan kaynaklanabilecek bazı pürüzlerin, deyim yerindeyse yan etkilerin önüne geçilmesi gerekir.18 C.  Anayasa Yargısı Anayasanın  üstünlüğünün  ve  dolayısıyla  bağlayıcılığının  fiilen işlevsel kılınabilmesi için, kanunların anayasaya uygunluğunun sağlanması gerekmektedir.  Burada,  karşımıza  anayasa  yargısı  kurumu  çıkmaktadır. Anayasa yargısı, adından da belli olduğu üzere bir yargılama faaliyetidir; böylece,  kanunların  anayasa  karşısında  yargısal  denetimi  söz  konusu olmaktadır. Ülkemizde bu yargılama faaliyetini bir yargı organı olan Anayasa Mahkemesi yapmaktadır. Peki, anayasa yargısının sağlanmasında araçsal gereklilikler nelerdir? Her şeyden önce yazılı bir anayasanın söz konusu olması gerekmektedir. Bununla birlikte anayasa katı olmalıdır; yani anayasa adi kanunlar gibi değil, daha zor şartlarda değiştirilebilmelidir.20 Ayrıca, anayasal denetimde ölçüt norm  olan  anayasanın  kendisinde  anayasa  yargısı  öngörülmüş  olmalıdır ve yargılamayı yapacak organ ve bu organın yetkisi düzenlenmelidir. Bu bakımdan İngiltere, Yeni Zelanda, İsrail, Belçika, Finlandiya, Lüksemburg, Hollanda ve İsviçre gibi bazı ülkelerde anaysa yargısı kurumu söz konusu değildir.  Nitekim  söz  konusu  ülkelerin  bazılarında,  İngiltere de  örneğin,  16  Süheyl Batum, 99 Soruda Neden ve Nasıl Çağdaş Bir Anayasa, XII Levha Yayınları, İstanbul 2010, s.3. Bu bağlamda 1789 Fransız İnsan ve Yurttaş Hakları Evrensel Bildirisi nde Hakların güvence altına alınmadığı, kuvvetler ayrılığının bulunmadığı bir toplumda anayasa yoktur denilmiştir. Batum, a.g.e., s.3. 17  Şahin, a.g.e., 335. Ayrıca bkz. Gözler, a.g.e., s.71. 18  Bu doğrultuda Mustafa Erdoğan ın da belirttiği gibi Bugün anayasa yargısı anayasacılığın ve anayasal demokrasinin neredeyse odak noktası durumuna gelmiştir. Ayrıca, kanunların anayasaya uygunluğunun denetlenmesi, daha temelde, devletin bir hukuk devleti olarak, yani hukukun hakimiyeti altında işlemesi amacına da hizmet etmektedir. Mustafa Erdoğan, Anayasa Hukuku, Orion Yayınevi, Ankara 2005, s.50. 19  Gözler, a.g.e., s. 422. 20  Ergun Özbudun, Türk Anayasa Hukuku, Yetkin Yayınları, Ankara 2014, Türk Anayasa, s.403. 21  Gözler, a.g.e., s. 424-425. 362 Gazi Üniversitesi Hukuk Fakültesi Dergisi C. XIX, Y. 2015, Sa. 3Semih Batur KAYA anayasa yargısı için gerekli yazılı ve katı bir anayasa yoktur. Karşılaştırmalı siyasal sistemlerde anayasa yargısının önemi büyüktür; zira anayasal denetim neticesinde,  yasama  faaliyeti  sonucu  ortaya  çıkan  kanunlar  hükümsüz kılınabilmektedir. Ayrıca bu özellik ile birlikte, hükümetlerin gelecekteki politik alanları da düzenlenebilmektedir. Dolayısıyla anayasa yargısı, siyasal alandaki etkisi sebebiyle kimi zaman veto aktörü olarak algılanmaktadır.24 Anayasa yargısı, ilk defa 1803 yılında Amerika Birleşik Devletleri nde Marbury  v.  Madison  davasında  söz  konusu  olmuştur.  Federal  Yüksek Mahkeme, burada kanunların anayasaya uygunluğunun denetimini yapmıştır ve anayasaya uymayan kanunların uygulanmaması gerektiğine hükmetmiştir. Yargıç Marshall ın 1803 te verdiği karar doğrultusunda anayasa yargısı, artık politik bakımdan zayıf bir aktörden güçlü bir aktör olmaya doğru evirilmiştir. Ona göre anayasa, ülkedeki hukuk sistemi içerisinde en üstün normdur. Hukukun bütünselliği ve normlar hiyerarşisi açısından yargıç Marshall ın haklı olduğu söylenebilir. Gerçekten de ülkede hukukun gelişim evresinde olduğu bir zamanda, mantıklı bir norm uygulamasını sağlamak anlamında, mahkeme kararlarında bir standardın yakalanması gerektiği doğrultusunda Marshall ın belirttiklerinin yerinde olduğu söylenebilir. Marshall a göre bu durumda Federal Mahkeme, anayasanın ne anlama geldiğini belirleme gücüne sahipti ve diğer organlar, anayasa tarafından kendilerine verilen gücü aştığında Mahkeme nin bunları geçersiz kılma yetkisi vardı.  Söz konusu değerlendirme, en azından teoride kabul gördü ve ilerleyen süreçte anayasal uygulama bu düzlemde  seyir  etti. Artık  anayasa  yargısının  uygulaması,  bu  bağlamda gelişen siyasal tartışmaların ana eksenine oturmuş oldu.26 Gerçekten de artık 22  Yavuz Atar, Anayasa Mahkemesi nin Yeniden Yapılandırılması, Anayasa Yargısı, C. 25, 2008, s.94. 23  Christoph Hönnige, Constitutional Courts and the Challenges They Present to Comparative Politics, International Word Congress, Santiago de Chile 2009, s.2. 24  Gözler, a.g.e., s.433. 25  Dworkin, Law s Empire, Harvard University Press, United States of America, 1986, s.356357. 26  İkinci Dünya Savaşı ndan önce anayasa yargısı politik sistem içerisinde Amerika Birleşik Devletleri ve Avusturya da söz konusuydu. Fakat İkinci Dünya Savaşı sonrası dalgalar halinde gerek Avrupa ya gerek diğer ülkelere yayıldı. Bu akım neticesinde temelde iki ana anayasa yargısı biçimi ortaya çıktı. İlki Hans Kelsen in tasarladığı Kıta Avrupası modeli, ikincisi ise merkezi olmayan özellikle ABD tarzı anayasa yargısı modelidir. Kıta Avrupası modelinde anayasa yargısını sadece kararları diğer mercileri  bağlayan anayasa mahkemesi yapabilirken diğer modelde kararları diğer mahkemeleri bağlamayan normal mahkemeler de anayasa yargısı yapabilmektedirler. Hönnige, a.g.e., s. 3-4. Kelsen in teorisi ile şekillenen Avrupa modeli anayasa yargısında anayasa mahkemelerinin kararları kesindir ve mahkemeler Gazi Üniversitesi Hukuk Fakültesi Dergisi C. XIX, Y. 2015, Sa. 3 363Hukuk Devleti, Demokrasi ve Anayasacılık Ekseninde Anayasa Yargısı... esas sorun anayasa yargısının varlığı değil, uygulanma amacı ve yönüne bağlı olarak meşruiyeti veya hangi yönde olması gerektiği olduğu söylenebilir. Ortaya çıkışı açısından ABD nin federal devlet şekli etkili olmuş olsa da, anayasa yargısı, esas anlamını zaman içerisinde insan hak ve özgürlükleri için güvence mekanizması olmaya doğru geçirdiği evrimsel süreçte bulmuştur. Avrupa da, özellikle 2. Dünya Savaşı sonrası, anayasa yargısı gelişiminde insan  hak  ve  özgürlüklerini  koruma  güdüsü,  demokrasinin  bu  meyanda dönüşüme uğraması, hukuk devleti ilkesinin gelişimi önemli bir rol oynamıştır.  Öte yandan anayasa yargısının bu anlamda kesinkes bir uygulamaya sahne olduğu  söylenmemelidir;  zira  anayasa  yargısının,  demokratik  rejimlerin otoriter rejimlere doğru kaymasını engellediği veya otoriter bir yönetimi demokrasiye dönüştürmeye yönelik kabiliyeti tartışmalıdır denebilir. Eğer bir veto aktörü olarak anayasa yargısı sahne alırsa, o zaman politik alanda istikrar sağlayabilir. Fakat bu yöndeki bir işlev söz konusu olursa o zaman da politik sistemin dışarıdan gelen krizlerle mücadele etme yeteneği tahrip edilmiş olunur ve istikrar bu şekilde yine sarsılma ile karşı karşıya kalabilir; Kelsen in de değerlendirmelerine bakıldığında, anayasa yargısının demokratik işleyişten doğabilecek aksaklıkların önüne geçemeyebileceği söylenebilir.29 D.  Yargısal Aktivizm Kavramı Yukarıda belirtildiği gibi, kanunların anayasaya uygunluğunun yargısal denetimi anayasa yargısı ile sağlanmaktadır. Özellikle ülkemizde anayasal denetim sonucu ortaya çıkan Anayasa Mahkemesi kararları, yargısal aktivizm kavramı  çerçevesinde  değerlendirmelere  tabi  tutulmuştur.  Bu  bağlamda, Anayasa  Mahkemesi nin  yargısal  aktivizm  pratiği  kimi  zaman  olumlu yaptıkları anayasal yargılama ile ne tam yargısal ne tam politik olan kendilerine ait anayasal bir alan açmaktadırlar. Böylece anayasa mahkemelerinde bulunan yargıçlar anayasanın üstünlüğünü korumakla görevlendirilmiş olmaktadırlar. Alec Stone Sweet, Constitutional Courts and Parliamentary Democracy(Special Issue on Delegation), West European Politics, C.25, 2002, s.79.   27  Atar, Anayasa Mahkemesi nin, s.93. 28  Hönnige, a.g.e., s.14-15. 29  Davayı çözümleme sürecinde metnin kelimelerinin bütünlüğü ve kanun koyucunun niyeti yeterli bir şekilde ortaya koyulmadığından yargıcın yorumlama faaliyeti söz konusu olmaktadır. Dolayısıyla yargıcın tavrına göre ortaya konulan yorumlama biçimi yerine göre aktivist veya sınırlayıcı olabilmektedir. Yargıç yorumlamada kendini metinden özgür hissettiği ve yeni anlamlar ortaya koyduğu oranda aktivist olurken, bu durumdan sakındığı ölçüde ise sınırlayıcı olmaktadır. Cesare Pinelli, The Concept and Practice of Judicial Activism in the Experience of Some Western Constitutional Democracies, Juridica International, C. XIII, 2007, s.31. 364 Gazi Üniversitesi Hukuk Fakültesi Dergisi C. XIX, Y. 2015, Sa. 3Semih Batur KAYA karşılanmış, fakat çoğunlukla ise olumsuz eleştirilere maruz kalmıştır. Yargısal aktivizmin, normların somut olaylara uygulanması sürecindeki yorumlama faaliyetini çağrıştırdığını söyleyebiliriz. Gerçekten de hukuk kurallarının reel ortamda uygulanması sürecinde yorumlanarak canlandırılması, bu tür bir sonucu doğası gereği ortaya çıkarabilmektedir. Hele ki kısa ve öz anayasa metinlerinin genel ve soyut normları içerdiği düşünüldüğünde durum biraz daha olağanlaşmaktadır.30 Özellikle bu anlamdaki yargılamayı çok önemli kılan yapısal hatlar olarak yargılamanın önem teşkil eden kanun yapma otoritesi ve söz konusu otoritenin başka bir devlet kuruluşu tarafından denetlenememesi(cid:0) göz önüne alındığında, tartışma başka bir boyutta cereyan eder bir niteliğe bürünmektedir.  Düşünsel  temelde  yargısal  aktivizm  kavramsal  olarak  henüz somutlaşmadan  önce  de  vardı.  Yani  yargısal  aktivizmin  kavramsallaşıp kurumsallaşmasından  önce  de  düşün  hayatında  söz  konusu  olduğundan, antikiteliğinden söz edilebilir. Bu bağlamda, yargıçların pozitif hukuk yaratma faaliyetleri yargısal yasama olarak ifade edilebiliyordu ve o dönemlerde de yargısal yasama faaliyeti tartışmalara konu ediliyordu. Örneğin Blackstone yargısal yasamayı ortak hukuk açısından olumlarken, buna karşılık Bentham söz konusu durumu yasama yetkisinin devre dışı bırakıldığı gerekçesi ile zavallı bir safsata olarak değerlendiriyordu.  Kavram  olarak  yargısal  aktivizm,  ilk  defa  akademik  olmayan  bir dergide yayımlanan bir makalede kullanıldı. Hukukçu kimliği olmayan Arthur Schlesinger, Ocak 1947 de Fortune dergisinde yazdığı makalesinde yargısal aktivizm kavramını kullandı. Akademik bir kaygı güdülmeden kullanılan bu kavram, süreç içerisinde özellikle anayasa yargısı ekseninde doktrinde hararetli tartışmalara sahne oldu ve böylelikle kavramsal düzeyde belirli bir olgunluğa erişti.32 30  Roger Craig Green, An Intellectual History of Judicial Activism, (http://works.bepress.com/ roger_craig_green/1/ erişim 07/05/2015), 2008, s.54. 31 Keenan D. Kmiec, The Origin and Currrent Meanings of Judicial Activism, California Law Review, C. 92, S. 5, 2004, s.1444. Ayrıca bkz. Ozan Ergül, Berraklaştırılamayan Bir Kavram: Yargısal Aktivizm, TBB Dergisi, S. 104, 2013, s.42. 32  Yargısal aktivizm konusu Alman Federal Anayasa Mahkemesi için de tartışma konusu olmuştur; zira Barnstedt e göre Alman Federal Anayasa Mahkemesinin yetkileri politikayı şekillendirmesine  izin  vermektedir.  Birçok  yargı  kararı  politik  anlaşmazlıklardan kaynaklanmıştır  ve  yine  Mahkeme  kararları  politik  alanı  etkilemiştir.  Her  ne  kadar Mahkemesinin aktivist olup olmadığı noktasında farklı görüşler olsa da bu anlamdaki sonucun anayasal ve politik bakış açısına göre değiştiği söylenebilir. Olması gereken ise aktivist olup olmadığının gerekip gerekmediğidir. Luise Elke Barnstedt, Judicial Activism Gazi Üniversitesi Hukuk Fakültesi Dergisi C. XIX, Y. 2015, Sa. 3 365Hukuk Devleti, Demokrasi ve Anayasacılık Ekseninde Anayasa Yargısı... Fakat  buna  rağmen  yargısal  aktivizm  kavramının  tam  olarak netleştirilemediği  söylenebilir.    Young a  göre  yargısal  aktivizm kavramı,  doğasından  hareketle  içeriksiz,  anlamsız  veya  içi  boş  bir çağrışım  uyandırmamalıdır.  Yargısal  aktivizm  kavramı  farklı  açılardan tanımlanabilmektedir  ve  her  bir  tanım  yargılamada  karar  alım  sürecine ilişkin  bir  noktaya  dikkat  çeker  nitelikte  olmaktadır.  Bununla  birlikte bir yönü ile aktivist olan bir karar başka bir yönü ile ise sınırlayıcı olarak nitelendirilebilmektedir. O halde, belirli ve sabit bir denge ile bir kararın, yargılamanın veya mahkemenin aktivist veya sınırlayıcı olarak nitelendirilmesi mümkün gözükmemektedir. Bu gerçeklik karşısında, kavram olarak yargısal aktivizm kolay bir şekilde manipüle edilebilir bir halde bulunmaktadır ve gerek akademik anlamda gerek politik tartışmalarda, konuya bakış açısına göre çeşitli nedenlerle beğenilmeyen yargı kararlarına yönelik bir sıfat olarak kullanılmaktadır.33  Aktivizm,  yargıçların  anayasaya  başvurarak  idarenin neyi  nasıl  yapması  gerektiğini  belirlemesini  sağlayan  bir  kavram  olarak algılanmıştır ve aktivist yargıçlar seçilmişlerin iradesi yerine kendi iradelerini koymakla itham edilmişlerdir.34   Dolayısıyla  kavram,  koşulsuz,  açıklama  yapılmadan,  nitelikleri belirtilmeden  yorumlanamamaktadır.  İlginçtir  yargısal  aktivizm  kavramı 1990 lı yıllarda ve devam eden süreçte şaşırtıcı bir şekilde birçok yayında ve çoğunlukla çok farklı açılardan kullanılmaya başlandı; ancak kavram yaygın bir şekilde kullanıldıkça anlamı gittikçe belirsizleştiği söylenebilir. Bu durumun, kavramın birbiriyle uyuşmayan, hatta karşıt ve çelişkili bir şekilde tanımlanmasından kaynaklandığı söylenebilir.35 Gerçekten de kavram olarak geniş popülerliğinin aksine yargısal aktivizmin yeteri kadar anlaşılamadığı söylenebilir.36 Schlesinger  yargısal  aktivizm  skalası  üzerinde  yargıçları  aktivist, sınırlı  ve  ortada  olmak  üzere  konumlandırıyordu.37  Ona  göre,  aktivist in the Practice of the German Federal Constitutional Court: Is the GFCC an Activist Court?, Juridicia International, Law Review University of Tartu, C. XIII, 2007, s.46. 33  A. Ernest Young, Judicial Activism and Conservative Politics, Colorado Law Review, C. 73, S. 4, 2002, s. 1141-42. 34  COHEN, Adam, Last Term s Winner at the Supreme Court: Judicial Activism, The New York Times, (erişim 09/07/2007). 35  Kmiec, a.g.e., s.1442-43. 36  Green, a.g.e., s.1. 37  Fortune deki makalesinde Schlesinger Yüksek Mahkemedeki dokuz yargıcın aktvizm skalasındaki konumunu tayin etmeye çalışıyordu ve aralarındaki ortaklık ve farklılıkları 366 Gazi Üniversitesi Hukuk Fakültesi Dergisi C. XIX, Y. 2015, Sa. 3Semih Batur KAYA yanlısı yargıçlar açısından siyaset ve hukuk bütünseldir. Statik ve vesayetçi hukuk anlayışından sıyrılmak gerekir. Bu açıdan yargıçların adalet pratiğine güvenmek gerekmektedir, aksi takdirde yargısal sınırlılık kendini inkar demek olur. Bu durumda yasaları anlamlandırma sürecinde kimin veya hangi gurubun menfaatine uyacağı düşünülmeden davranılmalıdır.  Dolayısıyla, anayasanın ruhuna ve amacına aykırı davranmayarak korunmasız kimselerin zarara uğratılmaması, hakların güvenceye bağlanması ve böylece yargısal aktivizmin  yapılması  olağan  karşılanmalıdır.  Böylece  aktivist  yargıçlar açından  yargısal  sınırlılığı  savunanların  yasama  sürecindeki  hataların yasamanın kendi sorunu olduğu, hukukun siyaset alanının dışında kaldığı, öteki türlü yasamanın sorumsuzluğa evirileceği ve demokrasinin yozlaşacağı tezleri değersizleşmektedir. Schlesinger in makalesi, yargısal aktivizm ile ilgili tartışmalara önemli bir ilk çalışma olarak katkıda bulunmuştur. Tartışma bazı yönlerden ortaya konulmaktadır.  Burada;  seçimle  iş  başına  gelmemiş  yargıçların  iradesi karşısında  demokratik  olarak  yapılan  normlar,  sonuç  odaklı  yargılama karşısında ilkelere  bağlı olarak karar alınması faaliyeti, anayasal ilkeler bağlamında  katılık  ve  kuralcılık  karşısında    yaratıcı  içtihat  uygulaması, demokrasinin üstünlüğü karşısında insan hakları, hukuk karşısında siyaset ve benzeri diğer eşdeğer ayrımlar söz konusu olmaktadır. Ancak bu ön çalışma bile yargısal aktivizme yönelik modern tartışmalar bağlamında sorunların bazı belirtilerini göstermektedir. Zaten bu ilk çalışmada, yargısal aktivizm için kavramsal açıdan kesin bir tanımlama yapılmamaktadır. Hangi ayırt edici özelliklerin bir kararı aktivist yaptığı açıklanmamaktadır. Aksine birçok nitelik aktivistlere ve kendi kendilerini kısıtlayan şampiyonlara atfedilmektedir ve dolayısıyla kararlardan hangilerinin gerekli, yeterli veya yersiz olduğuna karar vermek mümkün gözükmemektedir. Ancak kavramın ilk olarak kullanıldığı ortaya koyuyordu. Burada Schlesinger, yargıçlardan Black, Douglas, Murphy ve Rutlege yi yargısal aktivist olarak niteler iken Frankfurter, Jackson ve Burton u ise kendi kendini kısıtlamanın şampiyonları (champions of self restrain) şeklinde nitelendirmiştir. Bununla birlikte yargıçlardan Reed ve başkan Vinson ise arada yer alırlar denebilir. Bkz. Kmiec, a.g.e., s.1446.  38  Ergül, a.g.e., s.42-44. Eleştirel anlamda ve olgusal düzeyde yargısal aktivizm kavramının üzerinde durduğu kaygan zemin ve yer ve uygulanış biçimine göre süreç içerisinde algısal dönüşümü için bkz. ERGÜL, Ozan, Berraklaştırılamayan Bir Kavram: Yargısal Aktivizm, TBB  Dergisi,  Sayı:  104,  2013.    Schlesinger in  aktivizm  skalasında  aktivizme  yakın olarak konumlandırdığı yargıçlar hukuk ve siyasetin ayrılamaz olduğuna inanmaktadırlar. Dolayısıyla Mahkeme politik alan ve yorumdan sıyrılamaz; o halde bırkamak gerekir ki aktivizmin siyaseti belirleme yeteneği sosyal amaçlar doğrultusunda kullanılsın ve bu şekilde aktivizm anlam bulsun. Kmiec, a.g.e., s.1447.   Gazi Üniversitesi Hukuk Fakültesi Dergisi C. XIX, Y. 2015, Sa. 3 367Hukuk Devleti, Demokrasi ve Anayasacılık Ekseninde Anayasa Yargısı... bu dönemde halihazırda kavram ile ilgili bir tanımlama faaliyeti söz konusu olmadığı göz önüne alındığında, söz konusu durum olağan karşılanmaktadır.39   Gerçekten  de  yargısal  aktivizmin  kavram  olarak  tanımlanmasının çetrefilli bir uğraş olduğu kabul edilmektedir.40 Öte yandan Green e göre yargısal aktivizmin güncel yaygın kullanımı hatalı ve yersizdir. Kanun ve kuralları geçersiz kılan yargısal kararların Schlesinger in bahsettiği aktivizmin orijinal anlamıyla bir bağlantısı yoktur. O halde yargısal aktivizm kavramının, yargının kültür normları üzerine temellendirilmesi ve yargısal görev alanından uzaklaştığı dikkate alınarak yeniden değerlendirilmesi gerekmektedir. Belki o zaman sınırlarının belirlenmesine güçlük çekilen bu kavramsal belirsizliğe bir anlamda yön tayin edilebilir ve aktivizm skalasında kavramsal belirlilik yolunda istikamet kazandırılabilir.41 II. Hukuk Devleti, Demokrasi ve Meşruiyet A.  Meşruiyet Olgusu Meşruiyet olgusunun sosyal bilimlerde kesinkes sınırları çizilememiştir. Hatta söz konusu bilim dalına göre çeşitli görünüm biçimlerinin olduğu, zamansal  ve  mekânsal  anlamda  dönüşüme  de  uğrayabildiği  söylenebilir. Nitekim dinsel, ideolojik, etnik veya antik iktidar anlayışları bağlamında siyasal yaşam pratiğine farklı izdüşümleri bırakabilmektedir. Bu anlamda, meşruiyetin iki ana boyutundan söz edebiliriz. Birincisi, yatay düzlemde birey-birey  veya  birey-toplum  arasındaki  sosyal  ve  psikolojik  ilişkide belirir. Şüphesiz burada birçok bileşkeden söz edilebilir; ancak bu düzlemde meşruiyet olgusunu şekillendiren ana motif veya başka bir deyişle yaşamsal kaynak, psiko-sosyal alandadır. Daha sosyal hayatın erken dönemlerinde, aile hayatında, meşruiyet olgusunun belli yönlerini hissedebiliriz. Ataerkil aile yapısında, sözgelimi özellikle babanın iktidarına karşı etkilere çoğunlukla olumsuz  tepkiler  vererek  meşruiyet  algımız  içten  oluşum  evresine  girer. Annenin  yaydığı  merhametli  ve  estetik  enerjisi  karşısında  ise  meşruiyet algımız ergen dönem gelişimini tamamlamış olur. Mahalle ve okul kültüründe ise meşruiyet algımız daha karmaşık desenler oluşturur. Bir yandan sosyal ve iktisadi savaşımda konjonktürel pragmatizmin labirentlerinde dolaşırken meşruiyet algımız yozlaşır, öte yandan yozlaşan meşruiyet algımız dini veya 39  Kmiec, a.g.e., s.1449-50. 40 DEAN, w., John, What Exactly Is judicial Activism? The Charges Made Against the President s Judicial Nominees, (erişim  17/06/2005). 41  Green, a.g.e., s.52. 368 Gazi Üniversitesi Hukuk Fakültesi Dergisi C. XIX, Y. 2015, Sa. 3Semih Batur KAYA kültürel ilkeler karşısında a priori bir toplumsal şizofreni oluşturur. Böylece, daha ikinci boyuta geçmeden önce, meşruiyet algısı anakronik bir alana çekilmiş olunur. Bu durumda kalan birey ekseninde şekillenen meşruiyet olgusunun demokrasi ve insan hakları pratiği nasıl işleyecektir? İkincisi,  birey-devlet  veya  birey-devletin  çeşitli  iktidar  biçimleri arasındaki ilişkide ortaya çıkar. Meşruiyet olgusu burada boyutlanırken nasıl şekillenecektir? Burada, denklem oluşturulurken iki ana değişkenden söz edebilir. Birincisi dinsel veya tinsel alandadır ki bu meta ötesi bir durumla karşı karşıya olduğumuzu göstermektedir; ikincisi ise dünyevi alandadır. Bu iki alanda meşruiyet olgusu ve algısı ekseninde sergilenen davranış biçimleri iktidar kaynağı sorunu bağlamında hacim alır. Modern öncesi zamanlarda, dinsel veya tinsel alanda iktidar kaynağını Tanrı dan alıyordu. Meta ötesi alanda bireyin hareket yeteneğinin azalması beraberinde bilinmezliklerle dolu bir gizem bırakıyordu. Burada, dinsel kaidelerin ön kabule dayanan niteliği de eklenince meşruiyet olgusu daha baştan kendinden menkul bir halde oluşuyordu. Gerçi her ne kadar kaynağı Tanrı olarak gösterilse de siyasal ve sosyal yaşam pratiğinde, özellikle sonraki evrelerde, yönetim biçimlerine bağlı olarak dünyevileşen iktidar yüzleri dolayısıyla meşruiyet algısı doğrusal seyrinden koparak karmaşık bir hale bürünebiliyordu. Dünyevi  alanda  ise  iktidar  kaynağı,  özellikle  modern  ve  sonrası zamanlarda gelenek, ideoloji, demokrasi, bireyin üstünlüğü, insan hakları vb. bileşen sarmalından meydana gelir. Gelenek, burada toplumsal hafızayı harekete geçirmek bakımından iktidarın antikiteliğini, bir anlamda ontolojik meşruiyetini sağlamda işlevsel bir rol oynar; böylece iktidarın genetik kültür kodlarını yeni olana taşımada köprü kurulmuş olur. İdeoloji insan hak ve özgürlüklerine dayandığı ölçüde meşru bir iktidar tasarımı üretirken, insan hak  ve  özgürlüklerinden  koptuğu  oranda  ise  iktidarın  meşruiyet  algısını yozlaştırabilmektedir. Demokrasi ise insan hakları ve özgürlüklerine dayanan, bireyi devletten aşağıda  veya yatay düzlemde devletin simetriği olarak gören bir anlayışı değil, tam aksine bireyi modern devlete her an alternatif gören bir iktidar tasarımıdır. Görüldüğü gibi, burada iktidar birey lehine sınırlanmakta, devlet  türev  ve  işlevsel  bir  aygıt  boyutuna  indirgenmektedir.  Böylece, dünyevi alanda iktidarın meşruiyet algısı anayasacılığın özü, bir diğer deyişle anayasacılığın dayandığı değerler dizisi etrafında şekillenmiş olmaktadır. 42  Hacim kelimesi burada bilinçli bir tercih sebebi ile kullanılmıştır; zira alan zaman ve mekân olgusuyla insan davranışları ekseninde doldurulmuştur. Gazi Üniversitesi Hukuk Fakültesi Dergisi C. XIX, Y. 2015, Sa. 3 369Hukuk Devleti, Demokrasi ve Anayasacılık Ekseninde Anayasa Yargısı... Burada meşruiyet olgusu ve siyasal ve sosyal yaşam pratiği ile ilişkisinin boyutlarını incelemeye son vermeden önce özellikle ikinci boyutta, yukarıda birey-devlet veya birey- iktidarın değişik görünüm biçimleri bağlamında, iki siyasal sistem teorisi gelişimini incelemek yerinde olur. Max Weber, bu anlamda meşruiyeti geleneksel, karizmatik ve hukuki veya rasyonel olmak üzere üç otorite tipi üzerinden öngörmektedir. Geleneksel otorite, tarihsel süreç içerisinde gelişen kurallar ve geleneklere göre otoritenin meşruiyetini konumlandırmaktadır. Yani şu anı biçimlendiren kurallar, tarihsel geçmiş ile bağlantılı ve ona uygun olduğu kadar meşru olur. Karizmatik otoritede ise meşruiyet liderin sıra dışı özelliklere sahip olması veya bu tarz niteliklere sahip olduğuna toplum katmanlarını inandırmasına göre konumlanmaktadır. O halde burada liderin algı yönetimine yönelik maharetinden de söz edebiliriz; zira lider, bu bakımdan yetenekli olduğu ölçüde başarılı sayılacaktır. Rasyonel otorite ise sosyolojik veya karizmatik otoritede olduğu gibi lider profiline bağlı olarak psikolojik alanda değil, hukuksal alanda meşruiyet bulur; bir anlamda rasyonel aklın kabulü söz konusu olur. David  Easton  da  teorisini  oluştururken  meşruiyetin  kaynağını araştırmıştır;  teorisinde,  meşruiyet  istikrar  sağlamada  destek  rolüyle araçsallaşmaktadır. Burada ideolojik kaynak, yapısal kaynak ve liderlerin kişisel nitelikleri olmak üzere bir sınıﬂ andırma biçimi söz konusu olmaktadır. İdeolojik kaynaktan kasıt sistemin esasını oluşturan değerler, ilkeler, hedeﬂ er ve amaçlardır. Yöneticiler, çeşitli araçlarla sistemin meşruluğu noktasında yaygın destek sağlamaya çalışırlar. Yapısal kaynaktan kasıt ise hukuk veya kurallar bütününün meşru olacak şekilde kabul görmesidir. Liderlerin niteliğine gelirsek, burada, Weber in karizmatik otoriteye sahip tek lider olgusundan daha geniş bir anlamın söz konusu olduğunu söyleyebiliriz. Otoritenin meşruiyetini sağlamaya gidilen süreçte liderler kadrosundan söz edilmektedir; ancak nihai anlamda başarı için kalite ve yetenek gerekecektir. Ancak, değinildiği üzere, günümüzde modern devlette meşruiyet olgusu demokratik ilkelere göre konumlanmaktadır. Böylelikle iktidar meşruiyetini insan hakları, özgürlükler ve yönetimde şeffaﬂ ık gibi değerler kümesinde bulacaktır. Dolayısıyla milli irade gibi anlamsız fiksiyonlar44 günümüz meşruiyet olgusu ve iktidar ilişkisi karşısında sığ kalmaktadır. Gerçekten de, günümüz çağdaş iktidar ilişkilerine meşruiyet sağlayan etkenin, insan hak ve özgürlükleri bağlamında gelişen hukuk devleti ve çoğulcu demokrasi anlayışı olduğu söylenebilir. Aşağıda bu konular ele alınacaktır. 43  Münci Kapani, Politika Bilimine Giriş, Bilgi Yayınevi, Ankara 2010, s.101-103. 44  Kapani, a.g.e., s.104. 370 Gazi Üniversitesi Hukuk Fakültesi Dergisi C. XIX, Y. 2015, Sa. 3Semih Batur KAYA B.  Hukuk Devleti ve Anayasa Yargısı Anayasa  yargısının  meşruiyet  olgusu  ile  ilişkisinde  fotoğrafı  net görebilmek için hukuk devleti, çoğulcu demokrasi gibi değerler bağlamında konuyu  derin  bir  alanda  ele  almak  gerekir.  Siyasal  ve  sosyal  hayatta geliştirilen davranış biçimlerinin iki yönünden söz edilebilir; ilki, tarihsel toplum hafızasının gelenek köprüsüyle getirdiği statiklik, ikincisi ise uygarlık sürecinde anı yakalamak için söz konusu olan devinim. O zaman burada, bir yandan, kültürün oluşum sürecinde kültüre ontolojik meşruiyet sağlayan toplumsal bir bilinç, öte yandan bilgi değişim ve dönüşüm paralelinde kültürün dinamizmi, bir anlamda epistemeye dayalı meşruiyeti karşımıza çıkmaktadır. O  halde,  burada  anayasa  yargısının  meşruiyetini  incelerken  öncelikle geleneksel hafızaya, anayasacılığın özüne inmemiz gerekecektir; daha sonra ise bu özün peşine takılan, değişim ve dönüşümü sağlayan değerler dizisi ekseninde modern anlamda anayasa yargısının  meşruiyetini ortaya koymamız gerekir. Böylece, aktivist tutumun varoluşsal dayanağı belirirken an itibariyle uygulanış sebebi ve gelecekteki gerekliliği ortaya çıkmış olacaktır. Bu durumda, öncelikle anayasacılığın antik anlamını irdelemek gerekir ki bu da bizi devletin sınırlandırılmasına, başka bir söylem ile sınırlı devlet olgusuna götürecektir. Sınırlı devlet olgusu iktidarın tortulaşmasını önler; böylece toplum hafızasında iktidarın tekilliği ve sınırsızlığı algısı çözülmüş olunur. Algıda bir boşluk veya yanılsama söz konusu olmaması için ise doğan boşluk, hemen insan hakları ve özgürlüklerine dayanan meşruiyet anlayışı 45  Buraya gelmişken Arslan ın kaleme aldığı bir makalesindeki girişi olduğu gibi almak gerektiği kanaatindeyim. İnsanın devletle dansı bilim-kurgu filmlerine benzer. İnsan zekası önce, Nietzsche yi doğrularcasına iktidar arzusu (will to power) ile, dünyayı kontrol edecek silahları ya da robotları icat eder. Sonra da, filmin gerçek kahramanı sahneye çıkar. Dünyayı hatta bütün gezegenleri bu ölümcül silahtan ya da robottan kurtarmak için. Kurtarır da. Ancak filmin finalinde, ölüm saçan robotun diriliş işaretleri görülür... İnsanın devletle ilişkisi de bu türdendir. Modern siyasal teoride bu ilişkinin şekillendirilmesi genellikle Hobbes la başlatılır. İnsanların, birbirini kemirdiği doğa durumundan Leviathan dönemine geçişin nedenlerini, şeklini ve sonuçlarını anlatır Hobbes. Yaşadığı dönemin kaos ve iç savaşlarla dolu olması, Hobbes un mutlak güç sahibi bir canavar yaratmasını açıklasa bile bunu haklı kılmaya yetmez. Ne var ki, olan olmuştur. Hangi nedenle ve ne şekilde olursa olsun ortaya bir yaratık çıkmıştır. Kimilerine göre, onu yaratanlara eski günlerini aratan bir yaratıktır bu. Şimdi bütün mesele, Leviathan ile birey arasındaki ilişkileri ikincisi lehine düzenleme meselesidir. Ya da bilim-kurgusal anlamda dünyayı Leviathan canavarından kurtarma meselesidir. Bizathi köyü ya da kötülerin silahı olarak Leviathan ın etkisini (zararını) azaltabilmek maksadıyla, zamanla farklı mekanlarda farklı çözüm yolları ortaya konmuştur. Çözüm yollarının tıkandığı dönemlerde degerçeküstü fanteziler devreye girmiştir. Yarı sanal deli yürek ler, kitlelerin gözünde kirli ve hukuk dışı yollara başvuran Leviathan a karşı alternatif adalet dağıtıcısı olarak algılanabilmiştir. Arslan, a.g.e., s. 55.   Gazi Üniversitesi Hukuk Fakültesi Dergisi C. XIX, Y. 2015, Sa. 3 371Hukuk Devleti, Demokrasi ve Anayasacılık Ekseninde Anayasa Yargısı... ile doldurulur. Böylece, a priori olarak, ilkel düzlemde anayasa yargısının meşruiyet  zeminini,  bir  anlamda  antikiteliğini  geliştirmiş  bulunuyoruz. Bu  durumda,  anayasal  mayalandırma  evresinin  tamamlanmış  olduğunu söyleyebiliriz. Bundan sonra yapılması gereken uğraş ise değerler dizisini anayasal retorik seviyesine indirmeden geliştirmek olacaktır. Modern sonrası zamanlarda türevi insan olan devlet-insan anlayışı, türevi devlet olan insan-devlet anlayışına evirilmiş ve söz konusu durum kurumsallaşmaya doğru gidilmiştir. Bilginin değişimi, değişimin dönüşümü sağladığı günümüzde insan merkeze geçmiş, iktidar ve değişik görünüm biçimleri insana göre tanımlanmış, meşruiyetini bulmuştur. Böylelikle, bilgi yapısındaki dinamizm süreç içerisinde siyasal yaşam algısını dönüştürmüş ve nihayetinde anayasal tasarımlar da bu durumdan doğrudan etkilenmiştir. Dolayısıyla, bilgi yapısındaki dinamizm ile birlikte kültürler arası temas yüzeyi artmış, değerler dizisinin geçişkenliğinin artmasıyla birlikte anayasa tahayyülleri de statikliğinden, bir diğer ifade ile antikiteliğinden sıyrılmıştır. Böylelikle hukuksal alanda anayasal anlam genişlerken derinlik de artmıştır. Bir anlamda salt anayasal estetik, toplumsal gerçeklik ile uyuştuğu ölçüde meşruiyet  bulmuş  olacaktır;  zira  anayasa  bir  bilgi  ve  değerler  toplamı olarak anlam kazanacaktır. Dolayısıyla, aktivist ritim bu alanda attığı sürece meşruiyet krizi çözümlenecektir. Dikkat edilirse hukuksal alanda meşruiyetin rasyonelleşmesi  gerçekleşirken  duygusal  aşınmaya  sebep  verilmemeye çalışılmıştır.  İşte tam bu noktada, karşımıza değerler dizisinin iki dirimsel kaynağı olarak hukuk devleti ve demokrasi çıkmaktadır. Hukuk devleti, devletin siyasal ve sosyal alandaki iktidar pratiğinin hukukla bağlı olduğunu öngörmektedir. Böylece devlet, hukuku doğuran bir organ değil, hukuktan meşruiyet bulan ve manevra alanı sınırlandırılmış bir aygıt olarak görev yapacaktır. Bu durumda hukuk  devleti,  devletin  sınırlılığını  belirlediği  doğrultuda  organlarının hukuka  bağlı  olmasını  düzenlemektedir.  Dolayısıyla  yasama,  yürütme ve yargı organları birbirinden bağımsız oldukları gibi, yetkileri hukuk ile daraltılmaktadırlar. Şüphesiz burada yasama faaliyetinin yargısal denetimi anayasa yargısı ile sağlanırken, yürütme de yargı denetimine tabi tutulacaktır. Aynı  zamanda,  hukuk  devletinde,  bireyin  hak  ve  özgürlükleri  tanınıp güvenceye bağlanacak, hak arama özgürlüğü doğrultusunda bireyin yolu her 46 Merkezde  yoğunlaşmış  iktidar  yığınını  çevreye  savurarak  homejen  iktidar heterojenleştirilmiştir. Böylece iktidarın ağırlık merkezi noktasal değil, düzlemsel olarak bir diğer anlamda toplumsal alana çekilmiş olunur. Bu durumda yeknesak ikitdar kültüründen poetik bir varlık olarak devlete geçilmiş olur. 372 Gazi Üniversitesi Hukuk Fakültesi Dergisi C. XIX, Y. 2015, Sa. 3Semih Batur KAYA türlü sürprizden arındırılacaktır. Böylece, iktidar pratiğinde keyfiyet ve buna bağlı olarak yozlaşma engellenecek ve hukuki güvenlik sağlanacaktır. O  halde, böyle bir durumda insan, kendinden menkul bir varlık, bir amaç olarak belirir.     Hukuk  devletinin  araçları,  daha  doğrusu  belirlendiği  değerlerin üstünlüğü kurgulanırken, bunların insana göre konumlandığını unutmamak gerekir. Gerçekten de burada, norma dayalı devlet kültü yerine değere dayalı hukuk kültürü söz konusudur. Bu bağlamda hukuk devleti, Rousseau nun deyişiyle soy aristokrasisi yerine para aristokrasisini getirmez; başka bir söyleyişle sadece para ve piyasayı amaç edinen bir yanılsamanın da ötesinde anlamlar taşır. Dolayısıyla, hukukun rasyonelleşmesi süreci devlet aklı48 ya da iktisadi yüceltme olarak ortaya çıkacaksa, bir yanılsama yaşanmış olunur. İktidarı gökyüzünden yeryüzüne indirip usun imparatorluğuna tabi olmak, şüphesiz, hukuk devleti ile bağdaşmayacaktır. Böylece, hukuk devleti, tinsel alandan metasal alana hukuk sarkacıyla inen devlet aklına dayanan sistemi değil, insan aklına ve iradesine dayanan düzeni öngörecektir. Bu bağlamda usun siyasal regülatörlüğünü de anayasal dinamizm sağlayacaktır. 47  ATAR, Yavuz, Türk Anayasa Hukuku, Mimoza Yayınları, Konya 2012, s.88 vd. Bunlar bir anlamada hukuk devletinin şekilselliği yönünü ortaya çıkarmaktadır. Devletin işleyişi ve fonksiyonelliği hukuk ile sınırlandırılmış ve çizilmiştir. Bu konuda bkz.  İbrahim Ö. Kaboğlu, Anayasa Hukuku Dersleri, Legal Yayıncılık, İstanbul 2012,  s.22. Ancak bu durum hukukun yüzeyselleştirilmesi tehlikesini de içerdiği gibi, devlet de organizmadan mekanizma olmaya doğru savrulur. Dolayısıyla burada mantıksal veya duyusal tutarlılık duygusal veya ontolojik tutarlılık ile simetrik değildir. O halde ontolojik meşruiyet hukuk devletinin değerler dizisi ile daha çok ilgilidir. Bu durumda hukuk devletinin çoğulcu, özgürlükçü, eşitlikçi, bireyin üstünlüğünü ortaya koyan yüzü ile karşılaşmaktayız. Dolayısıyla biçimsel uyumsuzluğun giderilmesi gerektiği gibi tinsel uyumsuzluk da giderilmiş olunmalıdır. Böylece yaşam pratiği ile meşruiyet arasındaki organik bağ bu şekilde kurulmuş olacaktır. Çünkü hukuk devleti salt kurgusal bir mekanizma oluşumundan ibaret olmayıp, organizmanın muhtemel verebileceği zararları gidermesi gerektiği gibi insanlar arası ilişkilerin de sebep olacağı hasarları onarabilmelidir. Yani hukuk devleti yatay ve dikey işlevlere sahiptir denilebilir. 48  Devleti bir sanatsal eser olarak gören Machiavelli devlet aklının kurucu ismi olarak söylenebilir. Onun için devlet soyuttur, sistemin merkezindedir ve kendinden menkul bir varlığa sahiptir. Devlet en üstün şeydir ve diğer değerler kaynağını devletten alır. Şu durumda devletin bekası her şeyden önceliklidir ve her şeyin üzerinde yer alır. Erdemin asli unsuru olan devlet için başka bir meşruiyet aramaya gerek yoktur ve dolayısıyla herhangi bir ahlaki ilke ile devleti sınırlamamak gerekir. Hegel de de devlet tanrısal özellik taşır ve meşruiyeti içkinliğinden kaynaklanmaktadır. Burada esas amaç devlettir ve devletin bir ödevi varsa o da kendi kendini korumaktır. Mithat Sancar, Devlet Aklı Kıskacında Hukuk Devleti, İletişim Yayınları, İstanbul 2012, s.49-50. Bu konuda devlet aklının derinliğine inmek ve hukuk devleti ile ilişkisinin ayrıntılı bir şekilde peşine düşmek için bkz. SANCAR, Mithat, Devlet Aklı Kıskacında Hukuk Devleti, İletişim Yayınları, b.6, İstanbul 2012. Gazi Üniversitesi Hukuk Fakültesi Dergisi C. XIX, Y. 2015, Sa. 3 373Hukuk Devleti, Demokrasi ve Anayasacılık Ekseninde Anayasa Yargısı... Bu noktada, tartışmanın derinliğine inilirken hukuk devletinin bir diğer yönünden  söz  etmek  gerekir.  Burjuva  sınıfının  karakteristik  özelliklerini taşıyan ve bu bağlamda teorik altyapısını inşa eden hukuk devleti her şeyden önce bireye toplum ve devlet karşısında sınırlı da olsa bir özek alan sağlaması bakımından değerlidir. Başta iktisat temelli olan özerk alan talebi zamanla siyasal iktidar talebi olarak dönüşüm geçirmiş ve böylece hukuk devletinin insan hak ve özgürlüklerine yönelik fonksiyonel gücü devlet aklının devreye girmesi  neticesinde  köreltilmiştir.  Böylece,  modern  sonrası  zamanlarda, hukuk devleti hak ve özgürlük temelli sosyolojik devinimini koruyamamış ve iktisadi pragmatizmin düşünsel kalebentliğinden yeterince sıyrılamamıştır. Ancak, şüphesiz, modern ulus devletinin noktasal ve sınırsız leviathanvari iktidarı karşısında özerk alanı, düşünsel düzlemde kabul ettirmesinden dolayı dahi, hukuk devleti övgüye değerdir. Fakat modern sonrası karmaşık ilişkileri düzenleyici özelliği bakımından zaman zaman tıkandığı veya eksik kaldığı da  bir gerçektir. İşte  tam  bu  noktada  Sancar  hukuk  devletinin  iki  aşamasından söz etmekte ve meşruluğun bu iki aşamının birlikteliği ile gerçekleşeceğini belirtmektedir. Buna göre, birinci aşama yasallıktır. Bu, hukuk devletine gidilen süreçte temel koşuldur. İkinci aşama ise sözü edilen yasaların insan hak ve özgürlükleri bağlamında belli bir içeriğe sahip olması gerektiğidir, ki böylece yasal despotizmden ayrım söz konusu olsun. Fakat buradaki hukuk devleti halen klasik anlamda devlet aklı kıskacındadır. Nitekim, Kelsen in normativist anlayışında bu durum somut bir şekilde belirmektedir. Buna göre dokunduğu her şeyi hukuka dönüştüren Kral Midas olan devletin bütün faaliyeti pozitif olarak hukukidir. Sancar ın da haklı olarak belirttiği gibi bu tür bir devlet keyfiliğin esnekliğine göre biçimlendirilen norm devletine dönüştürülmektedir.50 Bu durumda devlet aklı, hukuk devleti ile bağdaşmayan her türlü iktidar  pratiğinin  meşruiyet  kaynağı  olarak  işlev  görmektedir.  Böylece, biçimsel şartı sağlayan içi boş, daha doğrusu devlet aklından insan hak ve özgürlüklerine yer bırakmayan formel bir devlet biçimi ortaya çıkmaktadır. 51 Dolayısıyla herkesin özgürlüğü, eşitliği ve kardeşliği değerleri üzerine temellendirilen burjuva iktidarı politik gücünü pekiştirdikçe öncelikle kendi 49  Hukuk devletinin yasallık, normativist yaklaşımı ile maddi, içeriksel yaklaşımın ayrıntılı ilişkisi ve bu bağlamda Carl Schmitt in düşünceleri için bkz. Sancar, a.g.e.,85-101. 50  Sancar, a.g.e., s.56. 51  Sancar, a.g.e., s.57-58. 374 Gazi Üniversitesi Hukuk Fakültesi Dergisi C. XIX, Y. 2015, Sa. 3Semih Batur KAYA değerlerinden  yabancılaşmış  ve  onları  korkulan  şeyler  olarak  görmüştür. Kapitalizm sonrası süreçte, burjuva iktidarı için hukuk devleti rahat zamanlarda makyaj  ve  paravan  olarak  kalmakta,  zor  dönemlerde  ise  gerçek  yüzünü devlet aklı marifetiyle sergilemektedir.52 Gerçekten de hukuk devletindeki devlet kavramı içerisinde devlet aklı gizli özne olarak diri tutulmaktadır. Bu durumda, içi boş tematik devlet sıkıştığı zamanlarda adeta leviathanvari bir canavara dönüşebilmektedir. Böylelikle, güzellikle ve estetik makyajla eridikçe hukuk idesi ve hak ve özgürlükler de silikleşmekte, kaybolmaktadır. Şu halde hukuk devleti, gerek maddi gerek biçimsel özelliklerinin toplamı olarak var olmalıdır.  Devlet, bir aygıt olarak doğası gereği kristalize olmaya, statik kalmaya meyillidir. Düzlemsel alanda devlet, hukuk ile hareket kabiliyeti kazanır, bir diğer anlamda hacim alır. İşte burada, devlet sistemine dinamizm katan, daha doğrusu eylemsellik katan hukuktur. O halde hukukun eylemsel yönü üzerinde durmak gerekir. Öncelikle gözlemlenen şey ise eylemselliğin meşruiyeti, hukukun varoluşsallığı ile ortaya çıktığıdır. Biz yukarıda hukukun ontolojik meşruiyetine değindik; ancak, iktidar pratiğinin reel alandaki dönüşüm krizi çoğunlukla  eylemsellik  sorununa  bağlı  olduğu  görülmektedir.  Esasında bu  sorunun  çözümü, bir  anlamda  kristalize  devletin çözülmesi  anlamına da gelecektir ve devletin araçları arasındaki organik bağ buna bağlı olarak esneyecektir. Yeri gelmişken belirtmek gerekir ki, burada yapılmak istenen hukuku düşünsel alanın dışına itmek, devleti salt eylemsellik ile koşullandırmak anlamına  gelmez.  Bu  doğrultuda  gelişen  durumun  tanımlayıcı  değil, tamamlayıcı özellliği ile ilgilenmek söz konusudur. Tabi, söz konusu durum, düşünselliğin önemsizliğini ifade etmez; aksine ideolojik fırtına bu alanda, işin mutfağında kopmaktadır. Eylemselliği önemli kılan durum, reel düzlemle temas yüzeyinin olması ve buna bağlı olarak gelişen sürtünmedir. Buradaki sürtünme,  ya  gerçekleştikçe  hukuksal  alanda  toplumsal  elektriklenmeyi artıracak ya da toplumu deşarj edecektir. Olması gereken ikincisi için ise hukukun  değerler  dizisi  ile  toplum  arasındaki  iletişim  kanallarının  açık olmasına  bağlıdır.  Görüldüğü  üzere  burada  yine  tartışma  eylemsel  alana çekilmiş olunur; çünkü reel düzlemde etkiye karşı geliştirilen tepki ekseninde sorgulama ve eleştirel tavır bu alanda ortaya çıkacak, denklemin sağlaması burada yapılacaktır. Ancak, hukuk idesi ile reel pratiği çoğunlukla birebir örtüşmez. Hukuk idesinin yeryüzüne inişinde a priori bir sorunun varlığından söz edebiliriz. 52  Sancar, a.g.e., s.62-63. Gazi Üniversitesi Hukuk Fakültesi Dergisi C. XIX, Y. 2015, Sa. 3 375Hukuk Devleti, Demokrasi ve Anayasacılık Ekseninde Anayasa Yargısı... Mekan ve zaman uyumunu yakalama sürecinde ide ahlaki varoluşsallığı ve değerler sistemini oluşturur. Bunun uygulanış sürecindeki yeryüzünde denemesi  yozlaşma  göstermektedir.  Bir  defa,  idenin  rasyonelleşmesi sürecinde bir tür rasyonel hiyerarşiye tabi tutulduğu söylenebilir. O halde, ilk yozlaşma metasal anlamda somutlaşma ile ortaya çıkmaktadır. Bu yönü ile demokrasi ve hukuk devletinin oluşumu sınırlı kalmaktadır ve normların bütünselliği de söz konusu durumu engelleyememektedir. İkinci aşamada ise normlara indirgenerek yozlaşan ide romantik hiyerarşiye tabi tutulmaktadır. Böylece ide, tözsel aşınma geçirir ve yozlaşmış motif ve desenler bütünü olarak algılanır. Dolayısıyla, dünyevi alanda ide bir tür mitosa dönüşür ve fakat hukukun kültürel ahlakı yozlaşmış durumdadır. Biz, bu haliyle hukuku demokratik kültür ile koşullandırıyoruz ve bir anlamda saçmalıktaki kültü, kültteki saçmalığa indirgeyip tartışmayı derinleştiriyoruz. Sözgelimi, hukuk devleti ekseninde demokrasiyi bu anlamda ele alabiliriz. İde olarak demokrasi tahayyülü sınırsız ve sonsuz etik ve estetiği hukuksal alanda  çağrıştırabilir;  ancak  reel  düzlemde  demokrasi,  varoluşsallığından gelen mükemmeliyeti koruyamamakta ve yüzeysel kalabilmektedir. Bu da, metasal alan ile tinsel alan arasındaki demokrasi idesinin senkron kaymasını beraberinde  getirdiğini  göstermektedir.  Böylece  simetriğini  uygulanış sürecinde kaybeden demokrasi önsel olarak yabancılaşma geçirir. Şu  halde,  hukuk  devletindeki  devlet  yerine  hukukun  özne  olarak görülmesi ve eylemsel alanda asıl rolü üstlenmesinin gerekliliği açıklığa kavuşmuş bulunmaktadır. Bunun birkaç yararı olacaktır. Öncelikle, modern devlet kurgusal görünüş biçiminden sıyrılmış olacak ve iktidarı rasyonelleşme ile  tabi  tutulduğu  süreçte  verdiği  hataları  veya  açıkları  telafi  edecektir. Böylece, rasyonelliğin, iktidarı usun bir tür kümeleşmesine dönüştürecek yan  etkisi  önlenmiş  olacaktır.  Öte  yandan,  modern  sonrası  zamanların karmaşasında hak ve özgürlük ideleri, tekil ve çağın bir tür statik leitmotifi olarak varlığını sürdüremez. O halde, çağın labirentlerinden değerlerin kısır döngüsünü durdurabilmek veya en azından yönünü değiştirebilmek hayati önemdedir.Ancak, etik ve estetiğin kesişim kümesinde ve değerler dizisi çarpanında var olandan yeninin üretimi, hatta var olanda şekil değişikliğinin gerçekleşiminin zorluğu, şüphesiz, ortadadır. Bununla birlikte, hak ve özgürlük ideleri modern sonrası zamanlarda anlam aşınmasını yaşamaktadır. Hak ve özgürlük  kavramlarının  reel  düzlemdeki  uygulanışında  insanın  dışlandığı bir  evrede  yaşıyoruz.  Bu  durumda  adalet,  eşitlik  ve  özgürlük  idelerinin yeryüzüne iniş aşamasında geçirdiği yozlaşmada insan mekanik kalmakta ve araçsallaşmaktadır.   376 Gazi Üniversitesi Hukuk Fakültesi Dergisi C. XIX, Y. 2015, Sa. 3Semih Batur KAYA Peki neredeyse insanı dışlayan böylesine bir hak ve hukuk kültürüne meşruiyet nasıl kazandırılacaktır? Bu aşamada, devletin somut varlığının ve  operasyonel  gücünün  hukuksal  olanın  ahlakından  geçirmek  gerektiği söylenebilir. İşte burada, bizim için bu denetimi sağlayacak anayasa yargısıdır. Fakat bu anayasa yargısında denetimin sınırı ve meşruiyeti, yukarıda sözü edilen insan hak ve özgürlüğü bağlamında olacak şekilde sağlanacaktır. O halde, anayasa yargısının ve yargısal denetimin operasyonel gücünü teşkil eden aktivist tutumun referansı bellidir. Dolayısıyla aktivist tutumla birlikte gelişen meşruiyet krizi, hukuk devletinin eylemselliği alanında belirecek ve yine bu alanda giderilecektir. Her ne kadar paradoks gibi gözükse de, yargı pratiği, hukuk devletinin değerler dizisine göre konumlandığı ölçüde sorunun biraz daha kolay bir şekilde halledilebileceği söylenebilir. C.  Demokrasi ve Anayasa Yargısı Siyasal düzen üzerindeki yargısal denetim demokrasi ile bağdaşabilir mi? Veya demokrasi ile anayasa yargısının ilişkisi nasıl konumlandırılabilir? Bu durumda, öncelikle demokrasinin beraberinde getirdiği değerler dizisini incelemek ve kurumsallaşma sürecinde işin mutfağı niteliğindeki parlamento faaliyetini  irdelemek  gerekir.  Burada,  demokrasinin  bireyin  üstünlüğü, bireyin duyusal veya duygusal ya da ideolojik siyasal tepkilerinin önemi, hak ve özgürlüklerin güvenceye bağlanması ve bunun seçim sistemleri ile kontrol altında tutulmasından söz edilebilir. O halde, demokrasinin sonsuz ve sınırsız (infinity and unlimited) bir karakteristiğe sahip olmadığı söylenebilir. Demokrasi, öncelikle toplumsal düzlemde bir olay olarak, birey iradelerinin salt matematiksel toplamından ve işleminden ibaret değildir; aksi takdirde söz konusu determinist labirentten çıkmak mümkün gözükmemektedir. Zira normatif eğilim, birey iradesinin oluşumu bağlamında, toplamda, eylemsellik alanına aynı şekilde normatif eylem olarak tezahür etmez.  Dolayısıyla, birey iradesindeki politik izafiyet ve dinamizm seçilmesi gereken demokrasi anlayışı ve bu düzlemde anayasa yargısının gerekliliği tartışmasında belirleyicidir. Demokrasi, öncelikle doğası gereği belli bir iç dinamizm öngörür; bu doğrultuda, siyasal alana yansıyan dinsel, ideolojik, etnik,  politik  vb.  temalar  bakımından  çoğunluk  her  zaman  değişime  ve dönüşüme  meyillidir.  Dolayısıyla,  politik  göreceliliğin  ivmesi  ile  oluşan dinamizm  demokrasinin  niteliğinde  belirleyicidir.  Tabi,  bu  durum  ifade edilirken romantik veya mükemmeliyetçi bir sonucun siyasal yaşam pratiğine tam olarak yansıyacağı iddia edilemez. Zaten bu doğrultuda ad hoc bir Gazi Üniversitesi Hukuk Fakültesi Dergisi C. XIX, Y. 2015, Sa. 3 377Hukuk Devleti, Demokrasi ve Anayasacılık Ekseninde Anayasa Yargısı... anayasal tasarım ve bu paralelde mito-poetik bir demokratik devlet kurgusal kalır. Burada yapılmak istenen, demokratik kültürü ve bunu oluşturan değerler dizisine yönelik arkaik bilinci mümkün olduğunca dondurmamaktır. Böylelikle demokrasinin kendisi paradoksal çelişki ve çatışkılardan kurtulacaktır. Bu durumda, demokrasi bağlamında anayasa yargısına karşı çıkmak aynı zamanda demokrasinin mükemmel olduğunu iddia etmek anlamına gelir. Peki, demokrasi mükemmel bir rejim midir? Ya da halkın halk tarafından halk için yönetilmesi söyleminin reel pratiği nedir? Halbuki, teker teker bireylerin iradelerinin iktidar oluşumu üzerinde gerçel düzlemdeki yansıması simetrik değildir, başka bir söylem ile gerçekliği sağlayamamaktadır. Nitekim Gözler, seçimlerden sonra ortaya çıkan sonucun milli irade veya halkın iradesi değil, aksine halkın çoğunluğunun iradesi olduğunu belirtmiştir. Hatta Gözler e göre halk kavramı, halihazırda yaşayan bütün vatandaşları kapsadığına  göre  ve  halihazırda  yaşayan  vatandaşların  bir  bölümünün seçimlerde oy kullanamama durumu söz konusu olduğuna göre seçimlerden sonra beliren durum seçmen çoğunluğun siyasal tercihidir.53 Gerçekten de milli irade, genel irade ve halk iradesi kavramlarının reel gerçekliği yansıtmadığı, en azından seçim sonuçları göz önünde bulundurulduğunda, söylenebilir. O halde, birey iradesinin iktidar üzerindeki yansıması düz değil, aksine  pürüzlüdür.  Dolayısıyla,  demokrasinin  çeşitli  sembolik  kavramlar kullanılarak mistifikasyona uğratılması psikolojik algının tatminini sağlasa da siyasal yaşam pratiğinde gerçek bir karşılığının olduğunu söylemek abartı olacaktır. Öte yandan demokrasi ile anayasa yargısı birbirini götüren çarpanlar mıdır veya bu iki bileşke uyumlu olabilir mi? Demokrasi, burada değerler dizisi olarak, dinamizmini bilgi yapısındaki değişimler ve kültür dönüşümü uyumunda sağlaması gerekir. Anayasa yargısı ise bu amacı gerçekleştirmeye yarayan amaç, bir diğer anlamda yaşamsal kaynaktır.54 O halde, bu iki etken arasında  olumlu  veya  olumsuz  bir  nitelendirme  yapmaya  veya  dialektik bağıntı kurmaya gerek yoktur ve esasında bu tür bir koşullandırma, bizatihi 53  Gözler, a.g.e., s. 171. 54  Anayasacılığın gerekleriyle demokratik ilke ve değerler arasında tam bir uyum ya da tamamlayıcılık ilişkisi olduğundan söz edilemez; ancak bu ikisi arasında giderilmesi imkansız bir çelişki de mevcut değildir. Anayasal bir yönetim, siyasi karar alma sürecini demokratik esaslara tabi kılmak suretiyle kendi meşruluğunu sağlamakta; demokratik bir yönetim ise anayasacılığın gereklerine yer vermek suretiyle kendi devamlılığını garanti etmektedir. Anayasal demokrasi kavramı, işte bu sentezi ifade etmek amacıyla kullanılmaktadır. Serdar Korucu, Yargısal Aktivizm, Seçkin Yayıncılık, Ankara 2014, s.43. 378 Gazi Üniversitesi Hukuk Fakültesi Dergisi C. XIX, Y. 2015, Sa. 3Semih Batur KAYA demokratik  değerler  bakımından  insan  hak  ve  özgürlükleri  bağlamında sakıncalıdır. Dolayısıyla, anayasal demokratik çarkın düzenli işlemesi için anayasa yargısı bir tür engelleyici diş değil, aksine çarkın dişlerinin iyi işlemesi için bir anlamda yağlamadır. Tam burada önemli olan durum ise söz konusu değerlerin çoğunlukçu veya  çoğulcu  demokrasi  görünüm  biçimlerinden  hangisinin  çarpanında değerlendirileceğidir.  Burada  çoğunlukçu  anlayışın  demokrasinin  ilkel, antikite  versiyonunu  yansıttığını  belirtebiliriz;  zira  çoğunlukçu  anlayış, demokrasinin değerler dizisini ihmal ederek statik, tek tip kültür tiplemesi ile sonuçlanan kristalize bir siyasal ve buna bağlı olarak hukuksal bir ortama neden olmaktadır. Dworkin e göre çoğunlukçu demokrasi anlayışı, halkın çoğunluğu halkın  geri  kalan  kısmını  yönetmelidir  esasına  dayanır.  Burada,  amaç çoğunluğun yerleşik kanaatlerini meydana çıkarmaktır. Ancak bu şekli ile çoğunlukçu anlayış her zaman adalet ile aynı anlama gelmez; zira herkese eşit oy hakkı ve ifade hürriyeti gibi bireysel hakların tanınmasına rağmen hakim durumundaki  çoğunluk,  sözgelimi  iktisadi  kaynakların  adaletsiz  dağıtımı yönündeki bir karar alabilmektedir. Dolayısıyla demokrasinin bu anlamdaki izdüşümü  adalet  ile  örtüşmeyebilmektedir.55  Görüldüğü  gibi  bu  anlayış usuli veya şekli denilebilecek bir esasa dayanmaktadır.56 Fakat bu anlayış, böylelikle hakkaniyeti sağlamaz; zira hakkaniyet, tartışmanın ve oylamanın baskı altında yapılmadığı siyasal eştliktir. Kaldı ki, eşit oy ilkesi siyasal eşitliği sağlamaz. Diğer bireyler üzerinde etki yaratma bakımından siyasal nüfuz(Örneğin  ABD de  siyasal  nüfuz  bakımından  para  varlığı  önemli etkendir) da oyların eşitliğinden farklıdır. Dolayısıyla siyasal nüfuz açısından siyasal eşitliği sağlamak bu halde mümkün değildir.58 Dworkin çoğulcu demokrasi yerine ortaklık demokrasisi kavramını kullanmaktadır.  Düşünsel  temeli  ise  bir  şirketteki  yönetim  sistemine  ve 55  Ronald Dworkin, Siyasal Anayasanın Ahlaki Temelleri, Anayasa Yargısı, C. 28, 2011, s.2829. 56 Dworkin, Siyasal Anayasanın, s.30. 57  Örnek olarak Dworkin in şu kurgusunu verelim. Üzerinde birçok insanın bulunduğu bir teknenin batmaması için bir kişinin denize atılması gerektiğini varsayalım. Şu durumda atılacak kişi nasıl belirlenmelidir. Eğer burada oylama yapılırsa din, ırk vb bakımından çoğunluk olmayan bir gruba mensup biri veya teknedeki ez az popülerliğe sahip biri seçilebilir. Bu durumda hakkaniyet sağlanmış olmayacaktır. Dworkin, Siyasal Anayasanın, s.36. 58 Dworkin, Siyasal Anayasanın, s.37-38. Gazi Üniversitesi Hukuk Fakültesi Dergisi C. XIX, Y. 2015, Sa. 3 379Hukuk Devleti, Demokrasi ve Anayasacılık Ekseninde Anayasa Yargısı... ilişki ağına dayanmaktadır. Nasıl şirket yöneticileri sadece kendilerinin veya belli  gurubun  değil  bütün  ortakların  çıkarını  düşünmektedirler,  ortaklık demokrasisinde de aynı şekilde yöneticiler bütün toplumun çıkarını dikkate alarak  kararlar  alırlar.59  Böyle  bir  demokrasi  anlayışının  üç  şartı  vardır. İlk olarak vatandaşların siyasi karar alım sürecinde eşit oy hakkı vardır ve fikir hürriyetleri, karar alma sürecine katılma hakları söz konudur. Sonra, eşit özen ilkesi söz konusu olmalıdır; yani herkesin varlığı varılan karara yansımalıdır.  Kimsenin  hayatı  bir  diğerinden  daha  az  önemde  değildir. Üçüncü olarak da bireylerin kişisel onuru alanına giren konularda çoğunluğun karar almamasıdır.60 Böyle bir anlayış, adaletten uzak değildir ve bu maddi bir niteliğe dayanır. Siyasal eşitlik ve hakkaniyet bu anlamda sağlanabilir.61 Gerçekten de, çoğunlukçu demokrasi anlayışı her ne kadar şekli anlamda bir disipline sahip olsa da günümüz hak ve özgürlük değerleri karşısında yeterli değildir. Çağımızda demokrasi şekli tutarlılıktan öte anlamlar taşır. Öte  yandan,  demokrasinin  hukuksal  ve  siyasal  sac  ayaklarının tamamlayıcısı olarak sosyolojik işlevi de önemlidir. Modernizm ile birlikte rasyonel aklın yaşam alanına hakim olması bir yanda birey olgusunu ortaya çıkarırken  diğer  yanda  bireyi  meta  ötesi  alandan  mümkün  olduğunca soyutlamıştır. Eski zamanda, antik iktidar ilişkilerine göre sosyal, siyasi ve hukuki konumunu alan birey yeni durum karşısında her üç bakımdan da statü  değişikliğine  uğramıştır.  Bu  şekilde  değer  yargılarına  yabancılaşan birey, yeni statüsünde kendini yalnız hissetmiştir. İlerleyen dönemlerde hak ve özgürlükleri artan ve güvenceye bağlanan birey, yeni statüsüne ayak uydurmaya başlamıştır. Ancak, bu haldeki bireyin toptancı, otoriter, totaliter ve türevi ideolojilere tabi tutulmaması için demokrasi etkili olmuştur. Mardin in belirttiği gibi bireyi kütle adamı62 olmaktan kurtarmak modern demokrasinin önemli bir görevidir. Bu durumda, bireyin toplumsal hayatta etki payının olduğunu göstermek gerekmektedir. Aksi takdirde, kütle 59 Dworkin, Siyasal Anayasanın, s.28. 60 Dworkin, Siyasal Anayasanın, s.30. 61 Dworkin, Siyasal Anayasanın, s.39. 62  Modern zamanlarda sanayileşme, nüfus artışı ve diğer fraksiyonlar neticesinde kütle adamı ortaya çıkmıştır. Ancak kütle adamı eskiden tabi olduğu aile, kabile, cemaat gibi sosyal yapılanmalardan soyutlanmıştır. Yalnızlaşan bu tip eski sosyal düzeninin eksikliğini giderecek yeni sosyal yapılanmalar(siyasi parti, sendika vb) aramış ancak bu haliyle kütlede bir unsur olarak kendini bulmuştur. Fakat kütle adamı sahte samimiyetli demagoglara ve sembol veya simgelere bağlı olan faşizm vb rejimlere kolay bir şekilde tabi olabilmektedir.  Kütle adamı için bkz. Şerif Mardin, Türk Modernleşmesi, İletişim Yayınları, İstanbul 2011, s.330. 380 Gazi Üniversitesi Hukuk Fakültesi Dergisi C. XIX, Y. 2015, Sa. 3Semih Batur KAYA kompleksleri ortamında bireyin sadece  birkaç yılda bir oy kullanması, açlıktan ölmekte olan bir adama simidin üstündeki susamı teklif etmeye benzer.63 Dolayısıyla, bireyi içinde bulunduğu toplumsal alanın en küçük biriminden en büyük birimine kadar söz sahibi kılmak gerekir. Böylece, birey boşlukta kalmamış olur.64   O  halde,  meşruiyet  anlamında  referans  alınması  gereken  çoğulcu demokrasi anlayışıdır. Çoğulcu anlayış, burada genel ve çoğunlukçu iradeye mesafeli yaklaşır ve onun demokrasi için yeterince güvenceli olmadığını ortaya koymaktadır. Ayrıca çoğunlukçu anlayış, kuvvetler ayrılığı, sınırlı devlet, anayasa yargısı gibi anayasacılığın operasyonel gücünü oluşturan mekanizmalara da elverişli değildir. O halde, bizim için burada esas olan çoğulcu demokrasi anlayışıdır. Peki, çoğulcu anlayışın fonksiyonelliği ve anayasa yargısının bu bağlamdaki operasyonel gücü nedir? İşte  burada,  anayasal  demokrasinin  operasyonel  gücünün  önemli sacayaklarından  birisi  anayasa  yargısıdır.  O  halde,  anayasa  yargısının kendi yapılanması öncelikle demokratik çoğulculuğa sahip olmalı ve bu bağlamda demokratik meşruiyeti söz konusu olmalıdır. Özbudun, anayasa yargısının demokratik temellendirmesini sağlamak için yargıçların seçiminde yasama organına yetki verilmesini ve anayasa yargıçlarının görevlerini süre bakımından sınırlandırılmasını önemli bulmaktadır. Böylelikle, kamuoyunun 63  Mardin, a.g.e., s.332 64  Mardin, a.g.e., s.332. 65  Doktrinde Bickel e göre kanunların yargısal denetimi ile yasama faaliyetlerinin denetlemek halihazırda ülkede yaşayan halkın iradesini engellenmesi demektir ve bu açıdan antidemokratiktir. Bu durumda anayasa yargısı yasama organının politik yaratıcılığını tahrip eder; ayrıca seçimler sonucu oluşan ve temsil kabiliyetine sahip yasama ile kanunların yargısal denetimi uyuşmamaktadır. Korucu, a.g.e., s.39. Oysa ki yukarıda belirtildiği gibi tam tersini düşünmekteyiz. Bu bağlamda anayasa yargısının demokrasinin kurumsallaşması ve dinamizmi bakımından gerekliliği noktasında tereddüt duyulmamalıdır. Tabi bu durumda yargısal aktivizmin farklı sonuçları üzerinden çekincelerin oluşması da ihtimal dahilindedir. 66  Anayasal demokrasi anayasal hükümlerle politik sorumluluğu olmayan ve seçimle göreve gelmeyen bir organ tarafından çoğunluğun iradesinin etkisizleştirilmesi veya değiştirilmesini öngörmektedir.  Eski  dilde  söylemek  gerekirse  demokrasi  Herrschaftsform  egemenlik biçimidir; iktidarsız bir toplum değildir. Oy kullananlar temsilciler üzerinde kısmi bir etkiye sahiptir. Hukuk vatandaşları bağlar ama yaygın isteği değil. O zaman demokrasi sadece parlamentoda halihazırda çoğunluğun istekleridir. O halde yatay hesap verirlilik dikey hesap verirlilikle desteklenmelidir; zira demokrasi ek önlemler ile güçlendirilmelidir.İşte burada bu ek önlemlerden bir tanesi anayasal hükümlerin söz konusu olduğu devletin sınırlandırıldığı anayasal demokrasidir. Dolayısıyla seçimlerde azınlık ile çoğunluk zaman içerisinde yer değiştirebilmektedir; burada da bir hakem var ve gerektiğinde azınlığın isteği üzerine hüküm verebilir. Pasquale Paquino, Constitutional Adjudication and Democracy. Comparative Perspectives: USA, France, Italy, Ratio Juris, C.11, S.1, 1998, s.40-47. Gazi Üniversitesi Hukuk Fakültesi Dergisi C. XIX, Y. 2015, Sa. 3 381Hukuk Devleti, Demokrasi ve Anayasacılık Ekseninde Anayasa Yargısı... eğilimleri milli iradenin temsili niteliğindeki parlamentoların bu yetkisi ile bir nebze anayasa yargısına yansıyacaktır. Nitekim, birçok Avrupa ülkesinde (Fransa, Almanya, İtalya, İspanya) bu yönde düzenlemeler mevcuttur. Bununla birlikte, anayasa yargısının demokratik meşruluğunu sağlamaya yönelik bir diğer seçenek ise siyasi ve değer yargılarının söz konusu olduğu alanlarda aktivist tutumdan kaçınılması veya kendi kendisini sınırlandırmanın (judicial self  restraint)  benimsenmesidir.  Bu  sınırlama,  kamuoyu  çoğunluğunun tercihinin siyaset ve hukuksal yansıması karşısında Anayasa Mahkemesinin göstereceği uyum ile sağlanmış olur. Ayrıca, Anayasa Mahkemesi nin iptale ilişkin kararlarında pozitif direktiﬂ er vermemesi veya buna benzer şekilde iptal yerine normun uygulamasına ilişkin kendi yorumunu dayatacak şekilde anayasaya uygun uyum yönteminden kaçınması gerekir. Şüphesiz, anayasa yargısı sürecinde, değerlerin tamamen dışında (value free) bir yorum pratiği söz konusu olamaz. Ancak, yukarıdaki anlamda bir anayasa yargısı tedbiri, anayasa yargısının demokratik meşruluğunu güçlendirecek niteliktedir.68 Bu bağlamda, anayasa yargısının demokratik meşruiyetini sağlamaya doğru  gidilen  yolda,  iki  yaklaşımdan  söz  edilebilir.  İlk  olarak,  normlar hiyerarşisinin kuramsal temellerini atan ve Avrupa tipi anayasa yargısının temellendirmesini yapan Hans Kelsen in fikirlerinden söz edilebilir. Kelsen e göre anayasal denetim sonucu bir kanunun iptal edilmesi ile genel bir normun ihdas edilmesi arasında fark yoktur; zira bir normun iptali ile ihdası aynı anlamı taşımaktadır. Bu durumda Anayasa Mahkemesi de yasama yetkisini kullanan bir organ niteliğindedir. Fakat Kelsen, anayasa mahkemelerini bu durumda, pozitif kanun koyucu durumundaki parlamento faaliyetinden ayırıp onları negatif kanun koyucu şeklinde nitelendirmektedir. Öte yandan Kelsen, temel hakların açık uçlu nitelikleri sebebiyle ve tabii hukukla ilişkilerinden dolayı pozitif anayasa metinlerinde yer almaması gerektiğini söylemektedir; aksi  durumda,  mahkemeler  kanun  koyucu  işlevi  gösterebilirler.  Ancak, Özbudun un da belirttiği gibi, modern anayasalar ayrıntılı haklar düzenler ve Kelsen in fikirleri bu yönü ile geçerlilik arz etmez. Bunun yanında, negatif kanun koyucu ile pozitif kanun koyucunun açıkça ayrımlamasına da kolayca 67  Anayasa Mahkemesi nin başörtüsüne ilişkin kararında yaptığı değerlendirmesinde bu tür bir dayatma yorum örneği sergilediği söylenebilir. Bu arada, Anayasa Mahkemesi kararlarına internet adresinden ulaşılabildiği için burada sadece esas sayısı, karar sayısı ve karar tarihi verilmekle yetinilecektir.  Karar için bkz. E. 1990/36, K.. 1991/8, K.T. 9/4/1991. Bkz. Ergun Özbudun, Türkiye de Demokratikleşme Süreci, İstanbul Bilgi Üniversitesi Yayınları, İstanbul 2014, s.128. 68  Özbudun, Türkiye de Demokratikleşme, s.126-128. 382 Gazi Üniversitesi Hukuk Fakültesi Dergisi C. XIX, Y. 2015, Sa. 3Semih Batur KAYA gidilemez; zira iptal ile yeni bir hukuki durum söz konusu olur ve hükmün gerekçesi yeni bir norm tesisi bağlamında yasamanın hareket alanını sınırlar.69 Bu konuda bir diğer yaklaşım ise John Hart Ely e aittir. Burada yargısal denetim meşru sonuçlardan (legitimate outcomes) ziyade, meşru süreçler (legitimate processes) alanında olduğu sürece demokrasi ile anayasa yargısı arasında çelişki giderilmiş olunur. Yani yargısal denetim, rakip değerler ve siyasal anlayışlar üzerinde bir tercih ile sonuçlandırılmalı ve bu konu, meşru otoritelerin söz sahibi olduğu alan olarak bırakılmalıdır. Bu durumda, anayasa yargısı neticesindeki yargısal denetim demokratik sürecin işlerliliği alanına indirgenmelidir. Böylece, demokrasinin temsili niteliği ve eşit siyasal katılımı güçlendirilerek  denetim  sağlanmış  olacaktır.  O  halde,  Ely e  göre  meşru anayasa yargısı esastan ziyade usul ve buna bağlı sürece yöneliktir. Ancak, Özbudun un da belirttiği gibi, yargısal denetimi demokratik sürecin işleyişi ile sınırlamak güçtür; zira temel haklar üzerindeki yargısal denetim süreçten daha çok siyasal değerler ve buna bağlı olarak tercihler ile ilgilidir.70 Gerçekten de, siyaset ve hukukun kesişim kümesinde bu tür bir ayrımın kolaylıkla yapılamayabileceği söylenebilir. III. Yargısal Aktivizm ve Türk Anayasa Mahkemesi A.  Genel Olarak Yargısal Aktivizm Yukarıda, anayasa yargısı ve demokrasi ve hukuk devletinin beraberinde getirdiği ve gerektirdiği değerler dizisi ekseninde meşruiyeti ortaya koyulmaya çalışıldı. Burada, ilkesel tutarlılık ve referansımız anayasacılık düşüncesi oldu. İnsan hak ve özgürlüklerini korumak ve güvenceye bağlamak için devletin sınırlandırılması, dengelenmesi ve dolayısıyla denetlenmesi gerekir. Ancak buradaki  denetlemede,  klasik  anayasacılık  düşüncesi  ile  birlikte  modern sonrası ilişkilerin karmaşıklığı, bilgi yapısındaki değişim sürecinde yaşanan kültürel dönüşüm ve bu bağlamda demokrasi, hukuk devleti, sivil toplum, medya gibi değer ve araçların çeşitliliği başat rol oynayan değişkenler olarak söz konusu olmaktadır. Böylece, somut hukuksal metinler, kültürel dönüşüm ve adalet, özgürlük, eşitlik idelerinin dinamizmine ve yaşam pratiğindeki tecrübelere dayanan verilere göre güncellenerek dinamizmini koruyacaktır. Ancak her şeye rağmen, anayasal tasarım mükemmel olsa bile siyasal yozlaşma sebebiyle hukuksal alanda söz konusu dinamizm tehlikeye düşebilmektedir. 69  Özbudun, Türkiye de Demokratikleşme, s.125. 70  Özbudun, Türkiye de Demokratikleşme, s.126. Gazi Üniversitesi Hukuk Fakültesi Dergisi C. XIX, Y. 2015, Sa. 3 383Hukuk Devleti, Demokrasi ve Anayasacılık Ekseninde Anayasa Yargısı... İşte, söz konusu tehlikelerin toplumsal alana yansımaması için bir güvence sistemi olarak anayasa yargısı öngörülmüştür. Gerçekten de, anayasa yargısı, siyasal alanda demokrasi ve hukuk devleti ile yaşanan gerilimin ve sürtünmenin yol açtığı kıvılcımların topraklanması için adeta bir paratoner işlevi görmektedir. Ancak buradaki düzenek, meşruiyetten saptığında veya yeterince  iyi  işlemediğinde  başka  tehlikeler  söz  konusu  olabilmektedir. Dolayısıyla, bu düzenekte anayasa yargısı ilk aşamadır, aktivist tutum ise ikinci  aşamada  gelişir  ve  böylece  anayasa  yargısının  operasyonel  gücü olarak belirir. O halde, görüldüğü üzere aktivist tavır, yargısal denetimin deviniminde, bir başka ifade ile eylemselliğinde ortaya çıkar. Böylelikle, aktivist tutumla yargının hareket alanı genişler ve manevra kabiliyeti artar. Sonuç olarak da kazanılan yargısal ivmenin yönüne göre toplumsal alanda hukuk ve siyasi alanların sınırları gerilir. Peki, böylesine kriz çıkaran aktivist davranışın sebebi veya sebepleri nelerdir? Burada,  denetimin  fiilen  uygulamasında,  yargının  eylemselliği  ile birlikte yol ayrımı söz konusu olmaktadır. Ayrımın geliştiği noktada, aktivist reﬂ eks çok çeşitli, hatta çoğu zaman çelişkili faktörlere bağlı olarak belirir. Sözgelimi bir yargıç, siyasi kişiliklere veya bizatihi siyasetin kendisine önyargı ile yaklaşabilir. Önyargı elitist bakış açısından kaynaklanabilir ve kategorik bir seviyeye de çıkabilir. Benzer şekilde, yargıçların kişisel hırsları, meslekte yükselmek veya diğer yargıçlardan farklılığını belirtmek amacıyla aktivizme yönelmeleri de ihtimal dahilindedir. Ayrıca, zaman veya çeşitli durumlara göre konjonktürel pragmatizm de mümkündür. Siyasal ve sosyal olguların kavranması  ve  analizi  doğrultusunda  psikolojik  algı  da  aktivist  tutumla sonuçlanabilir. Görüldüğü gibi, duyusal-duygusal etkenler somut hayattaki siyasal ve sosyal veriler karşısında farklı reﬂ ekslere sebep olabilmektedir. Şüphesiz,  psikolojik  alanda  gelişen  bu  tür  sonuçların  nedenlerini  ortaya koyabilmek  neredeyse  imkansızdır. Yargıçların  bireysel  karşı  oy  yazıları incelenerek, günün koşulları ve takınılan tavırlar izlenerek belki tahmini bir kanıya ulaşılabilir. Bir diğer açıdan, aktivist tutum ideolojik alandan kaynaklanmış olabilir. Yargıcın dinsel inanış ve kabulleri, kanaatleri, felsefi inanışları burada etkili olabilir. Bunlar, esasında tutumun tinsel boyutu ile ilgilidir. Benzer şekilde etnisite, cinsiyet, dilsel vb. özelliklere bağlı olarak farklı tutumlar söz konusu olabilir. Burada, çeşitli siyasi veya ideolojik farklılıklar oluşur. Bunların da ideolojik alanın nesnel boyutu ile ilgili olduğu söylenebilir. 384 Gazi Üniversitesi Hukuk Fakültesi Dergisi C. XIX, Y. 2015, Sa. 3Semih Batur KAYA Öte  yandan  aktivizm,  esas  önemli  alandan,  hukuksal  alandan kaynaklanıyor olabilir ki, esasında bizim için daha somut analizleri burada yapmak söz konusu olacaktır. Anayasa yargısı, hukuk ve siyasetin iç içe geçtiği, sınırların muğlaklaştığı bir zeminde yer alır. Haklı olarak, hukuk ve siyasetin kesişim kümesinde yargısal denetimin yapılması kolay değildir. İster istemez esneklik ve beraberinde riskler getirir. Aktivist tavır bu gerçek göz ardı edilmeden değerlendirilmelidir. Gerçekten de hukukun siyasal niteliği göz ardı edilemez. Hukukun ontolojik kökeni önsel olarak bir yasama faaliyeti sonucudur ve dolayısıyla siyasaldır denebilir. Ancak, yasama faaliyeti süreci tamamen hukuk dışı veya hukuk öncesi de değildir. Ayrım yapılması gereken nokta ise siyasalın hukuk normu olarak somutlaşmasından dolayı hukuksal sınırın belirsizleştiğinin kabul edilmesi ve sınır ihlallerinin yapılmamasıdır. Şu halde, sınır ihlallerini somut olaylar üzerinde ortaya çıkaracak objektif, bağımsız bir turnosal kağıdı lazımdır.   Bu  durumda  aktivist  tutumun  meşruiyeti  sorununa  gelmiş bulunmaktayız. Burada karşımıza iki yol çıkmaktadır. Ya anayasa yargısı ve bu doğrultuda aktivist tavır insan hak ve özgürlüklerine ve devletin birey lehine sınırlandırılmasına dayanan anayasacılık anlayışına ve demokrasi ve hukuk devleti değerlerine göre yapılacak ya da çeşitli ideolojik veya duygusalduyusal saiklerle yapılacaktır. Birincisi yargısal denetime ve bu doğrultuda aktivist  tutuma  meşruiyet  kazandırır  ki,  bu  olması  gerekendir.  Böylece denetim hukuksal alanda da kalmış olacaktır. İkinci yol seçildiği takdirde ise yargısal denetim hukuksal alanın dışına savrulma riski ile karşı karşıya kalır. İdeoloji ile koşullandırılan anayasa yargısı bir tür muhalefet kimliği kazanabilir ve siyasallaşabilir. Hatta daha ileri gidilirse yargıçlar hükümeti ya da bir tür yargıçlar bloğu görünümüne bürünebilir. Fakat, seçimle iş başına gelmiş temsilcileri barındıran yasama organı ile girdiği bu yarışta anayasa yargısı kaybeder. Siyasetin yozlaşma ihtimali üzerine bir tür güvence olarak düzenlenen yargısal denetim daha baştan meşruiyetini kaybeder; zira anayasa yargısı, halihazırda yozlaşmış ve esas yapması gereken göreve yabancılaşmış bulunmaktadır. Oysa esas yapılması gerekenin, siyasetin hukuksal sınırların içerisinde tutmak olduğu söylenebilir.  Peki, böyle bir durumda yargısal aktivizmin olup olmadığını veya hangi sebepler neticesinde ortaya çıktığı nasıl tespit edilebilir? Doktrinde bunun mümkün olmayabileceği söylenmektedir.71 Gerçekten de, hukuk ve siyasetin karıştığı bir zeminde yargısal aktivizmi tespit etmek ve buna bağlı olarak 71  Korucu, a.g.e., s.14. Gazi Üniversitesi Hukuk Fakültesi Dergisi C. XIX, Y. 2015, Sa. 3 385Hukuk Devleti, Demokrasi ve Anayasacılık Ekseninde Anayasa Yargısı... hangi nedenle böyle bir sonucun ortaya çıktığına ulaşmak pek kolay değildir; hatta bazı durumlarda mümkün de değildir. Anayasaların  muğlak, yoruma açık, ilkesel değer taşıyan pek çok norm içerdiği hesaba katıldığında ayrımın zorluğu daha net ortaya çıkmaktadır.72 Hukuk devleti, demokrasi, özgürlük, adalet, eşitlik gibi değerler dizisinin belli bir ahlaki yönü ve bu doğrultuda anlam derinliği vardır. Derinliğe inildikçe bu tür ilkelerin kendi iç çeşitliliği artar, değişik görünüm biçimleri belirir. Yargı denetiminde, yargıçlar bu nedenle anayasal normları yorumlayıp somut bir şekil kazandırmaya çalışır. Haliyle bu tarz bir faaliyette aktivist sonuç kaçınılmaz olabilmektedir. Tabiki burada, Anayasa Mahkemesi, anayasanın somut metnini dikkate alıp uygulamalıdır. Bu  durumda  verilen  kararın  gerekçesinden  aktivist  tavrın  sebebine  kimi zaman ulaşılabilir veya tahmin edilebilir. Normlara ilişkin geliştirilen yorum yöntemleri de böyle bir sonuca varılmasına katkı sağlar. Deyim yerindeyse karar üzerinde bir tür laboratuar çalışması yapılarak denklemin sağlaması kısmen yapılabilir. Burada aktivizmin sınırını belirlemenin önemli olduğu ve bunun sorun oluşturduğu açıktır; ancak burada bir o kadar önemli olan bir diğer husus ise aktivist tutumun kabulü ama hangi durumlarda söz konusu olması gerektiğidir. Temel bir referanstan söz edebiliriz, anayasacılık düşüncesi. Anayasacılık, insan  lehine  devletin  sınırlandırılması,  insan  hak  ve  özgürlüklerinin güvenceye bağlanması ve böylelikle demokrasi, hukuk devleti gibi ilkelerin işlerliğinin artırılmasıdır denebilir. Nitekim yazılı anayasalar, başta 1787 Amerikan Anayasası olmak üzere, özellikle II. Dünya Savaşı ndan sonra Kıta Avrupası nda oluşturulan pek çok anayasa, bu paralelde genişlemiş ve yaygınlık kazanmıştır.  Anayasa yargısı ise bu amaca yönelik araç niteliğindedir. O halde, aktivist tutumun yönü belirlenirken dikkate alınması gereken önemli bir nokta, bizatihi anayasanın kendisinin anayasacılık ekseninde var olduğu ve anayasa yargısının da bu meyanda oluşturulduğudur. Dolayısıyla yargısal 72  1982 Anayasası nın ikinci maddesinde, Cumhuriyetin nitelikleri bağlamında Türkiye Cumhuriyeti, toplumun huzuru, milli dayanışma ve adalet anlayışı içinde, insan haklarına saygılı,  Atatürk  milliyetçiliğine  bağlı,  başlangıçta  belirtilen  temel  ilkelere  dayanan, demokratik, laik ve sosyal bir hukuk devletidir. denilmiştir. Burada başlangıca atıf olduğu için  başlangıçta  geçen  bazı  ifadelere  Yüce  Türk  Devletinin  bölünmez  bütünlüğünü belirleyen bu anayasa... Dünya milletleri ailesinin eşit haklara sahip şereﬂ i bir üyesi.., Türklüğün tarihi ve manevi değerlerinin... gibi örnekler gösterilebilir. Kaldı ki Anayasanın 176. maddesinde Anayasanın dayandığı temel görüş ve ilkeleri belirten başlangıç kısmı, Anayasa metnine dahildir. denilmiştir.   73  Aynı yönde Korucu, a.g.e., s.16. Bu konuda yayımlanan önemli bazı çalışmalar için bkz ODER, Bertil Emrah, Anayasa Yargısında Yorum Yöntemleri, Beta Yayınları, b.1, İstanbul 2010; YÜKSEL, Metin, Anayasanın Yorumlanması, Asil Yayın Dağıtım, b.1, Ankara 2008. 386 Gazi Üniversitesi Hukuk Fakültesi Dergisi C. XIX, Y. 2015, Sa. 3Semih Batur KAYA aktivizm,  devlet  ve  iktidar  pratiğinin  manevra  alanını  genişletmek  veya çeşitli muğlak simgesel ifadeler  veya mitoslar türetmek gibi bir yola saparsa meşruiyet ile ilişkisi zedelenmiş olur; anakronik bir alana çekilmiş olur. Dolayısıyla Anayasa Mahkemesi, kendisini rejimin bekçisi, koruyucusu veya kollayıcısı olarak görüp şövalyeliğe soyunmamalıdır. Aksi takdirde, siyasal ve sosyal anlamda anayasal düzeni sağlayan bir yargısal organ değil, aksine insan hak ve özgürlükleri, bireysel özerklikleri üzerinde vesayet kuran, pek sevimli olmayan anayasal hayalet söz konusu olur.    B.  Anayasa Mahkemesi nin Twitter Kararının Bir Değerlendirmesi Anayasa Mahkemesinin verdiği kararlar incelendiğinde olumlu veya olumsuz anlamda yargısal aktivizm tutumlarına ilişkin belirtilere rastlamak, şüphesiz, mümkündür.74 Ancak burada, gerek son zamanlarda verilen bir karar olması gerek içeriğinin olumlu anlamda bir olgusal tutarlılık sağlanarak doldurulmuş olması nedeniyle özellikle Nisan 2014 te verilen karar üzerinde durulacaktır. Kararın içeriğine ilişkin olayda bir kamu idaresi olan Telekomünikasyon İletişim Başkanlığı bazı yerel mahkemelerin verdiği kararlara dayanarak, kişilik haklarının ve özel hayatın gizliliğinin ihlali gerekçesiyle tedbir amaçlı olarak twitter.com isimli internet sitesine erişimi tamamen engellemiştir. TİB, bu uygulamasında, mahkeme kararlarının uygulanması doğrultusunda hukuk devletine vurgu yaparak Twitter ın Türk mahkeme kararlarını tanımadığını, hak  ihlallerine  yönelik  içerikleri  çıkartmadığını  ve  dolayısıyla  erişimi engellemenin kendileri bakımından kaçınılmaz kılındığını belirtmiştir. Bu 74  Örneğin Anayasa Mahkemesinin 11. Cumhurbaşanlığı seçimi ile ilgili 01.05.2007 tarihinde verdiği kararı önemli tartışmalara konu olmuştur. Daha önceki köşk seçimlerinde herhangi bir  uygulaması yapılmadığı halde bu içtihadında Anayasa Mahkemesi Cumhurbaşkanlığı seçiminde ilk turun yapılabilmesi için Anayasa nın 102. maddesinde yer alan üçte ikilik karar  yeter sayısının aynı zamanda toplantı yeter sayısı olarak esas alınması gerektiğini belirtmiştir. Dolayısıyla burada karar yeter sayısı için öngörülen nitelikli çoğunluk toplantı yeter sayısı için de kabul edilmiş olmaktadır. Sonuç olarak Anayasa Mahkemesi, Anayasanın 102. maddesinde Cumhurbaşkanlığı seçimi için özel bir toplantı yeter sayısı öngörüldüğünü kabul etmiş ve TBMM İçtüzüğünün 121. maddesinde yer alan Cumhubaşkanlığı seçimi doğrultusunda Anayasanın 120. maddesinin esas alıncağı şeklindeki düzenlemeye atıfta bulunarak TBMM de yapılan birinci tur oylamanın eylemli içtüzük değişikliği niteleğinde olduğundan ve bu durumun Anayasının 120. Maddesine aykırlık teşkil ettiğinden ötürü itiraz üzerine dava konusunu iptal etmiştir. Kamuoyunda 367 Kararı olarak bilinen söz konusu karar Anayasa Mahkemesinin içtihat tarihine oldukça kötü bir yargısal aktivizm örneği olarak geçmiştir. Karar için bkz. E. 2007/45; K. 2007/54, K.T.: 01/05/2007. Ayırca, Anayasa Mahkemesi nin kararlarına ilişkin yargısal aktivizm tartışmaları ekseninde değerlendirmeler içeren önemli bir çalışma için bkz. HAKYEMEZ, Yusuf Şevki, Anayasa Mahkemesinin Yargısal Aktivizmi ve İnsan Hakları Anlayışı, Yetkin Yayınları, Ankara 2009. Gazi Üniversitesi Hukuk Fakültesi Dergisi C. XIX, Y. 2015, Sa. 3 387Hukuk Devleti, Demokrasi ve Anayasacılık Ekseninde Anayasa Yargısı... arada Ankara 15. İdare Mahkemesi, olayın Anayasa ve Avrupa İnsan Hakları Sözleşmesi  bağlamında  düzenlenen  bir  hak  olarak  ifade  ve  haberleşme hürriyetinin sınırlandırabilecek nitelikte olması nedeniyle yürütmeyi durdurma kararı vermiştir. Ancak nitelik bakımından gerekli etkili bir yol kalmadığı iddiasıyla, olay nihayet bireysel başvuru yolu kapsamında Anayasa Mahkemesi önüne gelmiştir. Nitekim Anayasa Mahkemesi ...mevzuat hükümleri uyarınca yargı kararının icaplarına göre gecikmeksizin işlem tesis etmeye veya eylemde bulunmaya mecbur olan idarece anılan internet sitesinin bu konudaki mahkeme kararına rağmen erişime açılmadığı, her ne kadar kanunda yargı kararının yerine getirilmesine ilişkin sürenin otuz günü geçemeyeceği belirtilmiş ise de bu sürenin azami bir süreye işaret ettiği anlaşılmaktadır. Hukuk devletinde yargı  kararının  uygulanması,  yalnızca  şeklen  bir  yerine  getirmeyi  değil, objektif koşullar altında, olabilecek en kısa süre içinde, tespit edilen hukuka aykırılığın giderilmesini gerektirir. Bu konuda verilen yürütmeyi durdurma kararının, işlemin uygulanması halinde telafisi güç veya imkânsız zararların doğması ve idari işlemin açıkça hukuka aykırı olması şartlarının birlikte gerçekleştiği  tespitine  dayandığı  ve  yürütmesinin  durdurulmasına  karar verilen işlemin doğurduğu olumsuz etkinin idarece giderilmesi zorunluluğu da dikkate alındığında, TİB tarafından anılan sitenin derhal erişime açılmaması nedeniyle bu yükümlülüğün yerine getirilmediği anlaşılmaktadır.75 demiştir. Yine  aynı  kararda  Ülkemizde  milyonlarca  kullanıcısı  olan  bir  sosyal paylaşım sitesine erişimin engellenmesinin bu kişilerin demokratik toplumun temellerinden olan ifade özgürlüğünü sınırlayıcı etkisi dikkate alındığında, bu tür sınırlamaların hukuka uygunluğunun acilen denetlenmesi ve hukuka aykırılık  tespiti  halinde  sınırlamanın  hemen  kaldırılması  demokratik hukuk devleti ilkesinden kaynaklanan bir zorunluluktur. Söz konusu idari uygulamaya ilişkin yukarıda belirtilen yürütmeyi durdurma kararına rağmen başvurucuların ihlal iddiasına konu olan twitter.com isimli siteye erişimin halen  mümkün  olmadığı  görülmektedir.  Sosyal  medyada  belli  olay  ve olgulara ilişkin olarak paylaşılan haber ve düşüncelerin zamanın geçmesiyle güncelliğini yitirip etki ve değerini kaybedebileceği açıktır. Bu durumda yargı  kararının  yerine  getirilerek  siteye  erişimin  ne  zaman  sağlanacağı konusundaki belirsizliğin sürmesi karşısında ihlali ve olumsuz sonuçlarını ortadan  kaldırmak  bakımından  etkili  ve  erişilebilir  nitelikte  bir  koruma sağladığının söylenemeyeceği ve böylece başvurucuların idare mahkemesine başvurmalarının etkili bir yol olmadığı sonucuna ulaşılmıştır. denilmiştir. 75 Karar için bkz. B.N. 2014/3986, K.T. 2/4/2014.    388 Gazi Üniversitesi Hukuk Fakültesi Dergisi C. XIX, Y. 2015, Sa. 3Semih Batur KAYA Burada, anayasal anlamda bir hak olarak ifade hürriyetini analiz etmeye geçmeden önce karar ilişkin iki noktayı sorun odağı olarak tespit etmek gerekir. İlk sorun, yürütmeyi durdurma kararının uygulanması, daha doğrusu somut olayda geciktirilmesidir. İdare mahkemesinin kararı doğrultusunda TİB hareket etmemiştir. Halbuki, İdari Yargılama Usulü Kanuna göre idare gecikmeden eyleme geçmeli veya işlemin tesisine yönelik irade beyanında bulunmalıdır.76 Kanunda her ne kadar otuz günlük bir süre öngörülmüşse de yine kanunun gerek ifadesi gerek de amacı dikkate alındığında mahkeme kararının idarece derhal uygulanması gerektiği açıktır.77 Hele ki, bireyin hak ve özgürlüklerine karşı bir ihlalin söz konusu olduğu zamanlarda bu durum hayati bir öneme bürünmektedir. Gerçekten de, hak ve özgürlükler anı yakaladığı ölçüde yaşam pratiğinde işlevsel bir konumda olurlar; zira çoğunlukla aksi durumda telafisi güç veya imkansız zararlar ortaya çıkabilmektedir. Nitekim, Yüksek Mahkeme de Hukuk devletinde yargı kararının uygulanması, yalnızca şeklen bir yerine getirmeyi değil, objektif koşullar altında, olabilecek en kısa süre içinde, tespit edilen hukuka aykırılığın giderilmesini gerektirir.78 demiştir. Fakat ne yazık ki TİB söz konusu yükümlülüğünü yerine getirmeyi geciktirmiştir. İkinci  sorun  ise  TİB in  ilk  derece  mahkemelerinin  kararlarını yanlış uygulaması şeklinde tezahür etmektedir. Burada TİB, engellemeye dayanak  olarak  gösterdiği  mahkeme  kararlarını  yanlış  uygulamıştır.  Söz konusu  mahkeme  kararları  doğrudan  twitter.com  adlı  sitenin  tamamen erişime kapatılması değil, dava konusu teşkil eden belirli URL adreslerine erişimin engellemesine yöneliktir. Öte yandan, internet ortamında erişimin engellenmesi yalnızca hakim kararı ile mümkündür; yapılması gereken, hak ihlalini gerçekleştiren kısma ilişkin olarak içeriğe erişimin engellenmesidir. Zorunlu bir durum söz konusu olmadıkça internet ortamında yapılan yayının tümüne yönelik bir engelleme olmamalıdır.79 Ancak burada da TİB, yargı 76  2577 sayılı İdari Yargılama Usulü Kanunu m.27 de Danıştay, bölge idare mahkemeleri, idare ve vergi mahkemelerinin esasa ve yürütmenin durdurulmasına ilişkin kararlarının icaplarına göre idare, gecikmeksizin işlem tesis etmeye veya eylemde bulunmaya mecburdur. Bu süre hiçbir şekilde kararın idareye tebliğinden başlayarak otuz günü geçemez. şeklinde bir düzenleme bulunmaktadır. 77  ...her ne kadar kanunda yargı kararının yerine getirilmesine ilişkin sürenin otuz günü geçemeyeceği belirtilmiş ise de bu sürenin azami bir süreye işaret ettiği anlaşılmaktadır. Anayasa Mahkemesi kararı için bkz. B.N. 2014/3986, K.T. 2/4/2014. 78 Karar için bkz. B.N. 2014/3986, K.T. 2/4/2014. 79  5651 sayılı İnternet Ortamında Yapılan Yayınların Düzenlenmesi ve Bu Yayınlar Yoluyla İşlenen Suçlarla Mücadele Edilmesi Hakkında Kanun m.9 4.fıkrada Hâkim, bu madde kapsamında vereceği erişimin engellenmesi kararlarını esas olarak, yalnızca kişilik hakkının ihlalinin gerçekleştiği yayın, kısım, bölüm ile ilgili olarak (URL, vb. şeklinde) içeriğe Gazi Üniversitesi Hukuk Fakültesi Dergisi C. XIX, Y. 2015, Sa. 3 389Hukuk Devleti, Demokrasi ve Anayasacılık Ekseninde Anayasa Yargısı... kararları çerçevesinde belirli URL adreslerini değil, twitter.com adlı internet sitesini tamamen kapatmıştır. Halbuki TİB, sulh ceza mahkemelerinin bir ceza muhakemesi koruma tedbiri olarak vereceği kararlara dayalı olarak ve kararda öngörülen şekilde engelleme icrasını yerine getirmeliydi. Gelinen bu noktada, TİB in bu tavırlarını değerlendirmek gerekir. TİB bir yandan ilk derece mahkemelerinin kararlarını yanlış uygulamıştır; zira sadece belli adreslerin erişime kapatılmasına yönelik kararları uygularken kararın konusunu teşkil eden kısmı aşıp internet sitesine erişimi tamamen engellemiştir. Öncelikle, bir kamu idaresi olarak TİB in mahkeme kararlarını bu  şekilde  çarpık  okuması  kabul  edilemez  niteliktedir.  Üstelik  burada kararların yanlış okunup yorumlanması değil, olmayan bir sonuç, ortaya çıkmamış bir iradenin uygulanması söz konusudur ki bu hem idari hem de adli anlamda vahim bir hatadır. İkincisi ise TİB yürütmeyi durdurmaya ilişkin kararı da kanunun ruhuna uygun uygulamamıştır; çünkü kanunun belirttiği üzere idare gecikmeksizin söz konusu kararı uygulamalıydı, otuz günlük süreyi ise kararın yerine getirilmesine ilişkin en geç süre olarak yorumlaması gerekirdi.  İnsan  hak  ve  özgürlükleri  anında  yaşandığında  değer  kazanır, dolayısıyla insan hak ve özgürlüklerine ilişkin bir yargı kararı mevcut ise asıl olan kararın konusunun derhal eyleme veya işleme sokulmasıdır. Aksi takdirde telafi edilemez hasarlar ortaya çıkabilir ve böylece hukuki güvence sarsılabilir.  İnsan  hak  ve  özgürlüklerine  dayanan  demokratik  bir  hukuk devletinin değerleri bunu gerektirir. Dolayısıyla, aksi bir tutum sergilenerek burada adeta olumsuz anlamda yönetimsel aktivizm ortaya koyulmuştur. Anayasa Mahkemesi ise ifade özgürlüğüne ilişkin sınırlandırmaların erişimin  engellenmesi  yöntemiyle  verir.  Zorunlu  olmadıkça  internet  sitesinde  yapılan yayının tümüne yönelik erişimin engellenmesine karar verilemez. Ancak, hâkim URL adresi belirtilerek içeriğe erişimin engellenmesi yöntemiyle ihlalin engellenemeyeceğine kanaat getirmesi hâlinde, gerekçesini de belirtmek kaydıyla, internet sitesindeki tüm yayına yönelik olarak erişimin engellenmesine de karar verebilir. şeklinde düzenleme vardır. 80  Düşünceyi açıklama ve yayma hürriyeti Anayasa nın 26. maddesinde Herkes, düşünce ve kanaatlerini söz, yazı, resim veya başka yollarla tek başına veya toplu olarak açıklama ve yayma hakkına sahiptir. Bu hürriyet resmi makamların müdahalesi olmaksızın haber veya fikir almak ya da vermek serbestliğini de kapsar. Bu fıkra hükmü, radyo, televizyon, sinema veya benzeri yollarla yapılan yayımların izin sistemine bağlanmasına engel değildir. Bu hürriyetlerin kullanılması, (Ek ibare: 3/10/2001-4709/9 md.) millî güvenlik, kamu düzeni, kamu güvenliği,Cumhuriyetin temel nitelikleri ve Devletin ülkesi ve milleti ile bölünmez bütünlüğünün korunması, suçların önlenmesi,suçluların cezalandırılması, Devlet sırrı olarak usulünce belirtilmiş bilgilerin açıklanmaması, başkalarının şöhret veya haklarının, özel ve aile hayatlarının yahut kanunun öngördüğü meslek sırlarının korunması veya yargılama görevinin gereğine uygun olarak yerine getirilmesi amaçlarıyla sınırlanabilir. Haber ve düşünceleri yayma araçlarının kullanılmasına ilişkin düzenleyici hükümler, bunların yayımını 390 Gazi Üniversitesi Hukuk Fakültesi Dergisi C. XIX, Y. 2015, Sa. 3Semih Batur KAYA devletin takdirinde olduğunu belirttikten sonra bu bağlamdaki denetimin ise kendisinde olduğunu belirtmiştir. Demokratik toplum düzeninin gerekleri, ölçülülük ve öze dokunmama kriterleri ekseninde salt soyut bir denetim değil, burada ifadenin türü, şekli, içeriği, açıklandığı zaman, sınırlamaya konu edilen nedenlerin niteliği gibi etkenler göz önünde bulundurularak somut, ayrıntılı  bir  değerlendirme  yapılmalıdır.81  Ayrıca,  Yüksek  Mahkemenin belirttiği üzere temel haklara ilişkin sınırlamaların zorunlu veya istisnai tedbir niteliğinde, AİHM in de içtihatları çerçevesinde demokratik bir toplumda zorlayıcı sosyal ihtiyaç şeklinde uygulanması gerekmektedir.82 Dolayısıyla, ölçülülük ve hakların özüne dokunmama, yani hakkın kullanımını anlamsız kılma, güçleştirici bir şekilde işlevsiz hale getirme, sınırlandırmada önemli işlevsel  ölçütlerdir.  Hak  ve  özgürlüklerin  korunmasında  devletin  negatif yükümlülüğünün  yanında  pozitif  yükümlülüğü  de  söz  konusudur;  devlet etkin, amaç ile araç arasında orantılı bir koruma sağlamalıdır. Her şeyden önce, hak ve özgürlüklerin asıl, sınırlamanın istisna olduğu unutulmamalıdır. Neticede Yüksek Mahkeme, somut olayda hak ihlalinin olup olmadığına yönelik  incelemesinde, AİHM in  müdahale  olup  olmadığı,  mevcut  ise müdahalenin haklı sebeplere dayanıp dayanmadığı, söz konusu ise haklı sebep müdahalenin demokratik toplum düzeni için gerekli olup olmadığı ve ölçülü olup olmadığı şeklindeki ölçütlerini kullanarak, TİB in yukarıda belirtilen tutumunu Anayasa nın 26. maddesinde koruma altına alınan ifade özgürlüğünün ihlal edildiğini belirtmiş ve bu doğrultuda kararını vermiştir.83  Anayasa Mahkemesinin söz konusu kararı birçok açıdan tartışmaya açılmıştır, farklı yorumlar ortaya konulmuştur. Öncelikle Ankara 15. İdare Mahkemesi yürütmeyi durdurma kararı vermiş, TİB bu karar karşısında deyim yerindeyse pasif hareket emiştir. Ancak bu da göstermektedir ki dava henüz idare mahkemesinin önündedir; yani yargılama devam etmektedir. Anayasanın 148. maddesinin üçüncü fıkrasına göre temel hak ve özgürlüklerin ihlalleri bağlamında bireysel başvuruda bulunabilmek için olağan kanun yollarının engellememek kaydıyla, düşünceyi açıklama ve yayma hürriyetinin sınırlanması sayılmaz. (Ek: 3/10/2001-4709/9 md.) Düşünceyi açıklama ve yayma hürriyetinin kullanılmasında uygulanacak şekil, şart ve usuller kanunla düzenlenir.  şeklinde düzenlenmiştir. 81  Temel hak ve hürriyetler, özlerine dokunulmaksızın yalnızca Anayasanın ilgili maddelerinde belirtilen sebeplere bağlı olarak ve ancak kanunla sınırlanabilir. Bu sınırlamalar, Anayasanın sözüne  ve  ruhuna,  demokratik  toplum  düzeninin  ve  laik  Cumhuriyetin  gereklerine ve ölçülülük ilkesine aykırı olamaz. Temel hak ve hürriyetlerin sınırlamasına ilişkin Anayasa nın 13.maddesi. 82  Karar için bkz. B.N. 2014/3986, K.T. 2/4/2014. 83  Karar için bkz., B.N. 2014/3986, K.T. 2/4/2014. Gazi Üniversitesi Hukuk Fakültesi Dergisi C. XIX, Y. 2015, Sa. 3 391Hukuk Devleti, Demokrasi ve Anayasacılık Ekseninde Anayasa Yargısı... tüketilmesi  gerekmektedir.84  Ancak  buna  rağmen,  Anayasa  Mahkemesi bireysel başvuruyu kabul etmiş, davayı esas açısından incelemeye almış, esas hakkında hükmünü vermiştir. Peki, Yüksek Mahkemenin bu kararı almasının arkasındaki sebep nedir; bu kararı nasıl okumak gerekir? Özbudun a göre kararın gelişim sürecinde siyasal bir tutumun etkisi yoktur. İç hukuk yollarının tükenmeden kararın alınması yerinde bir tavırdır; zira AİHM e başvuru kapsamında da iç hukuk yollarının tüketilmesi şartı olmasına rağmen iç hukuk yollarına başvuru yapıldığı takdirde  tatmin edici bir sonuç alınmayacağı belli ise Mahkeme olaya el koyup ihlale yönelik karar verebilmektedir. Nitekim Türkiye ile ilgili birçok karar bu şekilde verilebildi.85  Dolayısıyla  Yüksek  Mahkemenin  AİHM in  yorumunu  bu bağlamda benimsemesinde şaşırılacak bir durum bulunmamaktadır; çünkü yürütmeyi durdurmaya yönelik karar geciktiriliyor ve böylece söz konusu yoldan sonucun alınması uzun bir sürece ertelenmiş olunuyor. Dolayısıyla, Yüksek Mahkemenin bu kararının herhangi bir siyasi saik taşıması veya yabancı bir şirketin çıkarlarını korumaya yönelik olması söz konusu değildir; bu karar ile Türkiye Cumhuriyet i vatandaşlarının iletişim ve bilgi edinme hakları korunmaktadır. Öte yandan yapılacak yayınlar şüphesiz insan onuruna, haysiyetine, özel hayatına zarar vermemelidir. Bu tür hak ihlallerinin başka türlü koruma yolları olmalıdır, ama sözgelimi somut olaydaki gibi yayının yapıldığı kanal tümüyle kapatılmamalıdır. Ancak, burada Twitter veya bir diğer şirketin Türk mahkemelerinin kararlarını dikkate almalıdır. Bununla birlikte, çağdaş demokrasilerin en önemli unsurlarından biri olarak insan 84  (Ek fıkra: 7/5/2010-5982/18 md.) Herkes, Anayasada güvence altına alınmış temel hak ve özgürlüklerinden, Avrupa İnsan Hakları Sözleşmesi kapsamındaki herhangi birinin kamu gücü tarafından, ihlal edildiği iddiasıyla Anayasa Mahkemesine başvurabilir. Başvuruda bulunabilmek için olağan kanun yollarının tüketilmiş olması şarttır. Anayasa m.148/3. Ayrıca 6216 Sayılı Anayasa Mahkemesinin Kuruluşu ve Yargılama Usulleri Hakkında Kanunun 45/2 de  İhlale neden olduğu ileri sürülen işlem, eylem ya da ihmal için kanunda öngörülmüş idari ve yargısal başvuru yollarının tamamının bireysel başvuru yapılmadan önce tüketilmiş olması gerekir. şeklinde düzenleme bulunmaktadır. 85 Gerçekten de Avrupa İnsan Hakları Mahkemesine göre etkili hukuk yolunun teoride olduğu gibi pratikte de etkili bir yol olması gerekmektedir. Bu anlamda etkili ve uygun hukuk yolu erişilebilir, yeterli ve etkili olmalıdır. İç hukuk yollarının tüketilmesi gerektiğine ilişkin maddeyi ise Mahkeme katı bir şekilsellik ekseninde değil, belirli bir esneme payı ile değerlendirmektedir.  O halde başvurulduğu takdirde başarıya ulaşılamayacağı basit bir şüpheden öte ortada olan bir hukuk yolunun tüketilmesi pek bir anlam ifade etmeyecektir ve dolayısıyla tüketilmesi gerekmeyecektir. Bu durumda hak ihlaline ilişkin bir çözüm getirmeyecek bir yola başvurulması zorunlu kılınmamalıdır. Bu konuda AİHM in içtihatları için bkz. Osman Doğru ve Atilla Nalbant, İnsan Hakları Avrupa Sözleşmesi, C.2, Legal Yayıncılık, İstanbul 2013, s. 562 vd. 392 Gazi Üniversitesi Hukuk Fakültesi Dergisi C. XIX, Y. 2015, Sa. 3Semih Batur KAYA onurunun herhangi bir şekilde yıpratılmasına da izin verilmemesi gerekir.86 Can a göre ise bireysel başvuruda bulunmak için olağan kanun yollarının tüketilmesi gerekmektedir.87 Olağan mahkemelerde çözüme kavuşturulması gereken konular bireysel başvuruya konu edilmemelidir.88 Fakat, kararda kural ve usuller göz ardı edilmiş, iç hukuk yolları tüketilmeden başvurular incelenmeye  alınmış  ve  esasa  geçilmiştir.89  Öncelikle  burada  Anayasa Mahkemesinin sosyal medyada belli olay ve olgulara ilişkin olarak paylaşılan haber ve düşüncelerin zamanın geçmesiyle güncelliğini yitirip etki ve değerini kaybedebileceği90 gerekçesi yerinde değildir; zira kararın verildiği günlerde twitter.com adlı siteye VPN üzerinden ulaşılabilmektedir. Şu halde haber ve bilgi paylaşımına ulaşma bakımından bir etki ve değer kaybı söz konusu değildir. Hakkın kullanılmasının zorlaştırılmış olduğu elbette inkar edilemez; ancak Mahkeme bu tavrı ile hak ihlaline ilişkin bir vaka yerine oluşturulan bir  algıyı  veya  sanal  bir  gerçekliği  esasa  aldığı  kuşkusuna  sebep 86  Ergun Özbudun, Hürriyet Röportajı, 28 Nisan 2014, ( erişim 07/05/2015). 87 Osman Can, Twitter Kararı, Akşam Gazetesi, 05/04/2014, (erişim 07/05/2015). 88  Nitekim Anayasanın 148.maddesi bu yöndedir. Ayrıca Anayasa Mahkemesi Kanunu nun 46.maddesinin birinci fıkrasıBireysel başvuru ancak ihlale yol açtığı ileri sürülen işlem, eylem ya da ihmal nedeniyle güncel ve kişisel bir hakkı doğrudan etkilenenler tarafından yapılabilir. şeklinde bir düzenleme içermektedir. 89 Akyol a göre ise iç yargı yolunun tüketilmesi uzun süre, belki de birkaç yıl süreceğinden Anayasa Mahkemesinin verdiği karar yerindedir. Aksi durum  yasak süresini idarenin yani iktidarın takdirine bırakmak anlamına gelir. Avrupa İnsan Hakları Sözleşmesi kapsamındaki bir hakka yönelik sözleşmeye aykırı bir sınırlamanın belirsizliğe bırakılması düşünülemez. Nitekim Anayasa Mahkemesi kararında idari yargının beklenmesi durumunda siteye ne zaman erişimin sağlanacağı belirsiz olduğunu vurgulamaktadır. Öte yandan bazı sayfalar sebebiyle bütün erişimin kapatılması ölçülü de değildir. Bu bağlamda Mahkeme belli bir amaca ulaşmak için alınan sınırlayıcı tedbir, gereğinden ağır ve katı ise o sınırlama ölçülü olmayacağı gibi demokratik toplum düzenine de uygun bir sınırlama olmayacaktır demiştir. Bununla birlikte twitter yasağı basit bir asayiş önlemi olarak da değerlendirilemez; zira Yüksek Mahkemenin de belirttiği gibi Ülkemizde milyonlarca kullanıcısı olan bir sosyal paylaşım sitesine erişimin engellenmesinin bu kişilerin demokratik toplumun temellerinden olan ifade özgürlüğünü sınırlayıcı etkisi dikkate alındığında, bu tür sınırlamaların hukuka uygunluğunun acilen denetlenmesi ve hukuka aykırılık tespiti halinde sınırlamanın hemen kaldırılması demokratik hukuk devleti ilkesinden kaynaklanan bir zorunluluktur. Taha Akyol, Yargıya Saygı, Hürriyet, 07/04/2014, (erişim 07/05/2015).  Ayrıca bkz. Taha Akyol, ‘AYM ile iftihar ediyorum  Hürriyet, 05/04/2014. (erişim 07/05/2015). Güzel ise bu durumun aksi noktasında görüş bildirmektedir. Burada iç hukuk yollarının tüketilmesine gerek olmadığı şeklindeki yorum yerinde değildir ve Anayasa Mahkemesi nin geleceği açısından tehlikelidir. Yüksek Mahkeme bu kararı ile yetkisini genişletmiştir ve bu yöndeki bir eğilime saygı duyulması beklenmemelidir. Hasan Celal Güzel, Anayasa Mahkemesi nin Twitter Kararı Hukuka Aykırıdır, Sabah, 08/04/2014, (erişim 07/05/2015). 90  Karar için bkz. B.N. 2014/3986, K.T. 2/4/2014. Gazi Üniversitesi Hukuk Fakültesi Dergisi C. XIX, Y. 2015, Sa. 3 393Hukuk Devleti, Demokrasi ve Anayasacılık Ekseninde Anayasa Yargısı... vermektedir.91 Bir ikinci önemli nokta ise Mahkeme nin iç hukuk yollarının hakkı etkin bir şekilde korumaya almadığı yönündeki değerlendirmesidir. Ancak olağan yargı yollarının etkisizleştirilmesine yol açabilecek bu şekilde kurulan tehlikeli mantık bizzat mahkemenin kendisinin de dahil olduğu yargısal sistemin meşruiyetini tüketir. Hukuki güvenlik ortadan kalkabileceği gibi Anayasa Mahkemesi ilk derece mahkemesi niteliğine bürünebilir. Bu doğrultuda  sosyal  medya  mecrasında  muhtemel  hak  ihlallerinin  hepsini Yüksek Mahkemeye götürmek gerek; çünkü internet ortamında yaşanan hak ihlallerine yönelik olağan mahkemelerinin kararlarının uygulanmasına kadar telafisi mümkün olmayan zararlar halihazırda gerçekleşmiş olacaktır. Bu mantık bütün hukuk sistemi için kurulduğunda Anayasa Mahkemesi dışında ortada mahkeme kalmayabilir. Özgürlükler için esas sıkıntı böylelikle söz konusu olur.92 Öte yandan Yüksek Mahkemenin kendi kendini sınırlayacak bir  görünüm  vermemesi  olağanüstü  iktidar  görünümüne  sebep  verir. Nitekim Can bu doğrultuda Hukuk devleti her şeyden önce usuller, kurallar ve prosedürler devletidir. Bunlar atlanarak iyi sonuçlar alınabilir ama bu gerçekten de özgürlükler için her zaman güvence olmayabilir. demektedir.93 Bilir, benzer şekilde bireysel başvuru yolunda olağan kanun yollarının tüketilmesi  gerektiğini  belirtmektedir.  Bireysel  başvuru  yolu,  hakların korunması  bakımından  ikincil  nitelikte  bir  koruma  mekanizması  sağlar. Bu durumda, kamu gücü dolayısıyla hakları ihlal edilen bireyler doğrudan bireysel başvuru yolu mekanizmasını harekete geçiremezler. Bireysel başvuru yolu ikincil nitelikte koruma sağlayan hukuki anlamda özel bir yoldur. O halde gerek idari gerek yargısal anlamda hem şekli hem de maddi olarak öngörülen  yolların  tüketilmesi  gerekir.  Ancak,  Anayasa  Mahkemesi nin bu  noktada  gerekli  hukuk  yollarının  tüketilmesini  öngörmemesi  yerinde değildir. Zira halihazırda işleyen bir yargı süreci söz konusudur ve henüz yargılamada kesin hüküm bağlamında nihai karar verilmemiştir. Kaldı ki burada TİB in itiraz imkanı da mevcuttur; itiraz halinde engellemeye yönelik kararın  yerinde  görülmesi  durumunda  ise  belirsizlik  ortaya  çıkacaktır. Dolayısıyla,  başvurucular  bakımından  idare  mahkemesine  başvurularının etkili bir yol olmadığı şeklindeki kanaat kabul edilemez niteliktedir ve henüz 91  Osman Can, Twitter Kararı, Akşam Gazetesi, 05/04/2014, (erişim 07/05/2015). 92  Karar için bkz. B.N. 2014/3986, K.T. 2/4/2014. 93  Osman Can, Twitter Kararı, Akşam Gazetesi, 05/04/2014, (erişim 07/05/2015).. Öte yandan Can Denetleyen, denetlenenden daha fazla kurallara riayet etmeli ki, denetim meşrulaşsın. diyerek yukarıdaki söylemi güçlendirmiş olmaktadır. 394 Gazi Üniversitesi Hukuk Fakültesi Dergisi C. XIX, Y. 2015, Sa. 3Semih Batur KAYA tamamlanmamış yargı sürecini anlamsızlaştırmaktadır. Şu halde bu şekildeki görüş bireysel başvuru yolunun amacıyla da bağdaşmamaktadır.94 Bu durumda, kararın iki ana yönden değerlendirilmesi gerekmektedir. Birincisi Yüksek Mahkemenin ifade özgürlüğü ekseninde genel olarak hak ve özgürlüklere karşı gelişen tavrıdır. Hukuk devleti, yukarıda da değindiğimiz gibi, salt norma dayalı bir mekanizmayı öngörmez; normların insan hak ve özgürlükleri ekseninde gelişimini ve bu gelişim bağlamında insan merkezli değerler dizisine dayanan bir sistemi esas alır. Bu şekilde normların biçimsel işlevselliği maddi nitelik ile desteklenerek anlam kazanır; hukuksal alanda belirlilik ve güvence özde de aynı fonksiyona sahip olur. Öteki türlü, devletin elinde  salt  şekilsel  tutarlılığa  sahip  mekanizma,  içi  anlam  ve  değerlerle doldurulmadığı zaman insan hak ve özgürlükleri açısından tehlikeli bir aygıta dönüşürler. Yani biçimsel tutarlılık maddi tutarlılık ile meşruiyet bulacaktır. Şu halde insan hak ve özgürlükleri hukuk devletine bağlı olarak sadece pasif değil aynı zamanda aktif koruma altında olmalıdırlar. Bu durum böylelikle çoğulcu demokrasi anlayışına da uyacaktır. Çoğulcu demokrasi ile birey siyasal, sosyal veya ideolojik bakımdan yaşam pratiğinde özerk alana sahip olacaktır. Bu şekilde sağlanan tinsel ve metasal özerklik ortamında birey sahip olduğu hak ve özgürlükleri en anlamlı ve derin şekilde yaşama imkanı yakalayacaktır.  Dolayısıyla,  Anayasa  Mahkemesinin  verdiği  kararın  bu anlamda isabetli olduğu söylenebilir.95 Öte yandan, ikinci olarak, kararın bireysel başvuru yolunda idari ve yargısal yolların tüketilmesinin gerekli olduğu görüşü çerçevesinde değerlendirilmesi 94  Faruk Bilir, Anayasa Mahkemesi nin Twitter Kararı, (http://www.ankarastrateji.org/yazar/ prof-dr-faruk-bilir/anayasa-mahkemesi-nin-twitter-karari/ erişim 17/04/2015). 95  Nitekim Yüksek Mahkeme esas yönünden incelemesinde ifade özgürlüğü bağlamında bu doğrultuda çok önemli tespitlerde bulunmuştur. İfade özgürlüğü, demokratik toplumun temellerinden biri olup toplumun gelişmesi ve bireyin kendini geliştirmesi ve gerçekleştirmesi için vazgeçilmez koşullar arasında yer alır. Hakikat ışığı fikirlerin çarpışmasından doğar.  Bu bağlamda toplumsal ve siyasal çoğulculuğu sağlamak, her türlü düşüncenin barışçıl bir şekilde ve serbestçe ifadesine bağlıdır. Aynı şekilde birey özgün kişiliğini düşüncelerini serbestçe ifade edebildiği ve tartışabildiği bir ortamda gerçekleştirebilir. İfade özgürlüğü, kendimizi ve başkalarını tanımlamada, anlamada ve algılamada, bu çerçevede başkalarıyla ilişkilerimizi belirlemede ihtiyaç duyduğumuz bir değerdir. Yine aynı kararda Yüksek Mahkeme İfade özgürlüğü, demokratik toplumun temellerinden biri olup toplumun gelişmesi ve bireyin kendini gerçekleştirmesi için vazgeçilmez koşullar arasında yer alır. Toplumsal çoğulculuğa ancak her türlü fikrin serbestçe ifade edilebildiği özgür tartışma ortamında ulaşılabilir. Bu bağlamda toplumsal ve siyasal çoğulculuğu sağlamak, her türlü düşüncenin barışçıl bir şekilde ve serbestçe ifadesine bağlıdır. Aynı şekilde birey özgün kişiliğini düşüncelerini serbestçe ifade edebildiği ve tartışabildiği bir ortamda gerçekleştirebilir. demiştir.  Karar için bkz. B.N. 2014/3986, K.T. 2/4/2014. Gazi Üniversitesi Hukuk Fakültesi Dergisi C. XIX, Y. 2015, Sa. 3 395Hukuk Devleti, Demokrasi ve Anayasacılık Ekseninde Anayasa Yargısı... gerekmektedir. TİB in İdare Mahkemesinin yürütmeyi durdurmaya ilişkin kararına rağmen internet sitesine erişim engelini kaldırmaması veya deyim yerindeyse kararı uygulamada ağırdan alması Anayasa Mahkemesinin bu anlamda dikkatini çekmiştir ve etkin ve erişilebilir nitelikli bir korumanın söz konusu olmadığı yönündeki görüşe varmasına sebep olmuştur. Gerçekten de insan hak ve özgürlükleri yaşam pratiğinde belirli dinamizm ile tecrübe edilerek esas anlamını bulurlar. Bir bakıma hak ve özgürlükler belirli bir zamanda ve belirli bir mekanda birey için eylemsel kılınabildikleri ölçüde işlevsel olurlar ve böylelikle bireylerin yaşamlarına anlam ve değer katarlar. Aksi halde, hak ve özgürlükler yaşam alanında an ile olan simetriğini kaybettiğinde anlam ve değer kaybına uğrarlar ve birer yanılsama olarak varlık bulurlar. Bu durum ise gerçek anlamda hukuk devletine dayanan çoğulcu bir demokraside kabul edilemez. Kaldı ki Anayasa Mahkemesi nin tüketilecek etkin bir yolun kalmadığına yönelik kanaate varması ve bu kanaat bağlamında dosyayı incelemeye alması, yukarıda da belirtildiği gibi, Avrupa İnsan Hakları Mahkemesi İçtihatları ile de uyumlu olduğu söylenebilir; zira AİHM e göre de ihlalin engellenmesine ilişkin etkin ve elverişli bir yol söz konusu değilse ve bu durum hak ve özgürlükler için tehlike arz ederse dosyalar incelenmeye alınabilmektedir. Anayasa Mahkemesi de somut olaya bu açıdan yaklaşmıştır.  Bununla birlikte, Anayasa Mahkemesinin bu kararında yargısal aktivizm doğrultusunda  aktivist  bir  tutum  sergilediği  söylenebilir.  Anayasacılık ekseninde  çoğulcu  demokrasi  ve  hukuk  devletine  bağlı  değerler  dizisi referans alındığı ölçüde aktivist tutum olumlu bir anlam kazanır. Dolayısıyla anayasacılık  düşüncesi  bir  taraftan  devleti  sınırlandırırken  diğer  taraftan modern sonrası zamanlarda hukuk devleti ve demokratik değerlerle ilişkiye girerek insan hak ve özgürlüklerini yorumlamada anlam genişlemesini ve derinliğini arttırmaktadır. Bu durumda hak ve özgürlükler için aktif koruma ve geliştirme gereklidir. Zaten yukarıda da belirtildiği üzere aktivist tutum, hak ve özgürlüklerin yaşam pratiğinde işlevsel bir anlam ve değer kazanması doğrultusunda  anayasa  yargısının  operasyonel  gücü  niteliğinde  olduğu söylenebilir.  Sonuç Anayasacılık, beraberinde getirdiği hukuk devleti ve demokrasi gibi değerlerle modern devlet yapılanmasını insan hak ve özgürlüklerinin yaşam pratiğne dökülmesi noktasında fonksiyonel kılmıştır. Gerçekten de modern devlet  ve  birey  ilişisi  veya  birey  ile  diğer  toplumsal  gruplar  arasındaki 396 Gazi Üniversitesi Hukuk Fakültesi Dergisi C. XIX, Y. 2015, Sa. 3Semih Batur KAYA ilişkiler oldukça karmaşık bir ağ olarak reel düzlemde yaşanmaktadır. Bu duruma  modern  sonrası  sürecin  hak  ve  özgürlüklere  yönelik  toplumsal alanda göreceliği eklendiğinde ilişki ağınının çözümlenmesi daha da önem kazanmaktadır. Şu halde, insan hak ve özgürlüklerinin güvenceye bağlanması, siyasal ve  sosyal  hayatta  canlandırılıp  işlevsel  kılınması  yolunda  anayasacılığa bağlı değerler dizisinin anayasal belgelerde salt tanınıp düzenlenmesi yeterli gözükmemektedir.  Sözgelimi,  hukuk  devleti  dendiğinde  sadece  şekilsel bütünlük veya bir normlar ağı değil aynı zamanda hak ve özgürlüklerin içselleştirildiği, meşruiyetini insana hizmette bulan ve gerek devlet-birey arasında beliren dikey gerek birey ile diğer toplumsal gruplar arasında ortaya çıkan her türlü yatay hiyerarşinin hukuk karşısında eritilmesinden bahsedilmiş olunmaktadır. Aynı şekilde çoğulcu demokrasi ile birlikte birey siyasal ve sosyal hayatın her alanında kazandığı özerk statüsünde sahip olduğu değer ve düşünceleri eylemselliğe rahatlıkla dökebilecektir. O  halde  anayasa  yargısı  da  çeşitli  düşünsel  veya  türevi  ideolojik değişkenlere bağlı çoğunluklar karşısında yasamadan doğabilecek aksaklıkları veya deyim yerindeyse yan etkileri, bir anlamda, engellemiş olmaktadır. Dolayısıyla, bu amaçla meydana getirilen anayasal tasarım, mekanizmanın reel pratiği için hukusal altyapı ve güvence sağlamış olmaktadır. Şüphesiz anayasal  yapılanma  ne  kadar  mükemmel  tasarlanırsa  tasarlansın  yaşam pratiğindeki çeşitlilik ve karmaşıklık karşısında hata verebilir; ancak burada önemli olan, ortaya çıkan eksikliklerin ve sıkıntıların insan hak ve özgürlükleri doğrultusunda iyi niyetle giderilmesidir. Sonuç olarak daha demokratik, adil ve özgür bir dünya için kollektif bilinç ve çaba gerekmektedir.    Gazi Üniversitesi Hukuk Fakültesi Dergisi C. XIX, Y. 2015, Sa. 3 397Hukuk Devleti, Demokrasi ve Anayasacılık Ekseninde Anayasa Yargısı...",
     "Kaynakça": "AKAL, Cemal Bali, Modern Düşüncenin Doğuşu, Dost Kitabevi, b.4, Ankara 2010. AKYOL,Taha,  Yargıya  Saygı,  Hürriyet,  07/04/2014,  (http://www. hurriyet.com.tr/yazarlar/26167859.asp erişim 07/05/2015).   AKYOL,Taha, ‘AYM ile iftihar ediyorum  Hürriyet, 05/04/2014. (http:// www.hurriyet.com.tr/yazarlar/26156676.asp erişim 07/05/2015). ALBERT,  Richard,  The  Cult  of  Constitutionalism,  Florida  State University Law Review, Vol. 39, No. 2, 2012, p.373-416. ARSLAN, Zühtü, Anayasa Teorisi, Seçkin Yayıncılık, b.1, Ankara 2005. ATAR,  Yavuz,  Anayasa  Mahkemesi nin  Yeniden  Yapılandırılması, Anayasa Yargısı, Cilt: 25, 2008, s.93-115. ATAR, Yavuz, Türk Anayasa Hukuku, Mimoza Yayınları, b.7, Konya 2012. BARNSTEDT, Luise, Elke, Judicial Activism in the Practice of the German Federal Constitutional Court: Is the GFCC an Activist Court?, Juridicia International, Law Review University of Tartu, Vol. XIII, 2007, p.38-46. BATUM, Süheyl, 99 Soruda Neden ve Nasıl Çağdaş Bir Anayasa, XII Levha Yayınları, b.2, İstanbul 2010. BİLİR, Faruk, Anayasa Mahkemesi nin Twitter Kararı, (http://www. ankarastrateji.org/yazar/prof-dr-faruk  bilir/anayasa-mahkemesi-nin-twitterkarari/ erişim 17/04/2015). CAN, Osman, Twitter Kararı, Akşam Gazetesi, 05/04/2014, (http:// www.aksam.com.tr/yazarlar/twitter-karari/haber-297477 erişim 07/05/2015). COHEN, Adam, Last Term s Winner at the Supreme Court: Judicial Activism,  The  New  York  Times,  (http://www.nytimes.com/2007/07/09/ opinion/09mon4.html?_r=0 erişim 09/07/2007). DEAN, w., John, What Exactly Is judicial Activism? The Charges Made Against  the  President s  Judicial  Nominees,  (http://writ.news.findlaw.com/ dean/20050617.html erişim  17/06/2005). 398 Gazi Üniversitesi Hukuk Fakültesi Dergisi C. XIX, Y. 2015, Sa. 3Semih Batur KAYA DIAMOND, Larry, Developing Democracy; Toward Consolidation, The Johns Hopkins University Press, Baltimore ve Londra, 1999. DOĞRU, Osman/Nalbant, Atilla, İnsan Hakları Avrupa Sözleşmesi, C.2, Legal Yayıncılık, b.2, İstanbul 2013. DWORKİN, Ronald, Law s Empire, Harvard University Press, United States of America, 1986. DWORKIN, Ronald, Siyasal Anayasanın Ahlaki Temelleri, Anayasa Yargısı, C. 28, 2011, s.27-39. ERDOĞAN, Mustafa, Anayasa Hukuku, Orion Yayınevi, b.3, Ankara 2005. ERGÜL, Ozan, Berraklaştırılamayan Bir Kavram: “Yargısal Aktivizm”, TBB Dergisi, S. 104, 2013, s.37-54. GÖNENÇ, Levent, “Ortaçağ Anayasacılığı”, Prof. Dr. Ergun Özbudun a Armağan içinde Ortaçağ Avrupası nda Anayasacılığın Düşünsel ve Kurumsal Temelleri, (Der: Serap Yazıcı, Kemal Gözler, Ece Göztepe), Yetkin Yayınları, Ankara 2008, s.267-291. GÖZLER, Kemal, Anayasa Hukukunun Genel Esasları, Ekin Yayınları, Birinci Bakıdan Üçüncü Ek Baskı, Bursa 2010. GREEN, Roger Craig, An Intellectual History of Judicial Activism, (http://works.bepress.com/roger_craig_green/1/  erişim  07/05/2015),  2008, p.1-54. GÜZEL,  Hasan  Celal,  Anayasa  Mahkemesi nin  Twitter  Kararı Hukuka  Aykırıdır,  Sabah,  08/04/2014,  (http://www.sabah.com.tr/yazarlar/ guzel/2014/04/08/anayasa-mahkemesinin-twitter-karari-hukuka-aykiridir erişim 07/05/2015). HAKYEMEZ, Yusuf Şevki, Anayasa Mahkemesinin Yargısal Aktivizmi ve İnsan Hakları Anlayışı, Yetkin Yayınları, Ankara 2009.          HONNIGE, Christoph, Constitutional Courts and the Challenges They Present to Comparative Politics, International Word Congress, Santiago de Chile 2009, p.1-21. KABOĞLU, Ö., İbrahim, Anayasa Hukuku Dersleri, Legal Yayıncılık, b.8, İstanbul 2012. Gazi Üniversitesi Hukuk Fakültesi Dergisi C. XIX, Y. 2015, Sa. 3 399Hukuk Devleti, Demokrasi ve Anayasacılık Ekseninde Anayasa Yargısı... KAPANİ, Münci, Politika Bilimine Giriş, Bilgi Yayınevi, b.25, Ankara 2010. KMIEC, Keenan D., The Origin and Currrent Meanings of Judicial Activism, California Law Review, Vol. 92, No. 5, 2004, p.1441-1478. KORUCU, Serdar, Yargısal Aktivizm, Seçkin Yayıncılık, Ankara 2014. MARDİN, Şerif, Türk Modernleşmesi, İletişim Yayınları, b.20, İstanbul 2011. ODER, Bertil Emrah, Anayasa Yargısında Yorum Yöntemleri, Beta Yayınları, İstanbul 2010. ÖZBUDUN, Ergun, Türk Anayasa Hukuku, Yetkin Yayınları, b.15, Ankara 2014. ÖZBUDUN,  Ergun,  Türkiye de  Demokratikleşme  Süreci,  İstanbul Bilgi Üniversitesi Yayınları, İstanbul 2014. ÖZBUDUN, Ergun, Hürriyet Röportajı, 28 Nisan 2014, (http://www. hurriyet.com.tr/gundem/26307029.asp erişim 07/05/2015). PASQUINO, Pasquale, Constitutional Adjudication and Democracy. Comparative Perspectives: USA, France, Italy, Ratio Juris, Vol.11, No.1, 1998, p.38-50. PINELLI,  Cesare,  The  Concept  and  Practice  of  Judicial Activism in the Experience of Some Western Constitutional Democracies, Juridica International, Vol. XIII, 2007, p.31-37. SANCAR, Mithat, “Devlet AklıKıskacında Hukuk Devleti, İletişim Yayınları,b.6, İstanbul 2012. SWEET,  Alec  Stone,  Constitutional  Courts  and  Parliamentary Democracy(Special Issue on Delegation), West European Politics, Vol.25, 2002, p.77-100. ŞAHİN, Adil, Siyasal Düşünceler Tarihinde “Sınırlı DevletFikrinin Kadimliği Ya Da Genel Kamu Hukuku Bağlamında İnsan, Özgürlük ve Devlet İktidarı Algısındaki  Evrilme,  Gazi  Üniveristesi  Hukuk  Fakültesi  Dergisi, C.XV, S. 3, 2011, s.311-362. VOLCANSEK,  L.,  Mary,  Constitutional  Courts  as  Veto  Players: Divorce and Decrees in Italy, European Journal of Political Research, Vol.39, 400 Gazi Üniversitesi Hukuk Fakültesi Dergisi C. XIX, Y. 2015, Sa. 3Semih Batur KAYA 2001, p.347-372. YOUNG, A.  Ernest,  Judicial  Activism  and  Conservative  Politics, Colorado Law Review, Vol. 73, No. 4, 2002, p.1139-1216. YÜKSEL,  Metin,  Anayasanın  Yorumlanması, Asil Yayın  Dağıtım, Ankara 2008. Gazi Üniversitesi Hukuk Fakültesi Dergisi C. XIX, Y. 2015, Sa. 3 401"
}