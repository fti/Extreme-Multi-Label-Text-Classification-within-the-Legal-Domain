{
     "Tip": "Makale",
     "Dergi İsmi": "Gazi Üniversitesi Hukuk Fakültesi Dergisi",
     "Üniversite İsmi": "",
     "Gün": "",
     "Ay": "",
     "Yıl": "2015",
     "Cilt": "19",
     "Sayı": "3",
     "Başlık": "TOPLU İŞ UYUŞMAZLIKLARININ ÇÖZÜMÜNDE YÜKSEKHAKEM KURULUNA BAŞVURMA VE ÖZEL HAKEMEBAŞVURMA",
     "Title": "APPLICATION TO THE HIGH BOARD OF ARBITRATION AND RECOURSE TO SPECIAL ARBITRATION FOR THE SETTLEMENT OF COLLECTIVE LABOUR DISPUTES",
     "Yazar İsmi": [
          "Ekin SÖKMEN GÜLER"
     ],
     "Danışman İsmi": "",
     "Anahtar Kelimeler": [
          "Toplu iş uyuşmazlığı",
          "zorunlu tahkim",
          "Yüksek Hakem Kurulu",
          "özel hakeme başvurma",
          "ihtiyari tahkim."
     ],
     "Keywords": [
          "collective labour dispute",
          "compulsory arbitration",
          "High Board of Arbitration",
          "recourse to special arbitration",
          "voluntary arbitration"
     ],
     "Özet": "Toplu iş uyuşmazlıkları sistemimizde taraﬂ arın grev ve lokavta başvurması en son çare olarak benimsenmiştir. Uyuşmazlığın çözümü aşamasında taraﬂ arın, grev ve lokavta başvurmadan önce arabuluculuğa ve/veya zorunlu ya da ihtiyari tahkime başvurması esastır. Uyuşmazlıkların barışçıl çözüm yöntemlerinden biri olan uyuşmazlığın hakemler eliyle çözülmesi, diğer bir deyişle tahkim, 6356 sayılı Sendikalar  ve  Toplu  İş  Sözleşmesi  Kanunu muzda  zorunlu  tahkim  ve  ihtiyari tahkim olarak iki şekilde düzenlenmiştir. Zorunlu tahkime aynı zamanda Yüksek Hakem Kurulu na başvurma da denilmektedir. Bu uyuşmazlığın çözüm yöntemine, özellikle grev ve lokavta başvurulamayan hallerde rastlanmaktadır ve bu hallerde uyuşmazlığın çözümü için tahkime başvurmak zorunludur. İhtiyari tahkime ise özel hakeme başvurma da denilmektedir. Adından da anlaşıldığı üzere bu çözüm yöntemine başvurma zorunlu değil taraﬂ arın iradesine bağlıdır.",
     "Abstract": "Going on strike and lock out is adopted as the last resort –ultima ratio- in our collective labour dispute resolution system. During the dispute resolution period, it is fundemental that the parties should primarily refer to mediation and/or compulsory or voluntary arbitration before going on strike and lock out. Settlement of disputes by arbitration. as one of the methods of peaceful dispute resolution, is regulated in the Law on Trade Unions and Collective Labour Agreements (no. 6356) in two ways: compulsory arbitration and voluntary arbitration. Compulsory arbitration is also called as application to the High Board of Arbitration. Compulsory arbitration is especially applied when it is not possible to going on strike and lock out; and at that time, it is mandatory by law to refer to arbitration for resolution of collective dispute. On the other hand, voluntary arbitration is also called as recourse to special arbitration. Applying to that resolution method on the contrary of compulsory arbitration is not mandatory but depend on parties  will.",
     "Metin": "Toplu iş uyuşmazlıklarının çözüm yolları çok çeşitli olmakla beraber uyuşmazlıkların çözüm alternatiﬂ eri de ülkeden ülkeye farklılık göstermektedir. Toplu  iş  uyuşmazlıklarının  çözümünde  ülkemizde  uygulanan  sistem  ise kısmi serbesti sistemi olarak kabul edilmektedir.1 Bu sisteme göre taraﬂ ar, esas itibariyle uyuşmazlığın çözümünde serbest bırakılmalarına rağmen, yine de taraﬂ arın bu serbestliklerine bir takım sınırlamalar getirilmiştir. Kısmi serbesti sisteminde taraﬂ arın bir takım barışçıl çözüm yollarına başvurmaları zorunlu kılınmıştır. Örneğin bu sisteme göre taraﬂ arın grev veya lokavta başvurmadan önce uyuşmazlığı arabulucuya veya uzlaştırmaya götürmeleri şarttır.2 6356 sayılı Sendikalar ve Toplu İş Sözleşmesi Kanunumuzda (STİSK) da  uyuşmazlıkların  temel  olarak  barışçıl  yöntemlerle  çözümlenmesine ağırlık  verilmiş,  grev  ve  lokavta  ise  en  son  çare  olarak  başvurulması düzenlenmiştir. Kanunumuzda uzlaştırma sistemi benimsenmezken, grev ve lokavta başvurmadan önce işletilmesi zorunlu bir sistem olarak arabuluculuk sistemine yer verilmiştir. Öte yandan barışçıl çözüm yollarından bir diğeri ise uyuşmazlığın hakemler eliyle çözülmesi, başka bir deyişle uyuşmazlığın tahkim yoluyla çözüme kavuşturulması yöntemidir. Tahkim yoluna, iş hukuku sisteminde özellikle toplu iş hukuku kapsamında rastlanmaktadır.3 6356 sayılı Kanunumuza göre toplu iş hukukunda tahkim, zorunlu (kanuni) tahkim ve ihtiyari tahkim olmak üzere ikiye ayrılmaktadır. Zorunlu tahkim yoluna aynı zamanda Yüksek Hakem Kurulu na (YHK) başvurma, ihtiyari tahkime ise özel hakeme başvurma yolu denmektedir. Esasen tahkim yolunun niteliği gereği  bir  uyuşmazlığın  hakem  eliyle  çözüme  kavuşturulması  taraﬂ arın anlaşmasına bağlı olsa da bazı durumlarda tahkime gidilmesi zorunluluk arz edebilir.4 İşte toplu iş uyuşmazlıklarında zorunlu tahkim, yani Yüksek Hakem Kurulu na başvurma da bu tür bir uygulamaya örnek olarak gösterilebilir. Zorunlu  tahkimde,  taraﬂ arın  isteklerine  bakılmaksızın  bir  yasa  hükmü gereğince tahkime gidilir.5 Bu sebeple özgün niteliğinden ötürü ilk olarak toplu iş  uyuşmazlıklarında Yüksek  Hakem  Kurulu na  başvurma  incelenecektir. Bu incelemeden sonra ise diğer bir barışçıl çözüm yolu olan özel hakeme başvurma konusu ele alınacaktır.   1   NARMANLIOĞLU, s. 503. 2   NARMANLIOĞLU, s. 502. 3   EVREN, s. 196.    4   BATUR, s. 124. 5   TUNCAY/SAVAŞ, s. 313. 56 Gazi Üniversitesi Hukuk Fakültesi Dergisi C. XIX, Y. 2015, Sa. 3Ekin SÖKMEN GÜLER A.  Toplu İş Uyuşmazlıklarında Yüksek Hakeme Başvurma Yukarıda da belirtildiği gibi YHK na başvurma, başka bir deyişle zorunlu tahkim, yasa hükmü gereğince başvurulan ve içinde zorunluluk barındıran bir tahkimdir.6 Zorunlu tahkime başvurulması için taraﬂ arın aralarında anlaşması değil, uyuşmazlığın yanlarından sadece birinin de yasal tahkime başvurması yeterlidir. Bu husus, YHK na başvurmayı özel hakeme başvurmadan ayıran en önemli husustur. Toplu  iş  hukukunda  yer  alan  zorunlu  tahkim  sistemi  bazı  ILO normlarıyla çatışması açısından eleştirilmektedir.7 Esas olarak taraﬂ ara toplu iş uyuşmazlığını çözemedikleri halde yasal tahkimin zorunlu olarak dayatılması serbest toplu pazarlık ilkesine aykırı olsa da, bazı temel işler ve işyerlerinde kamu güvenliği ve sağlığı nedeniyle grev hakkı sınırlandırılabilir ve bu gibi işlerde uyuşmazlığın çözümü için zorunlu tahkim öngörülebilir.8 Anayasa m. 54/4, grev ve lokavtın yasaklanabileceği durumların kanunla belirleneceğini belirtmiş ve aynı maddenin beşinci fıkrasında da grev ve lokavt yasakları olan hallerde uyuşmazlıkların YHK eliyle çözüleceğini belirtmiştir. Böylece anayasa, yasa koyucuya bir takım işler ve yerler için grev ve lokavt yasağı koyabilme imkânı tanımıştır.9 I.  Yüksek Hakem Kurulu na Başvurmanın Şartları 1.  Grev ve Lokavtın Yapılamayacağı Bir Durumun Varlığı Grev ve lokavtın yapılamayacak olduğu her durum zorunlu tahkime gitmeyi  gerektirmez.10  Bazı  hallerde  grev  ve  lokavta  başvurma  sadece gecikmiş olur. Bu durumlarda geçici bir yasak söz konusudur. Örneğin, grev 6   TUNÇOMAĞ/CENTEL s. 421. 7   …Öteden beri Türk iş hukukunda yer alan tahkim sistemi işçi sendikalarının barışçı çözüm yollarıyla toplu iş sözleşmesini bağıtlamaları için bir tehdit (yetkinin düşmesi) mekanizması olarak düşünülmüştür. Ayrıca zorunlu tahkimin çözüme bağlayacağı iş uyuşmazlıklarının alanı oldukça geniş tutulmuştur. Bu durum ILO normlarıyla çelişmektedir. ILO ya göre taraﬂ arın anlaşması olmaksızın, toplu iş uyuşmazlığının, grev olmaksızın kendilerini bağlayıcı bir hukuki karara dayandığından grev hakkının ortadan kaldırılması için makul gerekçelere dayanmalı ve uyuşmazlık gönüllü tahkimle çözülemeyecek hallerde başvurulmalıdır. ILO denetim organlarına göre toplu iş uyuşmazlığının, zorunlu tahkime götürülebilmesi için, uyuşmazlık neticesinde greve gidildiği takdirde yaşamı, kişi güvenliğini veya nüfusun tamamını veya bir kısmının sağlığını tehlikeye sokacak şekilde temel hizmetlerin kesintiye uğraması gerekir. Bu şartlar oluşmuş ise toplu iş sözleşmesinin bağıtlanabilmesi için zorunlu tahkim kabul edilebilir bir yöntemdir. KAYA, s. 149. 8   SUR, Uluslararası Normlar, s. 259. 9   ÇELİK, s. 685. 10  TUNCAY/SAVAŞ, s. 314. Gazi Üniversitesi Hukuk Fakültesi Dergisi C. XIX, Y. 2015, Sa. 3 57Toplu İş Uyuşmazlıklarının Çözümünde Yüksek Hakem Kuruluna Başvurma... ve lokavtın geçici olarak yasaklandığı hallerde böyle bir durum söz konusudur. Buna ek olarak grev ve lokavtın ertelenmesi veya grev oylamasının olumsuz sonuçlanması halinde greve ve lokavta gitme yolu tamamen kapanmıştır. Aşağıda toplu iş uyuşmazlıklarında YHK na gidilebilecek haller anlatılmıştır. Bu hallerin ortak özelliği toplu iş uyuşmazlığının çözülmesi için yanların geçici veya sürekli olarak grev ve lokavta başvuramayacak olmalarıdır. a.  Grev ve Lokavtın Yasak Olduğu İşler ve İşyerleri STİSK m. 62/1 e göre can ve mal kurtarma işlerinde; cenaze işlerinde ve mezarlıklarda; şehir şebeke suyu, elektrik, doğal gaz, petrol üretimi, tasfiyesi ve dağıtımı ile nafta veya doğalgazdan başlayan petrokimya işlerinde; Millî Savunma  Bakanlığı  ile  Jandarma  Genel  Komutanlığı  ve  Sahil  Güvenlik Komutanlığınca  doğrudan  işletilen  işyerlerinde;  kamu  kuruluşlarınca yürütülen itfaiye ve hastanelerde grev ve lokavt yapılamaz. Bu fıkrada sayılan hallerde kesin bir grev ve lokavt yasağı bulunmaktadır. Madde 51 e göre kesin grev ve lokavt yasağı olan hallerde arabuluculuk aşamasının sonuçsuz kalmasından sonra taraﬂ ar uyuşmazlığın çözümü için YHK na başvurabilir. Grev ve lokavtın yasaklandığı işler ve işyerleri yürürlükten kaldırılan eski kanuna göre 6356 sayılı Kanun da daha sınırlı olarak düzenlenmiştir. Yeni düzenlemede noterlik hizmetleri, termik santralleri besleyen linyit üretimi, aşı ve serum imal eden işyerleri, eczaneler, eğitim ve öğretim kurumları, havacılık hizmetleri, çocuk bakım yerleri ve huzurevlerinde grev ve lokavt yasakları kaldırılmıştır. Ayrıca Anayasa Mahkemesi nin 22 Ekim 2014 tarihli kararı gereğince de STİSK m. 62/1 de yer alan bankacılık hizmetlerinde; ve …ve şehir içi toplu taşıma hizmetlerinde… ibareleri Anayasa ya aykırı bulunarak yasa metninden çıkarılmıştır. Bu iptal kararı ile de grev ve lokavtın yasaklandığı işler daha da sınırlı hale getirilmiştir.    b.  Grev ve Lokavtın Geçici Bir Süre Yasaklanması STİSK  m.  62/2  gereğince  Bakanlar  Kurulu,  genel  hayatı  önemli ölçüde etkileyen doğa olaylarının gerçekleştiği yerlerde bu durumun devamı süresince yürürlükte kalmak kaydıyla gerekli gördüğü işyerlerinde grev ve lokavtı yasaklayabilir. Yasağın kalkmasından itibaren altmış gün içinde altı iş günü önce karşı tarafa bildirilmek kaydıyla grev ve lokavt uygulamasına devam edilir. Bu gibi hallerde grev ve lokavt yasağı genel hayatı önemli ölçüde etkileyen doğa olayının devamı süresince devam eder. Bu gibi yerlerde genel yaşamın normale dönmesiyle birlikte grev ve lokavt yasağı da kaldırılır. Bunlara 58 Gazi Üniversitesi Hukuk Fakültesi Dergisi C. XIX, Y. 2015, Sa. 3Ekin SÖKMEN GÜLER ek olarak 1402 sayılı Sıkıyönetim Kanunu m. 3/1-f ye göre sıkıyönetimin uygulandığı yerlerde sıkıyönetim komutanlığı grev ve lokavt yetkilerinin kullanılmasını sürekli olarak durdurma veya izne bağlama yetkisine sahiptir. Bu gibi grev ve lokavtın geçici olarak yasaklandığı hallerde taraﬂ arın uyuşmazlığın çözümü için YHK na başvurabilecekleri kabul edilmektedir. Grev ve lokavtı durdurma kararının kaldırılması üzerine, grev ve lokavt STİSK m. 60 daki prosedüre uyarak tekrar uygulamaya konabilir.11 c.  Grev ve Lokavtın Ertelenmesi STİSK m. 63 e göre karar verilmiş veya başlanmış olan kanuni bir grev veya lokavt genel sağlığı veya millî güvenliği bozucu nitelikte ise Bakanlar Kurulu bu uyuşmazlıkta grev ve lokavtı altmış gün süre ile erteleyebilir. Erteleme süresi, kararın yayımı tarihinde başlar. Erteleme kararının yürürlüğe girmesi üzerine, 60 ıncı maddenin yedinci fıkrasına göre belirlenen arabulucu, uyuşmazlığın  çözümü  için  erteleme  süresince  her  türlü  çabayı  gösterir. Erteleme  süresi  içerisinde  taraﬂ ar  aralarında  anlaşarak  uyuşmazlığı  özel hakeme de götürebilir. Erteleme süresinin sonunda anlaşma sağlanamazsa, altı iş günü içinde taraﬂ ardan birinin başvurusu üzerine uyuşmazlık Yüksek Hakem Kurulunca çözülür. Aksi takdirde işçi sendikasının yetkisi düşer. Görüldüğü gibi grev ve lokavtın Bakanlar Kurulu tarafından ertelendiği hallerde, taraﬂ arın erteleme süresi sonunda anlaşmaya varmadığı hallerde taraﬂ ardan birinin başvurusu üzerine uyuşmazlık YHK na intikal ettirilebilir. Bu hususta önemli olan nokta 2822 sayılı Kanun zamanında erteleme sonunda uyuşmazlığı YHK na götürmeye yetkili olanın Bakan olmasıydı. Oysa yeni kanun düzenlemesiyle bu yetki Bakan dan alınmıştır. Grev  ve  lokavtın  ertelenmesinden  sonra  taraﬂ ar  ya  aralarında anlaşmaya  varacak  ya  da  anlaşamamaları  halinde  uyuşmazlığı  YHK na intikal ettireceklerdir. Erteleme süresinin sona ermesinden sonra taraﬂ arın tekrar grev ve lokavta başvurma imkânları yoktur. Erteleme süresi sonunda taraﬂ arın yasada belirtilen süre içinde uyuşmazlığı YHK na götürmemeleri halinde işçi sendikası yetkisini kaybeder ve prosedür yeniden en başa dönmüş olur.12 Burada dikkat edilmesi gereken husus eski düzenlemede uyuşmazlığın erteleme sonunda Bakan tarafından zorunlu tahkime taşınmasıydı, yani başka bir deyişle bu husus taraﬂ arın iradelerine bağlı değildi ve uyuşmazlık mutlaka zorunlu tahkim eliyle çözülüyordu. Oysa yeni düzenleme uyarınca YHK na 11  TUNCAY/SAVAŞ, s. 315. 12  GEREK, s. 6-7. Gazi Üniversitesi Hukuk Fakültesi Dergisi C. XIX, Y. 2015, Sa. 3 59Toplu İş Uyuşmazlıklarının Çözümünde Yüksek Hakem Kuruluna Başvurma... başvurmak taraﬂ ardan birinin iradesine bırakılmış ve başvurmamaları halinde işçi sendikasının yetkisinin düşmesi yaptırımı öngörülmüştür. Bu yaptırım da eski kanunda yer almayan bir düzenlemedir.  Şunu da belirtmek gerekir ki bu düzenleme, siyasi bir irade olan Bakanlar Kurulu kararı ile grev hakkını sonuç olarak grev yasağına dönüştürdüğü için serbest toplu pazarlık ilkesine aykırı bulunmaktadır.13   d.  Grev Oylaması Sonucunda Grevin Reddedilmesi Grev kararının işyerinde ilan edildiği tarihte o işyerinde çalışan işçilerin en az dörtte birinin ilan tarihinden itibaren altı iş günü içinde işyerinin bağlı bulunduğu  görevli  makama  yazılı  başvurusu  üzerine,  görevli  makamca talebin yapılmasından başlayarak altı iş günü içinde grev oylaması yapılır. Oylamada grev ilanının yapıldığı tarihte işyerinde çalışan işçilerden oylamaya katılanların salt çoğunluğu grevin yapılmaması yönünde karar verirse, bu uyuşmazlıkta alınan grev kararı uygulanamaz (STİSK m. 61/1 ve 3). Grev oylamasına ilişkin itirazlar üç iş günü içinde mahkemeye yapılır. Mahkeme itirazı üç iş günü içerisinde kesin olarak karara bağlar (STİSK m. 61/2). Grev oylaması sonucunda grev yapılmaması yönündeki kararın bu süreler geçtikten sonra kesinleşmesinden itibaren altı iş günü içerisinde işçi sendikası YHK na başvurabilir (STİSK m. 51/1). Burada dikkat edilmesi gereken husus bu durumda YHK na başvurmaya yetkili olanın yalnızca işçi sendikası olmasıdır.  e.  Yüksek Hakem Kurulu na Gidilemeyecek Yasak Haller Öncelikle  STİSK  m.  52  gereğince  taraﬂ ar  anlaşarak  toplu  iş uyuşmazlığının  her  safhasında  özel  hakeme  başvurabilir.  Taraﬂ arın uyuşmazlık halinde özel hakeme başvuracaklarını önceden veya uyuşmazlığın herhangi bir aşamasında kararlaştırmaları halinde taraﬂ ar artık grev, lokavt veya arabulucuya gidemeyeceği gibi YHK na başvurarak zorunlu tahkime de gidemezler. Bunun dışında STİSK m. 62/3 de düzenlenen ve grev ve lokavt yasakları hallerinden biri olan düzenlemeye göre, başladığı yolculuğu yurt içindeki varış yerlerinde bitirmemiş deniz, hava, demir ve kara ulaştırma araçlarında grev ve lokavt yapılamaz. Bu düzenlemede sayılmış işler için aslında grev ve lokavt yasağı bulunmamaktadır. Başka bir deyişle bu işler için her ne kadar grev ve lokavt kararı alınabilse de bu karar, yasa düzenlemesi gereği yolculuk bitinceye kadar uygulanamaz. Burada kararın uygulanmasını geciktirici bir 13  DEMİRCİOĞLU, s. 196-198.  60 Gazi Üniversitesi Hukuk Fakültesi Dergisi C. XIX, Y. 2015, Sa. 3Ekin SÖKMEN GÜLER durum söz konusudur. Grev kararı alınıp karşı tarafa tebliğ edilmiş olmak kaydıyla grevin başlayacağı gün araç yolculukta ise, grevin başlama tarihi yolculuğun bitimine kadar ertelenir. Bu nedenle bu durumda işin niteliği gereği YHK na gitme zorunluluğu bulunulmadığı düşünülmektedir.14  2.  Arabuluculuk Aşamasının Aşılmış Olması Zorunlu  tahkime  gidebilmenin  bir  diğer  önemli  şartı  arabuluculuk aşamasının aşılmış olması yani arabulucunun toplu iş uyuşmazlığını çözmede başarısız kalmış olmasıdır. STİSK m. 50 ve 51 in birlikte değerlendirilmesinden, YHK na başvurulmadan önce arabuluculuk aşamasının tüketilmiş olmasının arandığı anlaşılmaktadır.15 Madde 51 de yer alan grev ve lokavtın yasak olduğu uyuşmazlıklarda 50 nci maddenin beşinci fıkrasında belirtilen tutanağın denilmekle bu tutanağın arabuluculuk faaliyetinin sonuçsuz kalması halinde düzenlenen  tutanak  olduğu  anlaşılmaktadır. Ancak  bu  tutanağın  taraﬂ ara tebliğinden itibaren altı iş günü içinde taraﬂ ar uyuşmazlığın çözümü için YHK na başvurabilirler. Grev ve lokavtın ertelenmesinde ise Madde 63/2-3 e göre erteleme kararının yürürlüğe girmesi üzerine, 60 ncı maddenin yedinci fıkrasına göre belirlenen arabulucu, uyuşmazlığın çözümü için erteleme süresi boyunca her türlü çabayı göstermekle mükelleftir. Erteleme süresi sonunda arabulucunun faaliyetleri başarısız kalmış ve taraﬂ ar anlaşamamışlarsa ve bu süre içinde uyuşmazlığı özel hakeme de götürmemişlerse, erteleme süresinin bitiminden itibaren altı iş günü içinde taraﬂ ardan birinin başvurusu üzerine uyuşmazlık YHK na intikal eder. Bu halde de YHK na başvurmadan önce arabuluculuk aşamasının başarısızlıkla sonuçlanmış olması aranmaktadır.     3.  Yüksek Hakem Kurulu na Başvuru Yapılması a.  Başvurabilecek Kişiler ve Başvuru Usulü Öncelikle belirtmek gerekir ki YHK, uyuşmazlığa re sen el koyamaz. 6356 sayılı Kanun da yer alan düzenlemeye göre ancak taraﬂ ardan birinin başvurusu  üzerine  uyuşmazlık  YHK na  intikal  edecek,  aksi  halde  işçi sendikasının yetkisi otomatik olarak düşecektir.16 Başka bir deyişle YHK na başvurma hususunda taraﬂ arın tercih hakkı mevcuttur. YHK nun yasal tahkimi başlatabilmesi mutlaka taraﬂ ardan birinin başvurusu gerekmektedir. 14  TUNCAY/SAVAŞ, s. 317. 15  TUNÇOMAĞ/CENTEL, s. 422. 16  GEREK, s. 6-7. Gazi Üniversitesi Hukuk Fakültesi Dergisi C. XIX, Y. 2015, Sa. 3 61Toplu İş Uyuşmazlıklarının Çözümünde Yüksek Hakem Kuruluna Başvurma...  Başvurmaya yetkili kişiler YHK na dilekçe ile başvururlar. YHK na başvuru  ve  başvurunun  kimler  tarafından  yapılabileceği  hususu,  her  bir durum için ayrı ayrı incelenmelidir. Bu husus Kanunun 51. maddesinde düzenlenmiştir:   Öncelikle grev ve lokavtın yasaklandığı iş ve işyerlerinde toplu uyuşmazlığın  toplu  görüşme  ve  arabuluculuk  yöntemleriyle halledilememesi  halinde,  arabulucu  üç  iş  günü  içerisinde uyuşmazlığı belirleyen bir tutanak düzenler ve bu tutanağı görevli makama tebliğ eder. Görevli makam bu tutanağı en geç üç iş günü içerisinde taraﬂ ara tebliğ eder (STİSK m. 50/5). Bunun üzerinde taraﬂ arın uyuşmazlığı YHK na götürmesi imkânı doğar. STİSK m. 51/1 e göre bu tutanağın taraﬂ ara tebliğinden itibaren altı iş günü içinde taraﬂ ardan biri YHK na başvurabilir. Taraﬂ arın altı iş günü içerisinde uyuşmazlığı YHK na taşımaması halinde toplu iş uyuşmazlığı çözüm prosedürü de kendiliğinden sona erer ve işçi sendikasının yetkisi düşer.  Grev ve lokavtın Bakanlar Kurulu tarafından ertelendiği hallerde ise erteleme süresinin uyuşmazlıkla sonuçlandığı halde erteleme süresinin bitiminden itibaren yine altı iş günü içerisinde taraﬂ ardan birinin başvurusu üzerine uyuşmazlık YHK na intikal edecektir. Aksi halde yine işçi sendikasının yetkisi düşecektir.  Son  olarak  grev  oylamasının  yapılması  sonucunda  işçiler  grev yapılmaması  yönünde  karara  varırlarsa,  bu  halde  bu  kararın kesinleşmesinden itibaren altı iş günü içinde işçi sendikası YHK na başvurabilir. Aksi halde işçi sendikasının yetkisi düşer. YHK nun  toplu  iş  uyuşmazlığını  çözme  yetkisi,  başka  bir  deyişle zorunlu tahkim ancak yukarıda belirtilen kişilerin kanunda belirtilen süreler içerisinde  YHK na  başvurması  halinde  mümkün  olacaktır.  Aksi  halde uyuşmazlık çözüm prosedürü sona erer ve işçi sendikası yetkisini kaybeder.   b.  Yüksek Hakem Kurulu nun Kuruluş ve İşleyişi 6356  sayılı  STİSK,  zorunlu  tahkimi  yürütmeye  yetkili  tek  organ olarak Yüksek Hakem Kurulu nu kabul etmiştir.17 YHK, Anayasa nın (AY) 54. maddesinde yer alan devamlı ve anayasal bir kuruluştur.18 Anayasa nın 17  TUNCAY/SAVAŞ, s. 318. 18  SUR, Toplu İlişkiler, s. 419. 62 Gazi Üniversitesi Hukuk Fakültesi Dergisi C. XIX, Y. 2015, Sa. 3Ekin SÖKMEN GÜLER ilgili maddesine göre grev ve lokavtın yasaklandığı hallerde veya ertelendiği durumlarda  ertelemenin  sonunda,  uyuşmazlık Yüksek  Hakem  Kurulunca çözülür. Uyuşmazlığın her safhasında taraﬂ ar da anlaşarak Yüksek Hakem Kurulu na başvurabilir. Yüksek Hakem Kurulu nun kararları kesindir ve toplu iş sözleşmesi (TİS) hükmündedir (AY m. 54/4). Ayrıca yine aynı maddeye göre Yüksek Hakem Kurulu nun kuruluş ve görevleri kanunla düzenlenir (AY m. 54/5). YHK nun kuruluşu ve çalışma esasları, 6356 sayılı STİSK nun 54. ila 57. maddeleri arasında düzenlenmiştir. Kanunun 54. maddesine göre YHK, Yargıtay ın iş davalarına bakmakla görevli dairelerinin başkanlarından en kıdemli olanının başkanlığında toplanır. Ayrıca işçi ve işveren temsilcileri ile  devlet  temsilcileri  de YHK da  görev  yapar.  İşçi  ve  işverenler  adına seçilecek üyelerde STİSK m. 6 daki sendika kurucuları için öngörülen şartlar aranır (STİSK m. 54/2). STİSK m. 54 e göre YHK, toplamda 8 üyeden oluşmaktadır.19 Üyeler, seçimle 2 yıllık süre için göreve getirilirler ve yeniden seçilebilme imkânı vardır. Seçimle gelen her bir üye için aynı seçimde ikişer yedek üye seçilir (STİSK m. 54/3). Kurul başkanlığı için birinci ve ikinci yedekler  Yargıtay  Hukuk  Genel  Kurulu nca  Hukuk  Daireleri  Başkanları arasından seçilir. Daha önce de belirtildiği üzere YHK resmi ve sürekli bir kuruluştur. YHK, bağımsız bir teşkilata sahiptir ve Ankara da toplanır. YHK nun yönetim yapısı  STİSK  m.  55 de  düzenlenmiştir. YHK nun  yazışma  ve  uzmanlık hizmetlerini  yürütmek  üzere  YHK  Başkanlığı na  bağlı  olarak  bir  genel sekreterlik kurulur. Genel sekreter, başkanın teklifi üzerine genel usullere göre atanır (STİSK m. 55/1). Buna ek olarak YHK nun talebi üzerine Başbakanlıkça yeteri kadar raportör ve uzman atanır veya görevlendirilir. Ancak işçi veya işveren  kuruluşlarında  çalışmakta  olanlar,  raportör  veya  uzman  olarak görevlendirilemezler (STİSK m. 55/2). Ayrıca belirtmek gerekir ki YHK nun çalışma usul ve hizmetlerin yürütülmesine ilişkin esaslar, YHK nun başkan 19  Yargıtayın iş uyuşmazlıklarına bakmakla yükümlü olan dairelerinin başkanlarından en kıdemli olanın başkanlığında, işçi veya işveren kuruluşları ile hiçbir bağlantısı olmayan ve siyasi parti organlarında görevli olmayan ekonomi, işletme, sosyal politika ve iş hukuku konularında bilgili ve tecrübe sahibi olanlar arasından seçilecek 1 üye, üniversitelerin İş ve Sosyal Güvenlik Hukuku anabilim dalı öğretim üyeleri arasından YÖK tarafından seçilecek 1 üye, Çalışma ve Sosyal Güvenlik Bakanlığı Çalışma Genel Müdürü, işçi sendikaları konfederasyonlarından kendisine mensup işçi sayısı en yüksek olan konfederasyonca seçilecek 2 üye, işverenler adına en çok işveren mensubu olan işveren sendikaları konfederasyonunca biri kamu işverenlerinden olmak üzere seçilecek 2 üye de dahil olmak üzere toplam 8 üye ile toplanır (STİSK m. 54/1). Gazi Üniversitesi Hukuk Fakültesi Dergisi C. XIX, Y. 2015, Sa. 3 63Toplu İş Uyuşmazlıklarının Çözümünde Yüksek Hakem Kuruluna Başvurma... ve üyeleri ile bu Kurulda görevlendirilecek uzman ve raportörlere ödenecek tazminatlar  07.12.2013  tarihli  Toplu  İş  Sözleşmesinde  Arabulucuya  ve Hakeme Başvurma Yönetmeliği nce (Yönetmelik) düzenlenmektedir. YHK, başvuru dilekçesinin alındığı günden başlayarak altı iş günü içerisinde başkan ve en az beş üyenin katılımı ile toplanır. Mazeretli veya izinli olan asıl başkan veya üyenin yerini aynı gruptan yedek başkan veya yedek üyelerden biri alır (STİSK m. 56/1). YHK, önüne gelen bir toplu iş uyuşmazlığını dosya üzerinden incelemektedir. Gerekli görüldüğü durumlarda taraﬂ ar ve ilgililerden uyuşmazlıkla ilgili her türlü bilgi ve belgeyi isteyebilir. Taraﬂ ar ve diğer bütün ilgililer, YHK nun istediği bilgi ve belgeyi vermekle yükümlüdür.  YHK,  görüşlerini  öğrenmek  istediği  kişileri  çağırıp  dinler veya bunların görüşlerini yazı ile bildirmelerini ister. Bunlar hakkında 6100 sayılı Kanunun tanık ve bilirkişilere ilişkin hükümleri uygulanır. Taraﬂ ar da, bilgilendirmek amacıyla kurulda dinlenmelerini isteyebilir, bilgi ve belge sunabilir (STİSK m. 56/2). YHK, toplantıya katılanların çoğunluğu ile karar verir. Oyların eşitliği halinde başkanın oyunun bulunduğu taraf çoğunluğu sağlar (STİSK m. 56/3). YHK, teşmile ilişkin görüş bildirme dışındaki işlerde, yapacağı ilk toplantı gününden başlayarak en geç iki ay içinde kesin kararını vermek zorundadır (Yönetmelik m. 22). II. Yüksek Hakem Kurulu Kararlarının Niteliği  Toplu iş hukukunda hakemler, taraﬂ ar arasında menfaat uyuşmazlıklarını çözerek bir tür yasama fonksiyonunu yerine getirirler ve taraﬂ arı bağlayıcı yeni kurallar koyarlar. Bu durum, hakemlerin taraﬂ ar arasında ortaya çıkmış bir  hak  uyuşmazlığını  çözerek  yargısal  bir  fonksiyon  icra  etmelerinden çok farklıdır.20 STİSK m. 51/2 ye göre YHK kararları kesindir ve toplu iş  sözleşmesi  hükmündedir.  Kararların  kesin  olmasından  kasıt,  kararlar aleyhine herhangi bir mercie başvurmanın mümkün olmaması yani kararların temyiz edilememesidir.21 Esas olarak YHK da toplu iş sözleşmesi hükmünde olan  kararlarını  bizzat  kendisi  değiştiremez.22  Fakat  kararların  YHK na başvurularak tavzih edilmesi mümkündür. Kurulun  kararı  yeni  bir  toplu  iş  sözleşmesi  yapılmasına  ilişkin olabileceği gibi mevcut bir toplu iş sözleşmesinin bir takım değişikliklerle 20  NARMANLIOĞLU, s. 519. 21  TIUNCAY/SAVAŞ, s. 320. 22  SUR, Toplu İlişkiler, s. 423. 64 Gazi Üniversitesi Hukuk Fakültesi Dergisi C. XIX, Y. 2015, Sa. 3Ekin SÖKMEN GÜLER yeniden yürürlüğe konması da olabilir.23 Fakat unutulmamalıdır ki YHK nun taraﬂ arın seçimi üzerine özel hakem olarak görev yaptığı hallerde kurulun verdiği karar, mahkemelerin verdiği kararlara benzer bir etki doğurur. Bu hal ile YHK nun yasal tahkim mercii olarak karar aldığı hal birbirinden farklıdır.  YHK nun  yaptığı  toplu  iş  sözleşmesi,  taraﬂ arca  yapılan  toplu  iş sözleşmesinden  farksızdır.  YHK nun  düzenlediği  toplu  iş  sözleşmesi  de taraﬂ arca hazırlanmış toplu iş sözleşmesinin sonuçlarını ve etkilerini doğurur. Bu sebeple YHK da toplu iş sözleşmesini yaparken taraﬂ arın bağlı olduğu genel ve özel yasaklarla bağlıdır.24 YHK nca yapılan toplu iş sözleşmesinin taraﬂ arı da yine yetkili işçi sendikası ile işveren sendikası veya münferit işverendir. B.  Toplu İş Uyuşmazlıklarında Özel Hakeme Başvurma Özel Hakeme Başvurma, zorunlu tahkimden sonra bir diğer uyuşmazlığın barışçıl çözüm yöntemlerinden biridir. İhtiyari tahkim de denilen bu yolda toplu  iş  uyuşmazlığında  taraﬂ ar  uyuşmazlığın  çözümü  için  özel  hakeme başvururlar. Özel tahkimde hakemler taraﬂ arca seçilir. Özel hakeme başvurma taraﬂ arın isteğine bağlıdır ve taraﬂ ar uyuşmazlığın diledikleri aşamasına bu yola başvurabilirler. Bu yöntem, taraﬂ arın karşılıklı anlaşmasına dayanması ve uyuşmazlığın her aşamasında başvurulabilmesi açısından zorunlu tahkimden ayrılmaktadır.25 Ancak kararların bağlayıcılığı açısından her iki tahkim türü arasında herhangi bir farklılık bulunmamaktadır.26 Özellikle  Kanada  ve  ABD de  özel  hakeme  başvurmanın  toplu iş  uyuşmazlıklarının  çözümünde  en  fazla  benimsenen  yöntem  olduğu görülmektedir. Bu ülkelerde toplu iş sözleşmeleri genellikle tahkim şartı barındırır. Amerika ve Kanada da ihtiyari tahkim yoluna bu kadar sıklıkla başvurulurken, Avrupa ülkelerinde ihtiyari tahkim, ne işveren sendikaları ne de işçi sendikaları tarafından tercih edilen bir yöntemdir.27 Yukarıda  da  belirtildiği  üzere  STİSK  m.  52/1  gereğince  taraﬂ ar anlaşarak, toplu hak ve çıkar uyuşmazlıklarının her safhasında özel hakeme başvurabilir. Aynı maddenin ikinci fıkrasına göre ise toplu iş sözleşmesine, taraﬂ ardan birinin başvurması üzerine özel hakeme gidileceğine dair hükümler 23  TUNCAY/SAVAŞ, s. 320. 24   NARMANLIOĞLU, s. 519. 25  KUTAL, s. 312. 26  KUTAL, s. 313. 27  TUNCAY/SAVAŞ, s. 307. Gazi Üniversitesi Hukuk Fakültesi Dergisi C. XIX, Y. 2015, Sa. 3 65Toplu İş Uyuşmazlıklarının Çözümünde Yüksek Hakem Kuruluna Başvurma... konulabilir. Buna ek olarak toplu iş sözleşmesinde aksine hüküm yoksa, 6100 sayılı Hukuk Muhakemeleri Kanunu nun (HMK) özel hakeme ilişkin hükümleri uygulanır. Toplu hak uyuşmazlıklarında ise özel hakem kararları genel hükümlere tabidir. Toplu çıkar uyuşmazlıklarında taraﬂ ar özel hakeme başvurma konusunda yazılı olarak anlaşma yaparlarsa, bundan sonra arabuluculuk, grev ve lokavt, kanuni hakemlik hükümleri uygulanmaz. Toplu çıkar uyuşmazlıklarında özel hakem kararları TİS hükmündedir (STİSK m. 52/3). Bu nedenle özel hakemin vereceği kararın mahkemeye verilmesi, mahkemece onanması veya temyiz edilebilmesi mümkün değildir.28  Ayrıca şunu da belirtmek gerekir ki taraﬂ ar, uyuşmazlığın her aşamasında anlaşarak özel hakem olarak YHK nu da seçebilirler (STİSK m. 52/4). Bu gibi  durumlarda  YHK,  yukarıda  belirtilen  yasal  tahkimden  kaynaklanan uyuşmazlığın çözüm mercii olarak değil, özel hakem olarak görev yapacaktır. Uyuşmazlığın çözümünde taraﬂ arın özel hakeme başvurabilmesi için taraﬂ arın bu yönde anlaşmış olmaları gerekmektedir. Taraﬂ arın bu yöndeki anlaşmalarına tahkim sözleşmesi denir. Yukarıda belirtildiği üzere TİS de aksine bir hüküm yoksa HMK nın özel hakeme ilişkin hükümleri burada uygulanacaktır. HMK m. 412/2 ye göre ise tahkim anlaşması taraﬂ ar arasındaki toplu iş sözleşmesinin bir şartı veya ayrı bir sözleşme şeklinde yapılabilir. Tahkim sözleşmesi yazılı şekil şartına bağlıdır. Bu şart bir geçerlilik şartıdır.29 Taraﬂ arın  tahkim  sözleşmesini  adi  yazılı  şekilde  yapmaları  yeterlidir. Tahkim sözleşmesi yapıldıktan sonra taraﬂ ar artık uyuşmazlığın çözümü için mahkemeye gidemez, taraﬂ ar hakeme başvurmak zorundadır.30  I. Hakemlerin Seçimi Taraﬂ ar  tahkim  sözleşmesinde  hakemlerin  seçilme  usulünü,  kaç hakemin  seçileceğini  veya  hakemlerin  ne  kadar  sürede  karar  vermeleri gerektiğini  düzenleyebilirler.  Taraﬂ ar  bu  konuları  tahkim  sözleşmesinde kararlaştırmamışlarsa ilgili HMK hükümleri uygulanacaktır. HMK m. 416/1 e göre sadece gerçek kişiler hakem olarak seçilebilir. Ancak hakimler hakem olarak seçilemezler ve bu yasak mahkemece re sen göz önüne alınmalıdır.31 Taraﬂ ar hakem sayısını diledikleri gibi belirleyebilirler, fakat bu sayı tek 28  TUNCAY/SAVAŞ, s. 308. 29  PEKCENITEZ/ATALAY/ÖZEKES, s. 646. 30  TUNÇOMAĞ/CENTEL, s. 427. 31  PEKCANITEZ/ATALAY/ÖZEKES, s. 649. 66 Gazi Üniversitesi Hukuk Fakültesi Dergisi C. XIX, Y. 2015, Sa. 3Ekin SÖKMEN GÜLER olmalıdır (HMK m. 415/1). Sözleşmede hakemin nasıl seçileceğine dair hiçbir hüküm yoksa, hakemler, davayı görmeye yetkili mahkeme tarafından üç kişi olarak seçilirler (HMK m. 415/2). Tek hakem seçilecekse ve taraﬂ ar hakem seçiminde  anlaşmazlığa  düşerlerse,  hakem  taraﬂ ardan  birinin  başvurusu üzerine mahkeme tarafından seçilir (HMK m. 416/1-b). Üç hakem seçilecekse taraﬂ ardan her biri bir hakem seçer. Bu şekilde seçilen iki hakem üçüncü hakemi belirler. Taraﬂ ardan biri, diğer tarafın bu yöndeki talebinin kendisine ulaşmasından itibaren bir ay içinde hakemini seçmezse veya taraﬂ arın seçtiği iki hakem seçilmelerinden sonra bir ay içerisinde üçüncü hakemi seçmezse, taraﬂ ardan birinin talebi üzerine hakem mahkeme tarafından belirlenir (HMK m. 416/1-c). Üç hakem seçilmişse üçüncü hakem başkan olarak görev yapar. Hakem seçimi konusundaki uyuşmazlıklar mahkemece karara bağlanır ve bu kararlara karşı temyiz yoluna başvurulamaz (HMK m. 416/2). Yukarıda da belirtildiği üzere uyuşmazlığın her aşamasında taraﬂ ar YHK nu özel hakem olarak seçebilir. Bu halde YHK, HMK da yer alan temel esaslara uymak zorundadır.      II. Özel Hakemde Yargılama Usulü ve Karar 1.  Toplu Çıkar Uyuşmazlıkları Hem toplu hak uyuşmazlıkları hem de toplu çıkar uyuşmazlıklarının çözümü için özel hakeme başvurulabilir. Oysa toplu hak uyuşmazlıklarının çözümünde uyulacak usul ve esaslar hakkında HMK hükümlerinin uygulanması gerekirken,  toplu  çıkar  uyuşmazlıklarında  ise  özel  hakem  incelemesinde uygulanacak  usul  hükümleri  Toplu  İş  Sözleşmesinde  Arabulucuya  ve Hakeme  Başvurma  Yönetmeliğinin  27  ila  29.  maddeleri  arasında  özel olarak  düzenlenmiştir.  Ancak  bu  halde  de  HMK nın  temel  esaslarına uyma yükümlülüğü devam eder. Ayrıca belirtmek gerekir ki Yönetmelik te düzenlenmemiş hususlar için HMK hükümleri uygulanmaya devam edecektir. Fakat Yönetmelik te ayrıca düzenlenen hususlarda ise Yönetmelik hükümleri öncelikle uygulanacaktır. Örneğin toplu çıkar uyuşmazlıklarında hakemin karar vermesi gereken süre Yönetmelik te otuz gün olarak belirlenmiştir (Yönetmelik m. 29/1). O halde toplu çıkar uyuşmazlıklarında, HMK daki bir yıl içinde uyuşmazlığı çözüme kavuşturma zorunluluğu, bu gibi hallerde dikkate  alınmayacak,  özel  olarak  düzenlenen  otuz  günlük  süre  dikkate alınacaktır. Hakemler  tahkim  yargılamasında  yargılama  hukukuna  özgü  temel prensipleri gözetmekle yükümlülerdir (taraﬂ arın eşitliği, hukuki dinlenilme Gazi Üniversitesi Hukuk Fakültesi Dergisi C. XIX, Y. 2015, Sa. 3 67Toplu İş Uyuşmazlıklarının Çözümünde Yüksek Hakem Kuruluna Başvurma... hakkı, adil yargılanma hakkı vb.). Buna ek olarak hakemler süresi içinde karar vermekle yükümlüdürler. Yönetmeliğin 27. maddesine göre toplu çıkar uyuşmazlıklarında özel hakeme  başvurma  hususunda  yazılı  olarak  anlaşan  taraﬂ ar,  uyuşmazlık konularıyla bunlara ilişkin önerilerini seçtikleri özel hakeme bildirir. Ayrıca taraﬂ ar her zaman özel hakem olarak YHK nu da seçebilir. Özel hakem, 27. maddeye göre yapılan bildirimden itibaren altı iş günü içinde uyuşmazlığı incelemeye başlar. Başvurunun özel hakem sıfatıyla incelenmeye başlandığı tarihi belirten bir yazıyı, taraﬂ arca yapılan yazılı anlaşmanın bir örneğini de ekleyerek aynı süre içinde görevli makama gönderir (Yönetmelik m. 28/1). Özel hakem, uyuşmazlığın çözümüyle ilgili olarak taraﬂ arın ve ilgili kurum ve kuruluşların bilgisine başvurabilir; taraﬂ ardan gerekli gördüğü belgeleri isteyebilir. Yönetmeliğin  29.  maddesine  göre  ise  özel  hakem,  uyuşmazlığı incelemeye başladığı tarihten itibaren otuz gün içinde kararını verir ve kararı derhal yazılı olarak taraﬂ ara ve görevli makama alındı belgesi karşılığında teslim eder ya da iadeli taahhütlü olarak gönderir. Taraﬂ ar özel hakem olarak YHK nu seçtikleri takdirde, Yönetmeliğin 25. maddede öngörülen tazminat tutarındaki özel hakem ücretini, tebliğ tarihinden itibaren üç iş günü içinde Kurul Başkanlığı adına açılacak hesaba yatırır. Aksi kararlaştırılmadıkça, özel hakem ücreti taraﬂ arca eşit olarak ödenir. Taraﬂ arın, Kurulu özel hakem olarak  seçmeleri  nedeniyle  ikinci  fıkraya  göre  yatırdıkları  özel  hakem ücreti, Kurulun esas hakkındaki karar toplantısına katılanlara ödenir. Bu maddeye göre yapılacak ödemeler 25 inci maddedeki tazminat ödemeleri ile ilişkilendirilmez. Ayrıca şunu da tekrar belirtmek gerekir ki STİSK m. 52/3 e göre toplu çıkar uyuşmazlıklarında özel hakem kararları toplu iş sözleşmesi hükmündedir. Özel hakem kararının alınması, oy nisabı, kararda yer alması gereken hususlar ve kararın iptali hususunda Yönetmelik de bir düzenleme olmaması sebebiyle bu hususlarda aşağıda bahsedilen HMK nın ilgili hükümleri uygulama alanı bulacaktır. 2.  Toplu Hak Uyuşmazlıkları Özel hakem eliyle toplu hak uyuşmazlıklarının çözümünde ise taraﬂ ar uyuşmazlığın çözülmesinde uyulacak usul ve esasları emredici hükümler saklı kalmak kaydıyla kendileri belirleyebilirler veya tahkim kurallarına yollama 68 Gazi Üniversitesi Hukuk Fakültesi Dergisi C. XIX, Y. 2015, Sa. 3Ekin SÖKMEN GÜLER yapabilirler. Taraﬂ ar arasında böyle bir belirleme yapılmamışsa, bu takdirde hakemler tahkim yargılamasını HMK hükümleri ışığında yürütürler. Mülga Hukuk Usulü Muhakemeleri Kanunu döneminde aksine hüküm olmayan hallerde hakemlerin uyuşmazlığın çözümünde uygulanacak usul ve esasları belirleme yetkileri vardı. 6100 sayılı HMK ile birlikte bu durum değişmiş ve yargılama usulünü belirleme yetkisi esas olarak taraﬂ ara verilmiştir. Taraﬂ arca  aksi  kararlaştırılmamışsa,  toplu  hak  uyuşmazlıklarında tahkim  süresi,  tek  hakemin  görevli  olduğu  davalarda  hakemin  seçildiği, birden fazla hakemin görevli olduğu davalarda ise hakem kurulunun ilk toplantı tutanağını düzenlediği tarihten itibaren, bir yıldır (HMK m. 427/1). Özel hakem öngörülen süre içerisinde karar veremezse tahkim prosedürü sona erer ve uyuşmazlık hangi aşamada kalmışsa kaldığı yerden devam eder.32 Hakem kararları aksi kararlaştırılmamışsa oy çokluğu ile alınır. Kararın tüm hakemlerce imzalanması şarttır. Tahkim yeri, karar tarihi ve karara karşı iptal davası açma süresi hakem kararında mutlaka belirtilmelidir. Hakem kararı, hakem veya hakem kurulu başkanı tarafından taraﬂ ara bildirilir ve ayrıca kararın aslı da dosya ile birlikte yetkili iş mahkemesine gönderilir ve mahkemece saklanır (HMK m. 436/3). Hakem kararları taraﬂ ar üzerinde bağlayıcı bir etkiye sahiptir. Hakem kararlarına karşı temyiz yoluna gidilemez.33 HMK ya göre hakem kararlarına karşı yalnızca iptal davası açılabilir. İptal davası karardan itibaren bir ay içinde tahkim yeri mahkemesinde açılır (HMK m. 439/4). Hakem kararına karşı iptal davası açılması kural olarak kararın icrasını durdurmaz. Hakem kararlarının iptali sebepleri HMK m. 439/2 de sayılmıştır.34 32  NARMANLIOĞLU, s. 522. 33  TUNCAY/SAVAŞ, s. 311. 34  HMK m. 439/2:   a) Tahkim sözleşmesinin taraﬂ arından birinin ehliyetsiz ya da tahkim sözleşmesinin geçersiz olduğu,   b) Hakem veya hakem kurulunun seçiminde, sözleşmede belirlenen veya bu Kısımda öngörülen usule uyulmadığı,   c) Kararın, tahkim süresi içinde verilmediği,   ç) Hakem veya hakem kurulunun, hukuka aykırı olarak yetkili veya yetkisiz olduğuna karar verdiği,   d) Hakem veya hakem kurulunun, tahkim sözleşmesi dışında kalan bir konuda karar verdiği veya talebin tamamı hakkında karar vermediği ya da yetkisini aştığı,   e)  Tahkim  yargılamasının,  usul  açısından  sözleşmede  veya  bu  yönde  bir  sözleşme bulunmaması hâlinde, bu Kısımda yer alan hükümlere uygun olarak yürütülmediği ve bu durumun kararın esasına etkili olduğu,   f) Taraﬂ arın eşitliği ilkesi ve hukuki dinlenilme hakkına riayet edilmediği, Gazi Üniversitesi Hukuk Fakültesi Dergisi C. XIX, Y. 2015, Sa. 3 69Toplu İş Uyuşmazlıklarının Çözümünde Yüksek Hakem Kuruluna Başvurma... İptal davası hakkında mahkemenin verdiği karara karşı temyiz yoluna gidilebilir (HMK m. 439/6). Temyiz incelemesi, bu maddede yer alan iptal sebepleriyle sınırlı olarak öncelikle ve ivedilikle karara bağlanır. Temyiz kararın icrasını durdurmaz. SONUÇ   Toplu  iş  uyuşmazlıklarının  çözümlenmesinde  iş  mücadelesi yöntemlerine başvurmadan evvel barışçıl yöntemlere başvurulması, her ülke hukukunda kabul edilmesine rağmen, bunların düzenlenme biçimleri her ülkede farklılık göstermektedir. Bizim hukukumuzda ise toplu iş uyuşmazlıklarında uyuşmazlıkların barışçıl çözüm yöntemlerinden olan Yüksek Hakem Kurulu na başvurma ve özel hakeme başvurma, taraﬂ arın grev ve lokavta gitmeden önce veya zorunlu tahkim durumunda ise grev ve lokavta başvurulamayan hallerde  tercih  edebilecekleri  uyuşmazlık  çözüm  yöntemleridir.  Zorunlu tahkim olan Yüksek Hakem Kurulu na başvurma, yalnızca yasada düzenlenen ve yukarıda sayılan hallerde mümkün olabilecekken, taraﬂ ar özel hakeme uyuşmazlığın her aşamasında diledikleri zaman başvurabileceklerdir. Her iki tahkim yönteminde de hakemlerin verdiği kararlar taraﬂ ar üzerinde bağlayıcı bir etkiye sahiptir. Toplu çıkar uyuşmazlıklarında ise hakemler eliyle verilen kararlar, toplu iş sözleşmesi hükmünde sayılırlar. Bu tür uyuşmazlık çözüm yollarının yasal olarak düzenlenmesiyle, taraﬂ arın iş mücadelesi yöntemleri olan grev ve lokavta başvurması son çare olarak amaçlanmıştır.          g) Hakem veya hakem kurulu kararına konu uyuşmazlığın Türk hukukuna göre tahkime elverişli olmadığı,   ğ) Kararın kamu düzenine aykırı olduğu, tespit edilirse, hakem kararları iptal edilebilir. 70 Gazi Üniversitesi Hukuk Fakültesi Dergisi C. XIX, Y. 2015, Sa. 3Ekin SÖKMEN GÜLER",
     "Kaynakça": "BATUR, Murat, Tahkim ve Toplu İş Sözleşmelerinin Yorumu, Sicil İş Hukuku Dergisi, Sa.20, s. 123-131. ÇELİK, Nuri, İş Hukuku Dersleri, b. 27, İstanbul 2014. DEMİRCİOĞLU,  Murat,  Türk  İş  Hukukunda  Grev  Hakkına  İdari Tasarruﬂ a Müdahale, İş Hukuku Dergisi, Nisan-Haziran 1991, s. 196-198.    EVREN, Öcal Kemal, İş Güvencesinde Tahkim ve İçerik Denetimi, Mali Çözüm Dergisi, Sa.100, s. 195-201.    GEREK, Nüvit, 6356 Sayılı Kanunun Grev ve Lokavt Konusunda Öngördüğü Değişiklikler, TÜHİS İş Hukuku ve İktisat Dergisi, C. 24 Sa. 8/ C. 25 Sa. 1-2, s. 1-13. KAYA, Pir Ali, Uluslararası Normlar Bağlamında Sendikalar ve Toplu İş Sözleşmesi Kanunu nun Değerlendirilmesi, V. Sosyal Haklar Uluslararası Sempozyumu Bildiriler, İstanbul 2013, s. 131-155. KUTAL,  Metin, Türk Toplu  İş  Hukukunda  Barışçı  Çözüm Yollar, İstanbul  Üniversitesi  İktisat  Fakültesi  Dergisi  Prof.  Dr.  S.  F.  Ülgener e Armağan, C. 43, s. 295-321. NARMANLIOĞLU, Ünal, İş Hukuku II – Toplu İş İlişkileri, b. 2, İstanbul 2013. PEKCANITEZ, Hakan, ATALAY, Oğuz ve ÖZEKES, Muhammet, Medeni Usul Hukuku Ders Kitabı, b. 2, Ankara 2014. SUR, Melda, İş Hukuku Toplu İlişkiler, b. 4, Ankara 2011. SUR, Melda, Uluslararası Normlar ve 6356 Sayılı Kanunun Toplu İş Sözleşmeleri ve Grev Hakkındaki Hükümleri, Dokuz Eylül Üniversitesi Hukuk Fakültesi Dergisi Prof. Dr. M. Polat Soyer e Aramağan, C. 15, Özel Sayı, s. 255-278. TUNCAY, Can ve SAVAŞ, Burcu, Toplu İş Hukuku, b. 3, İstanbul 2013. TUNÇOMAĞ, Kenan ve CENTEL, Tankut, İş Hukukunun Esasları, b. 6, İstanbul 2013. Gazi Üniversitesi Hukuk Fakültesi Dergisi C. XIX, Y. 2015, Sa. 3 71"
}