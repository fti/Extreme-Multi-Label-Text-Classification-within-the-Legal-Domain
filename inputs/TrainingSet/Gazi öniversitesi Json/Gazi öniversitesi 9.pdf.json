{
     "Tip": "Makale",
     "Dergi İsmi": "Gazi Üniversitesi Hukuk Fakültesi Dergisi",
     "Üniversite İsmi": "",
     "Gün": "",
     "Ay": "",
     "Yıl": "2016",
     "Cilt": "20",
     "Sayı": "2",
     "Başlık": "LİMİTED ŞİRKET ESAS SÖZLEŞMESİ İLE ORTAKLARIN DİĞERORTAKLARLA REKABET ETME YASAĞI ÖNGÖRÜLEBİLİR Mİ?",
     "Title": "",
     "Yazar İsmi": [
          "Rauf KARASU",
          "LL.M., Dr. jur. (Heidelberg)"
     ],
     "Danışman İsmi": "",
     "Anahtar Kelimeler": [
          "Rekabet",
          "limited şirketler",
          "ortaklar",
          "esas sözleşme",
          "rekabet yasağı"
     ],
     "Keywords": [
          "Competition",
          "limited liability company",
          "partners",
          "articles of association",
          "non-competition"
     ],
     "Özet": "Türk Ticaret Kanunu nun 613/2 hükmünde, limited şirket esas sözleşmesi ile ortakların şirketle rekabet etme yasağının öngörülmesine izin verilirken, ortakların diğer  ortaklarla  rekabet  etmeme  yükümlülüğünün  öngörülüp  öngörülemeyeceği konusunda TTK da bir düzenleme yer almamaktadır. Ancak uygulamada bazı limited şirket  esas  sözleşmelerinde  ortakların  şirketle  rekabet  etme  yasağının  yanında diğer ortaklarla rekabet etme yasağı da öngörülmektedir. Söz konusu bu tür rekabet yasakları, Anayasamızın 48/1. hükmüne aykırı olduğu gibi, Rekabetin Korunması Hakkında  Kanun un,  Türk  Borçlar  Kanunu nun  ve  Türk  Medeni  Kanunu nun emredici hükümlerine aykırıdır ve bu yasakları öngören esas sözleşme hükümleri de kesin hükümsüzlükle sakattır.  Anahtar Kelimeler : Rekabet, limited şirketler, ortaklar, esas sözleşme, rekabet yasağı CAN NON-COMPETITION BE PROVIDED BY MEANS ARTICLES OF ASSOCIATION OF LIMITED LIABILITY COMPANY AMONG PARTNERS? ABSTRACT According to Turkish Commercial Code, Article 613/2, by means of articles of association of limited liability company, regulating a non-competition rule is allowed between partners and limited liability company; on the other hand, there is no any provision that allows non-competition among partners. Yet, in practice, the articles of association in some limited liability companies provide non-competition among partners in addition to non-competition between partners and the limited liability company. Such a prohibition of competition is not compatible with Article 48/1 of Turkish Constitution and imperative provisions of Law on the Protection of Competition, Turkish Code of Obligations and Turkish Civil Code, furthermore, the provisions of articles of association that is related with the non-competition have absolute nullity. Keywords  :  Competition,  limited  liability  company,  partners,  articles  of association, non-competition   Doç. Dr., Hacettepe Üniversitesi Hukuk Fakültesi Öğretim Üyesi Gazi Üniversitesi Hukuk Fakültesi Dergisi C. XX, Y. 2016, Sa. 2 61 Limited Şirket Esas Sözleşmesi İle Ortakların Diğer Ortaklarla Rekabet... GİRİŞ 6102 sayılı TTK nın 626. maddesinde müdürlerin şirkete karşı rekabet yasağının olduğu düzenlenirken, 613. maddesinin 2. fıkrasında ise, şirket sözleşmesiyle,  ortakların,  şirketle  rekabet  eden  işlem  ve  davranışlardan kaçınmak zorunda olduklarının öngörülebileceği ifade edilmiştir. Görüldüğü üzere, esas sözleşmede aksine bir hüküm olmadığı sürece limited şirket ortakları kural olarak şirkete karşı rekabet yasağına tabi değildir. Ayrıca TTK da esas sözleşme ile ortakların şirketle rekabet etme yasağının kararlaştırılabileceği düzenlenirken, ortakların diğer ortaklarla rekabet etme yasağının öngörülüp öngörülemeyeceğine  ilişkin  bir  düzenleme  yer  almamaktadır.  Ancak uygulamada bazı limited şirket esas sözleşmelerinde ortakların şirketle rekabet etme yasağı yanında diğer ortaklarla rekabet etme yasağı da öngörülmektedir. Özellikle  ortakları  sermaye  şirketlerinden  oluşan  limited  şirketlerde  bu tür  rekabet  yasakları  öngörülmektedir.  Örneğin  gıda  sektöründe  faaliyet göstermek üzere kurulan bir limited şirketin ortaklarından biri Almanya da diğeri de Türkiye de nakliyecilik alanında faaliyet gösteriyorsa, Türkiye deki ortak Almanya daki ortağın Türkiye de sadece gıda sektöründe değil, aynı zamanda  nakliye  sektöründe  de  faaliyet  göstermesinin  yasaklanmasını arzu etmektedir. Bu nedenle bu çalışmada bu tür rekabet yasaklarının 6102 sayılı TTK, RKHK ve TBK hükümleri çerçevesinde geçerli olup olmadığı değerlendirilecektir. Tespit ettiğimiz kadarıyla doktrinde konuyla ilgili henüz bilimsel bir çalışma bulunamamaktadır. Bu nedenle bu çalışmanın bilime katkısı yanında uygulamaya da yol gösterici olacağı umulmaktadır.  I.  TÜRK  TİCARET  KANUNU NUN  LİMİTED  ŞİRKET ORTAKLARININ  REKABET  YASAĞINA  İLİŞKİN HÜKÜMLERİ 6102  sayılı  TTK nın  Bağlılık  Yükümlülüğü  ve  Rekabet  Yasağı” başlıklı  613.  maddesinin  ikinci  fıkrasında;  ortakların  şirketin  çıkarlarını zedeleyebilecek davranışlarda bulunamayacakları ve özellikle kendilerine özel bir menfaat sağlayan ve şirketin amacına zarar veren işlemler yapamayacakları belirtildikten sonra, şirket sözleşmesiyle ortakların şirketle rekabet eden işlem ve davranışlardan kaçınmak zorunda olduklarının öngörülebileceği de ifade edilmiştir. Söz konusu bu hükümden anlaşıldığı üzere, 6762 sayılı TTK nın yürürlükte olduğu dönemde olduğu gibi, 6102 sayılı yeni TTK ya göre de ortakların kanundan doğan bir rekabet yasağı bulunmamaktadır. Rekabet 62 Gazi Üniversitesi Hukuk Fakültesi Dergisi C. XX, Y. 2016, Sa. 2Rauf KARASU yasağı sadece TTK nın 626. maddesinde müdür ortaklar için öngörülmüştür. Bu  yükümlülük  de  emredici  bir  hüküm  olarak  değil,  aksi  şirket  esas sözleşmesi veya ortaklar kurulu ile kararlaştırılabilecek bir yükümlülük olarak öngörülmüştür.1 TTK nın 613. maddesine ilişkin gerekçede de, ortakların bağlılık yükümünün sınırını rekabet yasağının oluşturduğu, sınırlı sorumluluk ilkesinden dolayı ortağın kanunen rekabet yasağına bağlanmasının kural olarak haklı görülemeyeceği ve şirket sözleşmesinde aksine hüküm bulunmadığı takdirde sadece bağlılık yükümünden hareketle ortağın kanun gereği rekabet yasağına tabi olduğunu iddia etmenin mümkün olmadığı açıkça belirtilmiştir. II. BİR ORTAĞIN DİĞER ORTAKLARLA REKABET YASAĞINI ÖNGÖREN ESAS SÖZLEŞME HÜKÜMLERİNİN GEÇERLİ OLUP OLMADIĞI A.  Yasağın Emredici Hükümler İlkesi Açısından Değerlendirilmesi 6102 sayılı TTK nın 579. maddesine göre, Şirket sözleşmesi, bu Kanunun limited şirketlere ilişkin hükümlerinden ancak kanunda buna açıkça cevaz  verilmişse  sapabilir.  Diğer  kanunların  öngörülmesine  izin  verdiği tamamlayıcı nitelikteki şirket sözleşmesi hükümleri, o kanuna özgülenmiş olarak hüküm doğururlar.” Söz konusu düzenleme ile limited şirketlerde geçerli olan sözleşme özgürlüğüne önemli bir sınır getirilmiştir. Zira bu maddeye göre, esas sözleşmede yapılacak olan ihtiyarî düzenlemeler ancak, kanunda açıkça izin verilmiş olma” koşulu ile geçerli olmaktadır. 6762 sayılı TTK nın yürürlükte olduğu dönemde, Kanun da açıkça yasaklanmayan her konunun, kural olarak esas sözleşme ile düzenlenebileceği anlayışı hakim iken,  6102  sayılı  TTK ya  göre,  esas  sözleşme,  limited  şirketlere  ilişkin hükümlerden ancak Kanun da açıkça izin verilmesi hâlinde sapabilmektedir. 6102 sayılı TTK da, limited şirketlere ilişkin hükümler kural olarak emredici nitelikte kabul edildiğinden, limited şirketlerde sözleşme özgürlüğü ilkesi yerine emredici hükümler ilkesi”nin geçerli olduğu söylenebilir. Limited şirketlerde emredici hükümler ilkesinin düzenlendiği TTK nın 579. maddesine paralel bir düzenleme, anonim şirketler için TTK nın 340. maddesinde öngörülmüştür. Ancak üzülerek belirtmek gerekir ki, 6102 sayılı TTK ile emredici hükümler ilkesi” anonim ve limited şirketlere hakim olan temel ilkelerden biri olarak kabul edilmesine rağmen, şirketler hukuku ile ilgili ders kitapları ve başvuru kaynak (şerh) kitaplarında bu ilke temel ilkeler arasında henüz yeterince incelenmemiştir. Söz konusu ilke anonim şirketler 1   Bkz. TTK m. 626/2. Gazi Üniversitesi Hukuk Fakültesi Dergisi C. XX, Y. 2016, Sa. 2 63 Limited Şirket Esas Sözleşmesi İle Ortakların Diğer Ortaklarla Rekabet... açısından az sayıda yazar tarafından da olsa incelenirken2, tespit ettiğimiz kadarıyla limited şirketler açısından şimdiye kadar gündeme gelmemiştir. Öncelikle vurgulamak gerekir ki, TTK da limited şirket ortaklarının diğer ortaklarla rekabet etme yasağının olup olmadığı konusunda açık pozitif bir düzenleme mevcut değildir. Her ne kadar, TTK nın 613. maddesinin 2. fıkrasında, şirket sözleşmesiyle, ortakların, şirketle rekabet eden işlem ve davranışlardan  kaçınmak  zorunda  olduklarının  öngörülebileceğine  ilişkin bir hüküm yer alsa da, bu hüküm ortakların sadece şirketle rekabet eden işlem ve davranışlarından kaçınma yükümlülüğünün kararlaştırılmasına izin vermekte, buna karşılık bir ortağın başka bir ortakla rekabet eden işlem ve davranışlarından kaçınma yükümlülüğünün öngörülmesine izin verilmemiştir. Bu durumda TTK m. 613 den hareketle bir ortak için diğer ortaklarla rekabet etme yasağının öngörülmesi mümkün değildir. İncelenmesi gereken bir husus da, TTK nın 577. maddesinin g) bendinin, bir ortağın diğer ortaklarla rekabet etme yasağının kararlaştırılmasına izin veren bir hüküm olarak değerlendirilip değerlendirilmeyeceğidir.  Söz konusu hükme göre, şirket sözleşmesinde öngörülmeleri şartıyla kanuni düzenlemeden ayrılan rekabet yasağına ilişkin hükümler bağlayıcıdır. Bu hükmün lafzi yorumundan söz konusu iznin verildiği sonucuna varılabilir. Zira, TTK nın 613. maddesi, 577/g  hükmünde  bahsedilen  ortakların  rekabet  yasağına  ilişkin  kanuni düzenlemedir. Bu düzenlemede esas sözleşme ile limited şirket ortaklarının sadece şirketle rekabet etme yasağının öngörülmesine izin verilmiş olmakla birlikte, esas sözleşmede ortakların diğer ortaklarla rekabet etme yasağının öngörülmesi,  bu  hükümden  ayrılan  bir  hüküm  olarak  değerlendirilebilir, dolayısıyla geçerli olduğu düşünülebilir. Ancak hükmün lâfzından söz konusu esas sözleşme hükmünün geçerli olduğu şeklinde bir sonuç çıkarılabilirse de, kanundaki bir hükümden farklı bir düzenleme yapmaya izin verilip verilmediği tespit edilirken, hükmün sadece lâfzına bakılmamalıdır. Zira kanun hükümleri lâfzî ve ruhu ile hüküm ifade ettiğinden, lâfzî yorumla tespit edilen anlamla yetinmemek, kanunun ruhunu da araştırmak gerekir. Bir hükmün lâfzından çıkan anlamın kanunun ruhuna uygun olmaması hâlinde kanunun özünün esas 2   Bkz. Rauf KARASU, Anonim Şirketlerde Emredici Hükümler İlkesi, 2. Bası, Ankara, 2015, s. 1 vd; Hasan, PULAŞLI, Şirketler Hukuku Şerhi, C. I, 4. Baskı Ankara, 2016, s. 284; İsmail, KIRCA / Feyzan Hayal ŞEHİRALİ, ÇELİK/Çağlar, MANAVGAT, Anonim Şirketler Hukuku, Cilt I Ankara, 2013, s. 160 vd.; Cafer EMİNOĞLU/Berrin DALGIÇ ALTINTAŞ, Türk Ticaret Kanunu nun 340. Maddesi: Sermaye Şirketleri Hukukunda Sözleşme Özgürlüğünün Sonu Mu?”, Erciyes Üniversitesi Hukuk Fakültesi Dergisi, C. IX, S. 2, Yıl: 2014, 1-25. 64 Gazi Üniversitesi Hukuk Fakültesi Dergisi C. XX, Y. 2016, Sa. 2Rauf KARASU alınması gerekir. Hükümde kullanılan ifadeler hükmün amacını aştığında veya hükmün kastettiği olayları kapsamadığında daraltıcı veya genişletici yorum yapmak suretiyle hükümde geçen sözcük veya ifadeleri hükmün maksadına göre daraltmak ya da genişletmek gerekir. Yapılan bu yorum metoduyla kanun koyucunun yerine geçerek yeni bir hüküm ihdas edilmemekte, bilakis yasa koyucunun  gerçek  iradesini  ortaya  çıkarmak  suretiyle  kanun  koyucunun maksadına uygun hareket edilmiş olmaktadır.3 Bu kapsamda somut çalışma konumuz açısından da yorum yapılırken, öncelikle limited şirket ortakları için TTK da öngörülen rekabet yasağının amacının tespiti gerekmektedir. Ortaklar için öngörülen rekabet yasağı ile, şirket içindeki konumu nedeniyle şirketin sırları hakkında yakından bilgi sahibi olan ortakların bu bilgileri ve sahip oldukları yetkileri kötüye kullanarak şirkete zarar vermelerinin engellenmesi amaçlanmıştır.4 Oysa limited şirketlerde ortakların birbirlerinin ticari sırlarını ve  ticari  faaliyetleri  ile  ilgili  bilgilerini  öğrenme  imkanı  olmadığından, kararlaştırılan rekabet yasağının meşrutiyet temeli de olmayacaktır. Ayrıca rekabet yasağına ilişkin TTK da öngörülen hükümler ile korunmak istenen, ortakların kişisel menfaatleri değil, şirketin haklı menfaatleri olduğuna göre, TTK nın 577. maddesinin g) bendi, bir ortağın diğer ortaklarla rekabet etme yasağının kararlaştırılmasına izin veren bir hüküm olarak değerlendirilemez. Bu hükmün amacı, ortakların rekabet etme özgürlüğünü sınırlamak değil, şirketin menfaatlerini ortaklardan gelen tehlikelere karşı korumaktır.  Yine bu konuda yorum yapılırken dikkate alınması gereken bir husus da, bir sermaye şirketi olan limited şirkette ortakların şirketle rekabet etme yasağı bile ancak istisnai hallerde ve esas sözleşmeye hüküm konulmasıyla mümkün olduğuna göre, bir ortağın başka bir ortakla rekabet yasağının öngörülmesi limited şirketin temel yapısıyla bağdaşmayacaktır.  Son olarak belirtmek gerekir ki, bir hükmün emredici hüküm olup olmadığı konusunda yorum yapılırken, hükmün emredici mi yoksa yedek hüküm mü olduğu konusunda tereddüt oluşursa, hükmün emredici olduğu, dolayısıyla esas sözleşme ile aksinin kararlaştırılmasına izin verilmediği kabul edilmelidir.5 Bilindiği üzere iş hukukunda işçi lehine yorum ilkesi” geçerlidir. Yine genel işlem şartlarından doğan uyuşmazlıklarda genel işlem şartlarını 3   Bkz. KARASU (2015), s. 50. 4   Bkz. N. FRANKO, Ticaret Şirketlerinde Rekabet Memnuiyeti”, Batider 1985, C. 13, S. 1, s. 13 vd.  s. 25; Ersin, ÇAMOĞLU, Anonim Ortaklık Yönetim Kurulu Üyelerinin Rekabet Yasağı”, Ikt. ve Mal., Der., 1969, C. XVI. S. 9,  s. 357; BGHZ 70, s. 331, 336; 104, s. 246, 251. 5   Bkz. KARASU (2015), s. 52. Gazi Üniversitesi Hukuk Fakültesi Dergisi C. XX, Y. 2016, Sa. 2 65 Limited Şirket Esas Sözleşmesi İle Ortakların Diğer Ortaklarla Rekabet... düzenleyen aleyhine, tüketici lehine yorum ilkesi geçerlidir. Bu örneklerde olduğu gibi, anonim ve limited şirketler hukukunda da, emredici hükümler ilkesinin kabulünden sonra artık emredici hükümler lehine yorum ilkesi”nin geçerli olduğu söylenebilir.6  Yani TTK m. 340 ve 579 da yer alan açıkça” ifadesine  rağmen  amaçsal  yorum  da  yapılabilir,  ancak  yorum  yapılırken tereddüt  halinde  hükmün  emredici  olduğu  kabul  edilmelidir.  Yukarıda yaptığımız yorumlar sonucunda, TTK nın 577. maddesinin g) bendinden, bir  ortağın  diğer  ortaklarla  rekabet  etme  yasağının  kararlaştırılmasına izin verildiği sonucu açıkça çıkmadığına göre ve tereddüt halinde hükmün emredici olduğunun kabul edilmesi gerektiği de dikkate alındığında, limited şirket esas sözleşmesi ile ortakların diğer ortaklarla rekabet etme yasağının öngörülemeyeceği sonucuna varmak gerekir.  İncelenmesi gereken bir husus da, limited şirket esas sözleşmesi ile ortakların diğer ortaklarla rekabet etme yasağının kararlaştırılması halinde, böyle  bir  hükmün  geçersizlik  türlerinden  hangisi  ile  sakat  olacağının tespitidir.  Kanaatimizce  söz  konusu  hüküm  mutlak  butlanla  (kesin hükümsüzlük)  sakat  bir  hüküm  olur.  Zira  yukarıda  ayrıntılı  olarak  izah ettiğimiz üzere, TTK da limitet şirketler için, hatta hiçbir şirket türü için ortakların  diğer  ortaklarla  rekabet  etme  yasağının  kararlaştırılabileceğine ilişkin bir hüküm yer almamaktadır. Kanaatimizce ortakların diğer ortaklarla rekabet edemeyeceğinin kararlaştırılması, limited şirketin temel yapısıyla bağdaşmamaktadır. TTK nın 622. maddesi ve 447. maddesi uyarınca limited şirketlerin temel yapısına aykırı esas sözleşme hükümleri ve genel kurul kararları kesin hükümsüz olduğuna göre, kararlaştırılan söz konusu rekabet yasağı da kesin hükümsüz olur.  Ortakların  diğer  ortaklarla  rekabet  etme  yasağı  6762  sayılı  TTK döneminde kararlaştırılmış ise, acaba bu tür sözleşme hükümleri de kesin hükümsüz sayılır mı? Kanaatimizce bu soruya olumlu cevap vermek gerekir. Zira, her ne kadar 6762 sayılı TTK da emredici hükümler ilkesi geçerli olmasa da, Türk Ticaret Kanununun Yürürlüğü ve Uygulama Şekli Hakkında Kanun nun 22. maddesine göre, anonim şirketler esas sözleşmelerini ve limited şirketler şirket sözleşmelerini, yayımı tarihinden itibaren onsekiz ay içinde Türk Ticaret Kanunuyla uyumlu hâle getirirler. Bu süre içinde gerekli  değişikliklerin  yapılmaması  hâlinde,  esas  sözleşmedeki  ve  şirket sözleşmesindeki düzenleme yerine Türk Ticaret Kanununun ilgili hükümleri uygulanır.”  Bu  durumda  6762  sayılı  TTK  döneminde  hazırlanan  esas 6   Bkz. KARASU (2015), s. 52. 66 Gazi Üniversitesi Hukuk Fakültesi Dergisi C. XX, Y. 2016, Sa. 2Rauf KARASU sözleşme hükümleri, tanınan süre içinde yeni TTK hükümlerine uyumlu hale getirilmemiş ise, bu esas sözleşme hükümleri yerine Yeni TTK nın hükümleri geçerli olur ki, bu hükümlere göre de, söz konusu sözleşme hükmünün geçersiz olduğunu yukarıda belirtmiştik. B. Yasağın Rekabetin Korunması Hakkında Kanun Kapsamında  Değerlendirilmesi RKHK,  rekabet  düzenini  sağlamak  amacıyla  emredici  hükümler içerdiğinden, rekabet yasağı anlaşmalarının bu hükümlere aykırı olmaması gerekir.7  Bu  nedenle  ortakların  diğer  ortaklarla  rekabet  yasağına  ilişkin sözleşme hükümlerinin geçerliliğinin değerlendirilmesinde, TTK nın emredici hükümlerinin yanında RKHK hükümleri de dikkate alınacaktır.  Ortaklık sıfatı devam ederken ve bu sıfatın sona ermesinden itibaren belli bir süre için öngörülen rekabet yasağı ile ortakların diğer ortaklarla rekabet etmesi önlenmeye çalışılırken, kartel hukuku bu yasakları önlemeyi, dolayısıyla rekabeti sağlamayı amaç edinmiştir. RKHK nın 4. maddesine göre ”belirli bir  mal  veya  hizmet  piyasasında  doğrudan  veya  dolaylı  olarak  rekabeti engelleme, bozma ya da kısıtlama amacını taşıyan veya bu etkiyi doğuran yahut  doğurabilecek  nitelikte  olan  teşebbüsler  arası  anlaşmalar,  uyumlu eylemler ve teşebbüs birliklerinin bu tür karar ve eylemleri hukuka aykırı ve yasaktır. Bir anlaşmanın RKHK nın 4/1. maddesi çerçevesinde hukuka aykırı olduğunun kabul  edilebilmesi için, bu anlaşmanın doğrudan veya dolaylı olarak rekabeti sınırlama, bozma veya engelleme amacını taşıması veya bu etkiyi doğuran yahut doğurabilecek nitelikte olması gerekmektedir. Ortaklar için öngörülen rekabet yasağı, dürüst ve gerçek bir rekabetin ortadan kalkmasına neden olduğundan RKHK nın 4/1. maddesine aykırılık teşkil eder. RKHK nın 4/1. maddesine göre, bir anlaşmanın yasaklanabilmesi için, rekabeti sınırlama amacı  taşıması  veya  bu  etkiyi  doğurması  ya  da  doğurabilecek  nitelikte olması gerekir. RKHK, AT Anlaşması nın 81/1. maddesinden farklı olarak, anlaşmanın sadece güncel etkisinin değil, ilerde dogması muhtemel etkisinin de dikkate alınması gerektiğini belirterek, potansiyel rekabet olasılığını da açıkça düzenlemiştir. Buna göre bir anlaşma, fiilî etkileri itibariyle rekabeti sınırlayıcı  bulunmasa  da,  ilerideki  rekabeti  sınırlayıcı  etkiler  doğurmaya müsait ise, yine yasaklanabilecektir. Bu nedenle bir ortağın şirket ile rekabet 7   Bkz. Metin TOPÇUOĞLU, Rekabeti Kısıtlayan Teşebbüsler Arası İşbirliği Davranışları ve Hukuki Sonuçları, Ankara 2001, s. 175; Ozan CAN, 6102 Sayılı Türk Ticaret Kanunu na Göre Acentelikte Rekabet Yasağı Anlaşması, Ankara 2011, s. 118. Gazi Üniversitesi Hukuk Fakültesi Dergisi C. XX, Y. 2016, Sa. 2 67 Limited Şirket Esas Sözleşmesi İle Ortakların Diğer Ortaklarla Rekabet... teşkil  edecek  faaliyetinin,  rekabet  yasağı  sözleşmesinin  yapılma  anında olması, RKHK nın 4/1 maddesinin uygulanması açısından şart değildir.8 Ortakların şirketle rekabet etme yasağının öngörülmesi, belli şartlar altında geçerli kabul edilirken9, bir ortağın şirketin başka bir ortağı ile rekabet etme yasağı geçerli kabul edilemez. Zira böyle bir esas sözleşme hükmü rekabet yasağını haklı gösterecek hiçbir nedene dayanmamaktadır. Bu konuda Alman  hukukunda  geliştirilen  Immanenztheorie ye  göre  rekabet  hukuku, RKHK a rağmen, şirketler hukukunda yöneticiler ve ortaklar için öngörülen rekabet yasağını, bir şirketin ticarî faaliyetlerinin güven içerisinde devamının sağlanması için gerekli olduğu ölçüde hazmetmektedir.10 Oysa ortakların diğer ortaklarla rekabet yasağında şirketin haklı bir menfaatinin olduğu söylenemez. Zira bu gibi durumlarda şirket sırlarının kullanılması ve dolayısıyla şirketin zarar görmesi ihtimali söz konusu olamaz. Menfî içerikli edimlerde borçlunun ekonomik alandaki hareket özgürlüğünü sınırlayan sözleşmeler, alacaklının menfaati haklı gösterdiği ölçüde geçerlidir. Nitekim Alman Ticaret Kanunu (HGB),  şirket  temsilcileri  için  öngörülen  rekabet  yasağının  geçerliliğini, işverenin haklı bir menfaatinin bulunması şartına bağlamıştır (§ 74/I HGB). Aynı şekilde TBK m. 444 ve 445 de, hizmet sözleşmesinin bitiminden sonra işçi  için  öngörülecek  rekabet  yasağının  geçerliliği,  işverenin  önemli  bir menfaatinin bulunması şartına bağlanmıştır. Yine TTK nın 123. maddesi, acentenin müvekkili karşısındaki zayıf konumunu göz önüne alarak ve onun ekonomik geleceğinin korunması için, rekabet yasağı konusunda yer, konu ve süre bakımından sınırlar getirmiştir.11 C. Yasağın Anayasa Türk Borçlar Kanunu ve Türk Medeni Kanunu Kapsamında Değerlendirilmesi Anayasamızın 48/1. maddesi uyarınca herkes dilediği alanda çalışma, sözleşme  yapma  ve  özel  teşebbüsler  kurma  özgürlüğüne  sahiptir.  Aynı 8    Rauf KARASU, Limited Şirketlerde Şirketten Ayrılan Ortaklar İçin Sözleşme İle Öngörülen Şirketle Rekabet Yasağı”, Batider, C. XXII S. 4, s. 85. 9   Ayrıntılı bilgi için bkz. KARASU (2004), s. 87 vd. 10  Bkz. Karsten SCHMİDT, Vertragliche Wettbewerbsverbote im deutschen Kartellrecht”, ZHR 149 (1985), s. 1, 7, 10 vd.; Wernhard MÖSCHEL, Recht der Wettbewerbsbeschränkungen, Köln-Berlin-Bonn- München 1983, s. 35; Andreas MÜLLER, Das Wettbewerbsverbot des GmbH-Gesellschafters undseine körperschaftsteuerlichen Folgen, Frankfurt am Main 1985, Rn. 204; Rauf KARASU, Informationsrecht des GmbH-Gesellschafters unter besonderer Berücksichtigung der Lösungsmöglichkeiten zur Unangemessenheit des § 51 a GmbHG, Konstanz 2003, s. 169. 11  Bu konuda ayrıntılı bilgi için bkz. Can, 1 vd.   68 Gazi Üniversitesi Hukuk Fakültesi Dergisi C. XX, Y. 2016, Sa. 2Rauf KARASU şekilde TBK nın  26/1.  hükmüne  göre,  taraﬂ ar,  bir  sözleşmenin  içeriğini kanunda  öngörülen  sınırlar  içinde  özgürce  belirleyebilirler.  BK nın  27. maddesine göre ise, Kanunun emredici hükümlerine, ahlaka, kamu düzenine, kişilik haklarına aykırı veya konusu imkânsız olan sözleşmeler kesin olarak hükümsüzdür.  MK m. 23 uyarınca da Kimse özgürlüklerinden vazgeçemez veya onları kanuna veya ahlaka aykırı olarak sınırlayamaz.” Özellikle ticarî doğruluk ve dürüstlüğe sığmayan, bir tarafın iktisadî hürriyetini aşırı derecede kısıtlayan veya aşırı bir süre bağlılık yaratan sözleşmeler ahlâka aykırı olup hükümsüzdürler.12 Ortakların diğer ortaklarla rekabet etme yasağını öngören esas sözleşme hükümleri, ticarî doğruluk ve dürüstlüğe sığmamakta,  onların iktisadî hürriyetini aşırı derecede kısıtlamaktadır.  Örneğin inşaat mühendisi bir gerçek kişinin ortak olduğu bir şirket, sadece gıda alanında faaliyet gösterdiği halde, şirket esas sözleşmesinde, inşaat şirketlerinde inşaat mühendisi olarak çalışmasının yasaklanması, mesleği inşaat mühendisi olan ortağın çalışma özgürlüğünü ortadan kaldırır ve dürüstlük ilkesi ve ahlakla bağdaşmaz. Aynı şekilde tüzel kişi ortaklardan oluşan bir limited şirkette, ortakların diğer ortaklarla rekabet etme yasağının öngörülmesi, bazen tüzel kişi ortağın hiçbir faaliyet gösterememesi sonucunu doğurabilir. Anayasamızın ve TBK nın ve TMK nın yukarıdaki hükümleri birlikte değerlendirildiğinde, şirketin korunmaya değer haklı menfaatlerine hizmet etmeyen ve süre, yer ve konusu açısından şirket ortaklarına mesleklerinin icrasını  veya  ticaret  yapma  imkânını  aşırı  derecede  güçleştiren  rekabet yasaklarının geçerli olmadığı kanaatindeyiz. SONUÇ 6762 sayılı TTK nın yürürlükte olduğu dönemde, Kanun da açıkça yasaklanmayan her konunun, kural olarak esas sözleşme ile düzenlenebileceği anlayışı hakim iken, 6102 sayılı TTK nın 579. maddesi ile kabul edilen emredici hükümler ilkesi uyarınca, esas sözleşme, limited şirketlere ilişkin hükümlerden ancak Kanun da açıkça izin verilmesi hâlinde sapabilmektedir. TTK nın 613/2 hükmünde limited şirket esas sözleşmesi ile ortakların şirketle rekabet  etme  yasağının  öngörülmesine  izin  verilirken,  ortakların  diğer ortaklarla rekabet etme yasağının öngörülüp öngörülemeyeceği konusunda TTK da bir düzenleme yer almamaktadır. Bu nedenle emredici hükümler ilkesi uyarınca, limited şirket esas sözleşmesi ile ortakların diğer ortaklarla rekabet etme yasağının kararlaştırılamayacağı kanaatindeyiz. 12  Bkz. Kemal OĞUZMAN/M. Turgut ÖZ, Borçlar Hukuku, Genel Hükümler, İstanbul, s. 77; KARASU (2004), s. 90. Gazi Üniversitesi Hukuk Fakültesi Dergisi C. XX, Y. 2016, Sa. 2 69 Limited Şirket Esas Sözleşmesi İle Ortakların Diğer Ortaklarla Rekabet... Ortakların diğer ortaklarla rekabet yasağını öngören esas sözleşme hükümleri,  RKHK nın  4/1  hükmüne  de  aykırıdır.  Zira  bu  tür  hükümler rekabeti sınırlama, bozma veya engelleme amacını taşımaktadır. Ayrıca bu tür rekabet yasaklarında, meşru ve dürüst bir rekabeti sınırlamayı haklı gösterecek bir menfaat de söz konusu değildir.  Ortakların diğer ortaklarla rekabetini yasaklayan sözleşme hükümleri Anayasamızın 48/1. hükmü, TBK nın 26/1, 27 maddeleri ve TMK nın 23. maddesine de aykırılık teşkil etmektedir. Ortakların diğer ortaklarla rekabet etme yasaklarının öngörüldüğü esas sözleşme hükümleri TTK, RKHK, TBK ve TMK nın emredici hükümlerine aykırı olduğundan, kesin hükümsüzlükle sakattır. Bu nedenle söz konusu rekabet yasaklarının geçersizlikleri kural olarak herhangi bir süreye tabi olmaksızın tespit edilebilir. KAYNAKÇA EMİNOĞLU,  Cafer/DALGIÇ  ALTINTAŞ,  Berrin,  Türk  Ticaret Kanunu nun  340.  Maddesi:  Sermaye  Şirketleri  Hukukunda  Sözleşme Özgürlüğünün Sonu Mu?”, Erciyes Üniversitesi Hukuk Fakültesi Dergisi, C. IX, S. 2, Yıl: 2014, 1-25. CAN, Ozan: 6102 Sayılı Türk Ticaret Kanunu na Göre Acentelikte Rekabet Yasağı Anlaşması, Ankara 2011 ÇAMOĞLU, Ersin: Anonim Ortaklık Yönetim Kurulu Üyelerinin Rekabet Yasağı”, Ikt. ve Mal., Der., 1969, C. XVI. S. 9, s. 357 vd. FRANKO, N.: Ticaret Şirketlerinde Rekabet Memnuiyeti”, Batider 1985, C. 13, S. 1, s. 13 vd.  KARASU, Rauf: Anonim Şirketlerde Emredici Hükümler İlkesi, 2. Bası, Ankara, 2015. KARASU, Rauf: Limited Şirketlerde Şirketten Ayrılan Ortaklar İçin Sözleşme İle Öngörülen Şirketle Rekabet Yasağı”, Batider, C. XXII S. 4, s. 80-96. 70 Gazi Üniversitesi Hukuk Fakültesi Dergisi C. XX, Y. 2016, Sa. 2Rauf KARASU KARASU,  Rauf;  Informationsrecht  des  GmbH-Gesellschafters unter  besonderer  Berücksichtigung  der  Lösungsmöglichkeiten  zur Unangemessenheit des § 51 a GmbHG, Konstanz 2003. KIRCA,  İsmail/ŞEHİRALİ  ÇELİK,  Feyzan  Hayal/MANAVGAT, Çağlar: Anonim Şirketler Hukuku Cilt I Ankara, 2013. MÖSCHEL,  Wernhard:  Recht  der  Wettbewerbsbeschränkungen, Köln-Berlin-Bonn- München 1983 MÜLLER,  Andreas:  Das  Wettbewerbsverbot  des  GmbHGesellschafters undseine körperschaftsteuerlichen Folgen, Frankfurt am Main 1985 OĞUZMAN,  Kemal/ÖZ,  M.  Turgut:  Borçlar  Hukuku,  Genel Hükümler, İstanbul 2000. SCHMİDT,  K..:  Vertragliche  Wettbewerbsverbote  im  deutschen Kartellrecht”, ZHR 149 (1985), s. 1-27. PULAŞLI¸ Hasan: Şirketler Hukuku Şerhi, C. I, 4. Baskı Ankara, 2016. TOPÇUOĞLU,  Metin:  Rekabeti  Kısıtlayan  Teşebbüsler  Arası İşbirliği Davranışları ve Hukuki Sonuçları, Ankara 2001. Gazi Üniversitesi Hukuk Fakültesi Dergisi C. XX, Y. 2016, Sa. 2 71",
     "Abstract": "According to Turkish Commercial Code, Article 613/2, by means of articles of association of limited liability company, regulating a non-competition rule is allowed between partners and limited liability company; on the other hand, there is no any provision that allows non-competition among partners. Yet, in practice, the articles of association in some limited liability companies provide non-competition among partners in addition to non-competition between partners and the limited liability company. Such a prohibition of competition is not compatible with Article 48/1 of Turkish Constitution and imperative provisions of Law on the Protection of Competition, Turkish Code of Obligations and Turkish Civil Code, furthermore, the provisions of articles of association that is related with the non-competition have absolute nullity. Keywords  :  Competition,  limited  liability  company,  partners,  articles  of association, non-competition   Doç. Dr., Hacettepe Üniversitesi Hukuk Fakültesi Öğretim Üyesi Gazi Üniversitesi Hukuk Fakültesi Dergisi C. XX, Y. 2016, Sa. 2 61 Limited Şirket Esas Sözleşmesi İle Ortakların Diğer Ortaklarla Rekabet... GİRİŞ 6102 sayılı TTK nın 626. maddesinde müdürlerin şirkete karşı rekabet yasağının olduğu düzenlenirken, 613. maddesinin 2. fıkrasında ise, şirket sözleşmesiyle,  ortakların,  şirketle  rekabet  eden  işlem  ve  davranışlardan kaçınmak zorunda olduklarının öngörülebileceği ifade edilmiştir. Görüldüğü üzere, esas sözleşmede aksine bir hüküm olmadığı sürece limited şirket ortakları kural olarak şirkete karşı rekabet yasağına tabi değildir. Ayrıca TTK da esas sözleşme ile ortakların şirketle rekabet etme yasağının kararlaştırılabileceği düzenlenirken, ortakların diğer ortaklarla rekabet etme yasağının öngörülüp öngörülemeyeceğine  ilişkin  bir  düzenleme  yer  almamaktadır.  Ancak uygulamada bazı limited şirket esas sözleşmelerinde ortakların şirketle rekabet etme yasağı yanında diğer ortaklarla rekabet etme yasağı da öngörülmektedir. Özellikle  ortakları  sermaye  şirketlerinden  oluşan  limited  şirketlerde  bu tür  rekabet  yasakları  öngörülmektedir.  Örneğin  gıda  sektöründe  faaliyet göstermek üzere kurulan bir limited şirketin ortaklarından biri Almanya da diğeri de Türkiye de nakliyecilik alanında faaliyet gösteriyorsa, Türkiye deki ortak Almanya daki ortağın Türkiye de sadece gıda sektöründe değil, aynı zamanda  nakliye  sektöründe  de  faaliyet  göstermesinin  yasaklanmasını arzu etmektedir. Bu nedenle bu çalışmada bu tür rekabet yasaklarının 6102 sayılı TTK, RKHK ve TBK hükümleri çerçevesinde geçerli olup olmadığı değerlendirilecektir. Tespit ettiğimiz kadarıyla doktrinde konuyla ilgili henüz bilimsel bir çalışma bulunamamaktadır. Bu nedenle bu çalışmanın bilime katkısı yanında uygulamaya da yol gösterici olacağı umulmaktadır.  I.  TÜRK  TİCARET  KANUNU NUN  LİMİTED  ŞİRKET ORTAKLARININ  REKABET  YASAĞINA  İLİŞKİN HÜKÜMLERİ 6102  sayılı  TTK nın  Bağlılık  Yükümlülüğü  ve  Rekabet  Yasağı başlıklı  613.  maddesinin  ikinci  fıkrasında;  ortakların  şirketin  çıkarlarını zedeleyebilecek davranışlarda bulunamayacakları ve özellikle kendilerine özel bir menfaat sağlayan ve şirketin amacına zarar veren işlemler yapamayacakları belirtildikten sonra, şirket sözleşmesiyle ortakların şirketle rekabet eden işlem ve davranışlardan kaçınmak zorunda olduklarının öngörülebileceği de ifade edilmiştir. Söz konusu bu hükümden anlaşıldığı üzere, 6762 sayılı TTK nın yürürlükte olduğu dönemde olduğu gibi, 6102 sayılı yeni TTK ya göre de ortakların kanundan doğan bir rekabet yasağı bulunmamaktadır. Rekabet 62 Gazi Üniversitesi Hukuk Fakültesi Dergisi C. XX, Y. 2016, Sa. 2Rauf KARASU yasağı sadece TTK nın 626. maddesinde müdür ortaklar için öngörülmüştür. Bu  yükümlülük  de  emredici  bir  hüküm  olarak  değil,  aksi  şirket  esas sözleşmesi veya ortaklar kurulu ile kararlaştırılabilecek bir yükümlülük olarak öngörülmüştür.1 TTK nın 613. maddesine ilişkin gerekçede de, ortakların bağlılık yükümünün sınırını rekabet yasağının oluşturduğu, sınırlı sorumluluk ilkesinden dolayı ortağın kanunen rekabet yasağına bağlanmasının kural olarak haklı görülemeyeceği ve şirket sözleşmesinde aksine hüküm bulunmadığı takdirde sadece bağlılık yükümünden hareketle ortağın kanun gereği rekabet yasağına tabi olduğunu iddia etmenin mümkün olmadığı açıkça belirtilmiştir. II. BİR ORTAĞIN DİĞER ORTAKLARLA REKABET YASAĞINI ÖNGÖREN ESAS SÖZLEŞME HÜKÜMLERİNİN GEÇERLİ OLUP OLMADIĞI A.  Yasağın Emredici Hükümler İlkesi Açısından Değerlendirilmesi 6102 sayılı TTK nın 579. maddesine göre, Şirket sözleşmesi, bu Kanunun limited şirketlere ilişkin hükümlerinden ancak kanunda buna açıkça cevaz  verilmişse  sapabilir.  Diğer  kanunların  öngörülmesine  izin  verdiği tamamlayıcı nitelikteki şirket sözleşmesi hükümleri, o kanuna özgülenmiş olarak hüküm doğururlar. Söz konusu düzenleme ile limited şirketlerde geçerli olan sözleşme özgürlüğüne önemli bir sınır getirilmiştir. Zira bu maddeye göre, esas sözleşmede yapılacak olan ihtiyarî düzenlemeler ancak, kanunda açıkça izin verilmiş olma koşulu ile geçerli olmaktadır. 6762 sayılı TTK nın yürürlükte olduğu dönemde, Kanun da açıkça yasaklanmayan her konunun, kural olarak esas sözleşme ile düzenlenebileceği anlayışı hakim iken,  6102  sayılı  TTK ya  göre,  esas  sözleşme,  limited  şirketlere  ilişkin hükümlerden ancak Kanun da açıkça izin verilmesi hâlinde sapabilmektedir. 6102 sayılı TTK da, limited şirketlere ilişkin hükümler kural olarak emredici nitelikte kabul edildiğinden, limited şirketlerde sözleşme özgürlüğü ilkesi yerine emredici hükümler ilkesinin geçerli olduğu söylenebilir. Limited şirketlerde emredici hükümler ilkesinin düzenlendiği TTK nın 579. maddesine paralel bir düzenleme, anonim şirketler için TTK nın 340. maddesinde öngörülmüştür. Ancak üzülerek belirtmek gerekir ki, 6102 sayılı TTK ile emredici hükümler ilkesi anonim ve limited şirketlere hakim olan temel ilkelerden biri olarak kabul edilmesine rağmen, şirketler hukuku ile ilgili ders kitapları ve başvuru kaynak (şerh) kitaplarında bu ilke temel ilkeler arasında henüz yeterince incelenmemiştir. Söz konusu ilke anonim şirketler 1   Bkz. TTK m. 626/2. Gazi Üniversitesi Hukuk Fakültesi Dergisi C. XX, Y. 2016, Sa. 2 63 Limited Şirket Esas Sözleşmesi İle Ortakların Diğer Ortaklarla Rekabet... açısından az sayıda yazar tarafından da olsa incelenirken2, tespit ettiğimiz kadarıyla limited şirketler açısından şimdiye kadar gündeme gelmemiştir. Öncelikle vurgulamak gerekir ki, TTK da limited şirket ortaklarının diğer ortaklarla rekabet etme yasağının olup olmadığı konusunda açık pozitif bir düzenleme mevcut değildir. Her ne kadar, TTK nın 613. maddesinin 2. fıkrasında, şirket sözleşmesiyle, ortakların, şirketle rekabet eden işlem ve davranışlardan  kaçınmak  zorunda  olduklarının  öngörülebileceğine  ilişkin bir hüküm yer alsa da, bu hüküm ortakların sadece şirketle rekabet eden işlem ve davranışlarından kaçınma yükümlülüğünün kararlaştırılmasına izin vermekte, buna karşılık bir ortağın başka bir ortakla rekabet eden işlem ve davranışlarından kaçınma yükümlülüğünün öngörülmesine izin verilmemiştir. Bu durumda TTK m. 613 den hareketle bir ortak için diğer ortaklarla rekabet etme yasağının öngörülmesi mümkün değildir. İncelenmesi gereken bir husus da, TTK nın 577. maddesinin g) bendinin, bir ortağın diğer ortaklarla rekabet etme yasağının kararlaştırılmasına izin veren bir hüküm olarak değerlendirilip değerlendirilmeyeceğidir.  Söz konusu hükme göre, şirket sözleşmesinde öngörülmeleri şartıyla kanuni düzenlemeden ayrılan rekabet yasağına ilişkin hükümler bağlayıcıdır. Bu hükmün lafzi yorumundan söz konusu iznin verildiği sonucuna varılabilir. Zira, TTK nın 613. maddesi, 577/g  hükmünde  bahsedilen  ortakların  rekabet  yasağına  ilişkin  kanuni düzenlemedir. Bu düzenlemede esas sözleşme ile limited şirket ortaklarının sadece şirketle rekabet etme yasağının öngörülmesine izin verilmiş olmakla birlikte, esas sözleşmede ortakların diğer ortaklarla rekabet etme yasağının öngörülmesi,  bu  hükümden  ayrılan  bir  hüküm  olarak  değerlendirilebilir, dolayısıyla geçerli olduğu düşünülebilir. Ancak hükmün lâfzından söz konusu esas sözleşme hükmünün geçerli olduğu şeklinde bir sonuç çıkarılabilirse de, kanundaki bir hükümden farklı bir düzenleme yapmaya izin verilip verilmediği tespit edilirken, hükmün sadece lâfzına bakılmamalıdır. Zira kanun hükümleri lâfzî ve ruhu ile hüküm ifade ettiğinden, lâfzî yorumla tespit edilen anlamla yetinmemek, kanunun ruhunu da araştırmak gerekir. Bir hükmün lâfzından çıkan anlamın kanunun ruhuna uygun olmaması hâlinde kanunun özünün esas 2   Bkz. Rauf KARASU, Anonim Şirketlerde Emredici Hükümler İlkesi, 2. Bası, Ankara, 2015, s. 1 vd; Hasan, PULAŞLI, Şirketler Hukuku Şerhi, C. I, 4. Baskı Ankara, 2016, s. 284; İsmail, KIRCA / Feyzan Hayal ŞEHİRALİ, ÇELİK/Çağlar, MANAVGAT, Anonim Şirketler Hukuku, Cilt I Ankara, 2013, s. 160 vd.; Cafer EMİNOĞLU/Berrin DALGIÇ ALTINTAŞ, Türk Ticaret Kanunu nun 340. Maddesi: Sermaye Şirketleri Hukukunda Sözleşme Özgürlüğünün Sonu Mu?, Erciyes Üniversitesi Hukuk Fakültesi Dergisi, C. IX, S. 2, Yıl: 2014, 1-25. 64 Gazi Üniversitesi Hukuk Fakültesi Dergisi C. XX, Y. 2016, Sa. 2Rauf KARASU alınması gerekir. Hükümde kullanılan ifadeler hükmün amacını aştığında veya hükmün kastettiği olayları kapsamadığında daraltıcı veya genişletici yorum yapmak suretiyle hükümde geçen sözcük veya ifadeleri hükmün maksadına göre daraltmak ya da genişletmek gerekir. Yapılan bu yorum metoduyla kanun koyucunun yerine geçerek yeni bir hüküm ihdas edilmemekte, bilakis yasa koyucunun  gerçek  iradesini  ortaya  çıkarmak  suretiyle  kanun  koyucunun maksadına uygun hareket edilmiş olmaktadır.3 Bu kapsamda somut çalışma konumuz açısından da yorum yapılırken, öncelikle limited şirket ortakları için TTK da öngörülen rekabet yasağının amacının tespiti gerekmektedir. Ortaklar için öngörülen rekabet yasağı ile, şirket içindeki konumu nedeniyle şirketin sırları hakkında yakından bilgi sahibi olan ortakların bu bilgileri ve sahip oldukları yetkileri kötüye kullanarak şirkete zarar vermelerinin engellenmesi amaçlanmıştır.4 Oysa limited şirketlerde ortakların birbirlerinin ticari sırlarını ve  ticari  faaliyetleri  ile  ilgili  bilgilerini  öğrenme  imkanı  olmadığından, kararlaştırılan rekabet yasağının meşrutiyet temeli de olmayacaktır. Ayrıca rekabet yasağına ilişkin TTK da öngörülen hükümler ile korunmak istenen, ortakların kişisel menfaatleri değil, şirketin haklı menfaatleri olduğuna göre, TTK nın 577. maddesinin g) bendi, bir ortağın diğer ortaklarla rekabet etme yasağının kararlaştırılmasına izin veren bir hüküm olarak değerlendirilemez. Bu hükmün amacı, ortakların rekabet etme özgürlüğünü sınırlamak değil, şirketin menfaatlerini ortaklardan gelen tehlikelere karşı korumaktır.  Yine bu konuda yorum yapılırken dikkate alınması gereken bir husus da, bir sermaye şirketi olan limited şirkette ortakların şirketle rekabet etme yasağı bile ancak istisnai hallerde ve esas sözleşmeye hüküm konulmasıyla mümkün olduğuna göre, bir ortağın başka bir ortakla rekabet yasağının öngörülmesi limited şirketin temel yapısıyla bağdaşmayacaktır.  Son olarak belirtmek gerekir ki, bir hükmün emredici hüküm olup olmadığı konusunda yorum yapılırken, hükmün emredici mi yoksa yedek hüküm mü olduğu konusunda tereddüt oluşursa, hükmün emredici olduğu, dolayısıyla esas sözleşme ile aksinin kararlaştırılmasına izin verilmediği kabul edilmelidir.5 Bilindiği üzere iş hukukunda işçi lehine yorum ilkesi geçerlidir. Yine genel işlem şartlarından doğan uyuşmazlıklarda genel işlem şartlarını 3   Bkz. KARASU (2015), s. 50. 4   Bkz. N. FRANKO, Ticaret Şirketlerinde Rekabet Memnuiyeti, Batider 1985, C. 13, S. 1, s. 13 vd.  s. 25; Ersin, ÇAMOĞLU, Anonim Ortaklık Yönetim Kurulu Üyelerinin Rekabet Yasağı, Ikt. ve Mal., Der., 1969, C. XVI. S. 9,  s. 357; BGHZ 70, s. 331, 336; 104, s. 246, 251. 5   Bkz. KARASU (2015), s. 52. Gazi Üniversitesi Hukuk Fakültesi Dergisi C. XX, Y. 2016, Sa. 2 65 Limited Şirket Esas Sözleşmesi İle Ortakların Diğer Ortaklarla Rekabet... düzenleyen aleyhine, tüketici lehine yorum ilkesi geçerlidir. Bu örneklerde olduğu gibi, anonim ve limited şirketler hukukunda da, emredici hükümler ilkesinin kabulünden sonra artık emredici hükümler lehine yorum ilkesinin geçerli olduğu söylenebilir.6  Yani TTK m. 340 ve 579 da yer alan açıkça ifadesine  rağmen  amaçsal  yorum  da  yapılabilir,  ancak  yorum  yapılırken tereddüt  halinde  hükmün  emredici  olduğu  kabul  edilmelidir.  Yukarıda yaptığımız yorumlar sonucunda, TTK nın 577. maddesinin g) bendinden, bir  ortağın  diğer  ortaklarla  rekabet  etme  yasağının  kararlaştırılmasına izin verildiği sonucu açıkça çıkmadığına göre ve tereddüt halinde hükmün emredici olduğunun kabul edilmesi gerektiği de dikkate alındığında, limited şirket esas sözleşmesi ile ortakların diğer ortaklarla rekabet etme yasağının öngörülemeyeceği sonucuna varmak gerekir.  İncelenmesi gereken bir husus da, limited şirket esas sözleşmesi ile ortakların diğer ortaklarla rekabet etme yasağının kararlaştırılması halinde, böyle  bir  hükmün  geçersizlik  türlerinden  hangisi  ile  sakat  olacağının tespitidir.  Kanaatimizce  söz  konusu  hüküm  mutlak  butlanla  (kesin hükümsüzlük)  sakat  bir  hüküm  olur.  Zira  yukarıda  ayrıntılı  olarak  izah ettiğimiz üzere, TTK da limitet şirketler için, hatta hiçbir şirket türü için ortakların  diğer  ortaklarla  rekabet  etme  yasağının  kararlaştırılabileceğine ilişkin bir hüküm yer almamaktadır. Kanaatimizce ortakların diğer ortaklarla rekabet edemeyeceğinin kararlaştırılması, limited şirketin temel yapısıyla bağdaşmamaktadır. TTK nın 622. maddesi ve 447. maddesi uyarınca limited şirketlerin temel yapısına aykırı esas sözleşme hükümleri ve genel kurul kararları kesin hükümsüz olduğuna göre, kararlaştırılan söz konusu rekabet yasağı da kesin hükümsüz olur.  Ortakların  diğer  ortaklarla  rekabet  etme  yasağı  6762  sayılı  TTK döneminde kararlaştırılmış ise, acaba bu tür sözleşme hükümleri de kesin hükümsüz sayılır mı? Kanaatimizce bu soruya olumlu cevap vermek gerekir. Zira, her ne kadar 6762 sayılı TTK da emredici hükümler ilkesi geçerli olmasa da, Türk Ticaret Kanununun Yürürlüğü ve Uygulama Şekli Hakkında Kanun nun 22. maddesine göre, anonim şirketler esas sözleşmelerini ve limited şirketler şirket sözleşmelerini, yayımı tarihinden itibaren onsekiz ay içinde Türk Ticaret Kanunuyla uyumlu hâle getirirler. Bu süre içinde gerekli  değişikliklerin  yapılmaması  hâlinde,  esas  sözleşmedeki  ve  şirket sözleşmesindeki düzenleme yerine Türk Ticaret Kanununun ilgili hükümleri uygulanır.  Bu  durumda  6762  sayılı  TTK  döneminde  hazırlanan  esas 6   Bkz. KARASU (2015), s. 52. 66 Gazi Üniversitesi Hukuk Fakültesi Dergisi C. XX, Y. 2016, Sa. 2Rauf KARASU sözleşme hükümleri, tanınan süre içinde yeni TTK hükümlerine uyumlu hale getirilmemiş ise, bu esas sözleşme hükümleri yerine Yeni TTK nın hükümleri geçerli olur ki, bu hükümlere göre de, söz konusu sözleşme hükmünün geçersiz olduğunu yukarıda belirtmiştik. B. Yasağın Rekabetin Korunması Hakkında Kanun Kapsamında  Değerlendirilmesi RKHK,  rekabet  düzenini  sağlamak  amacıyla  emredici  hükümler içerdiğinden, rekabet yasağı anlaşmalarının bu hükümlere aykırı olmaması gerekir.7  Bu  nedenle  ortakların  diğer  ortaklarla  rekabet  yasağına  ilişkin sözleşme hükümlerinin geçerliliğinin değerlendirilmesinde, TTK nın emredici hükümlerinin yanında RKHK hükümleri de dikkate alınacaktır.  Ortaklık sıfatı devam ederken ve bu sıfatın sona ermesinden itibaren belli bir süre için öngörülen rekabet yasağı ile ortakların diğer ortaklarla rekabet etmesi önlenmeye çalışılırken, kartel hukuku bu yasakları önlemeyi, dolayısıyla rekabeti sağlamayı amaç edinmiştir. RKHK nın 4. maddesine göre belirli bir  mal  veya  hizmet  piyasasında  doğrudan  veya  dolaylı  olarak  rekabeti engelleme, bozma ya da kısıtlama amacını taşıyan veya bu etkiyi doğuran yahut  doğurabilecek  nitelikte  olan  teşebbüsler  arası  anlaşmalar,  uyumlu eylemler ve teşebbüs birliklerinin bu tür karar ve eylemleri hukuka aykırı ve yasaktır. Bir anlaşmanın RKHK nın 4/1. maddesi çerçevesinde hukuka aykırı olduğunun kabul  edilebilmesi için, bu anlaşmanın doğrudan veya dolaylı olarak rekabeti sınırlama, bozma veya engelleme amacını taşıması veya bu etkiyi doğuran yahut doğurabilecek nitelikte olması gerekmektedir. Ortaklar için öngörülen rekabet yasağı, dürüst ve gerçek bir rekabetin ortadan kalkmasına neden olduğundan RKHK nın 4/1. maddesine aykırılık teşkil eder. RKHK nın 4/1. maddesine göre, bir anlaşmanın yasaklanabilmesi için, rekabeti sınırlama amacı  taşıması  veya  bu  etkiyi  doğurması  ya  da  doğurabilecek  nitelikte olması gerekir. RKHK, AT Anlaşması nın 81/1. maddesinden farklı olarak, anlaşmanın sadece güncel etkisinin değil, ilerde dogması muhtemel etkisinin de dikkate alınması gerektiğini belirterek, potansiyel rekabet olasılığını da açıkça düzenlemiştir. Buna göre bir anlaşma, fiilî etkileri itibariyle rekabeti sınırlayıcı  bulunmasa  da,  ilerideki  rekabeti  sınırlayıcı  etkiler  doğurmaya müsait ise, yine yasaklanabilecektir. Bu nedenle bir ortağın şirket ile rekabet 7   Bkz. Metin TOPÇUOĞLU, Rekabeti Kısıtlayan Teşebbüsler Arası İşbirliği Davranışları ve Hukuki Sonuçları, Ankara 2001, s. 175; Ozan CAN, 6102 Sayılı Türk Ticaret Kanunu na Göre Acentelikte Rekabet Yasağı Anlaşması, Ankara 2011, s. 118. Gazi Üniversitesi Hukuk Fakültesi Dergisi C. XX, Y. 2016, Sa. 2 67 Limited Şirket Esas Sözleşmesi İle Ortakların Diğer Ortaklarla Rekabet... teşkil  edecek  faaliyetinin,  rekabet  yasağı  sözleşmesinin  yapılma  anında olması, RKHK nın 4/1 maddesinin uygulanması açısından şart değildir.8 Ortakların şirketle rekabet etme yasağının öngörülmesi, belli şartlar altında geçerli kabul edilirken9, bir ortağın şirketin başka bir ortağı ile rekabet etme yasağı geçerli kabul edilemez. Zira böyle bir esas sözleşme hükmü rekabet yasağını haklı gösterecek hiçbir nedene dayanmamaktadır. Bu konuda Alman  hukukunda  geliştirilen  Immanenztheorie ye  göre  rekabet  hukuku, RKHK a rağmen, şirketler hukukunda yöneticiler ve ortaklar için öngörülen rekabet yasağını, bir şirketin ticarî faaliyetlerinin güven içerisinde devamının sağlanması için gerekli olduğu ölçüde hazmetmektedir.10 Oysa ortakların diğer ortaklarla rekabet yasağında şirketin haklı bir menfaatinin olduğu söylenemez. Zira bu gibi durumlarda şirket sırlarının kullanılması ve dolayısıyla şirketin zarar görmesi ihtimali söz konusu olamaz. Menfî içerikli edimlerde borçlunun ekonomik alandaki hareket özgürlüğünü sınırlayan sözleşmeler, alacaklının menfaati haklı gösterdiği ölçüde geçerlidir. Nitekim Alman Ticaret Kanunu (HGB),  şirket  temsilcileri  için  öngörülen  rekabet  yasağının  geçerliliğini, işverenin haklı bir menfaatinin bulunması şartına bağlamıştır (§ 74/I HGB). Aynı şekilde TBK m. 444 ve 445 de, hizmet sözleşmesinin bitiminden sonra işçi  için  öngörülecek  rekabet  yasağının  geçerliliği,  işverenin  önemli  bir menfaatinin bulunması şartına bağlanmıştır. Yine TTK nın 123. maddesi, acentenin müvekkili karşısındaki zayıf konumunu göz önüne alarak ve onun ekonomik geleceğinin korunması için, rekabet yasağı konusunda yer, konu ve süre bakımından sınırlar getirmiştir.11 C. Yasağın Anayasa Türk Borçlar Kanunu ve Türk Medeni Kanunu Kapsamında Değerlendirilmesi Anayasamızın 48/1. maddesi uyarınca herkes dilediği alanda çalışma, sözleşme  yapma  ve  özel  teşebbüsler  kurma  özgürlüğüne  sahiptir.  Aynı 8    Rauf KARASU, Limited Şirketlerde Şirketten Ayrılan Ortaklar İçin Sözleşme İle Öngörülen Şirketle Rekabet Yasağı, Batider, C. XXII S. 4, s. 85. 9   Ayrıntılı bilgi için bkz. KARASU (2004), s. 87 vd. 10  Bkz. Karsten SCHMİDT, Vertragliche Wettbewerbsverbote im deutschen Kartellrecht, ZHR 149 (1985), s. 1, 7, 10 vd.; Wernhard MÖSCHEL, Recht der Wettbewerbsbeschränkungen, Köln-Berlin-Bonn- München 1983, s. 35; Andreas MÜLLER, Das Wettbewerbsverbot des GmbH-Gesellschafters undseine körperschaftsteuerlichen Folgen, Frankfurt am Main 1985, Rn. 204; Rauf KARASU, Informationsrecht des GmbH-Gesellschafters unter besonderer Berücksichtigung der Lösungsmöglichkeiten zur Unangemessenheit des § 51 a GmbHG, Konstanz 2003, s. 169. 11  Bu konuda ayrıntılı bilgi için bkz. Can, 1 vd.   68 Gazi Üniversitesi Hukuk Fakültesi Dergisi C. XX, Y. 2016, Sa. 2Rauf KARASU şekilde TBK nın  26/1.  hükmüne  göre,  taraﬂ ar,  bir  sözleşmenin  içeriğini kanunda  öngörülen  sınırlar  içinde  özgürce  belirleyebilirler.  BK nın  27. maddesine göre ise, Kanunun emredici hükümlerine, ahlaka, kamu düzenine, kişilik haklarına aykırı veya konusu imkânsız olan sözleşmeler kesin olarak hükümsüzdür.  MK m. 23 uyarınca da Kimse özgürlüklerinden vazgeçemez veya onları kanuna veya ahlaka aykırı olarak sınırlayamaz. Özellikle ticarî doğruluk ve dürüstlüğe sığmayan, bir tarafın iktisadî hürriyetini aşırı derecede kısıtlayan veya aşırı bir süre bağlılık yaratan sözleşmeler ahlâka aykırı olup hükümsüzdürler.12 Ortakların diğer ortaklarla rekabet etme yasağını öngören esas sözleşme hükümleri, ticarî doğruluk ve dürüstlüğe sığmamakta,  onların iktisadî hürriyetini aşırı derecede kısıtlamaktadır.  Örneğin inşaat mühendisi bir gerçek kişinin ortak olduğu bir şirket, sadece gıda alanında faaliyet gösterdiği halde, şirket esas sözleşmesinde, inşaat şirketlerinde inşaat mühendisi olarak çalışmasının yasaklanması, mesleği inşaat mühendisi olan ortağın çalışma özgürlüğünü ortadan kaldırır ve dürüstlük ilkesi ve ahlakla bağdaşmaz. Aynı şekilde tüzel kişi ortaklardan oluşan bir limited şirkette, ortakların diğer ortaklarla rekabet etme yasağının öngörülmesi, bazen tüzel kişi ortağın hiçbir faaliyet gösterememesi sonucunu doğurabilir. Anayasamızın ve TBK nın ve TMK nın yukarıdaki hükümleri birlikte değerlendirildiğinde, şirketin korunmaya değer haklı menfaatlerine hizmet etmeyen ve süre, yer ve konusu açısından şirket ortaklarına mesleklerinin icrasını  veya  ticaret  yapma  imkânını  aşırı  derecede  güçleştiren  rekabet yasaklarının geçerli olmadığı kanaatindeyiz. SONUÇ 6762 sayılı TTK nın yürürlükte olduğu dönemde, Kanun da açıkça yasaklanmayan her konunun, kural olarak esas sözleşme ile düzenlenebileceği anlayışı hakim iken, 6102 sayılı TTK nın 579. maddesi ile kabul edilen emredici hükümler ilkesi uyarınca, esas sözleşme, limited şirketlere ilişkin hükümlerden ancak Kanun da açıkça izin verilmesi hâlinde sapabilmektedir. TTK nın 613/2 hükmünde limited şirket esas sözleşmesi ile ortakların şirketle rekabet  etme  yasağının  öngörülmesine  izin  verilirken,  ortakların  diğer ortaklarla rekabet etme yasağının öngörülüp öngörülemeyeceği konusunda TTK da bir düzenleme yer almamaktadır. Bu nedenle emredici hükümler ilkesi uyarınca, limited şirket esas sözleşmesi ile ortakların diğer ortaklarla rekabet etme yasağının kararlaştırılamayacağı kanaatindeyiz. 12  Bkz. Kemal OĞUZMAN/M. Turgut ÖZ, Borçlar Hukuku, Genel Hükümler, İstanbul, s. 77; KARASU (2004), s. 90. Gazi Üniversitesi Hukuk Fakültesi Dergisi C. XX, Y. 2016, Sa. 2 69 Limited Şirket Esas Sözleşmesi İle Ortakların Diğer Ortaklarla Rekabet... Ortakların diğer ortaklarla rekabet yasağını öngören esas sözleşme hükümleri,  RKHK nın  4/1  hükmüne  de  aykırıdır.  Zira  bu  tür  hükümler rekabeti sınırlama, bozma veya engelleme amacını taşımaktadır. Ayrıca bu tür rekabet yasaklarında, meşru ve dürüst bir rekabeti sınırlamayı haklı gösterecek bir menfaat de söz konusu değildir.  Ortakların diğer ortaklarla rekabetini yasaklayan sözleşme hükümleri Anayasamızın 48/1. hükmü, TBK nın 26/1, 27 maddeleri ve TMK nın 23. maddesine de aykırılık teşkil etmektedir. Ortakların diğer ortaklarla rekabet etme yasaklarının öngörüldüğü esas sözleşme hükümleri TTK, RKHK, TBK ve TMK nın emredici hükümlerine aykırı olduğundan, kesin hükümsüzlükle sakattır. Bu nedenle söz konusu rekabet yasaklarının geçersizlikleri kural olarak herhangi bir süreye tabi olmaksızın tespit edilebilir. KAYNAKÇA EMİNOĞLU,  Cafer/DALGIÇ  ALTINTAŞ,  Berrin,  Türk  Ticaret Kanunu nun  340.  Maddesi:  Sermaye  Şirketleri  Hukukunda  Sözleşme Özgürlüğünün Sonu Mu?, Erciyes Üniversitesi Hukuk Fakültesi Dergisi, C. IX, S. 2, Yıl: 2014, 1-25. CAN, Ozan: 6102 Sayılı Türk Ticaret Kanunu na Göre Acentelikte Rekabet Yasağı Anlaşması, Ankara 2011 ÇAMOĞLU, Ersin: Anonim Ortaklık Yönetim Kurulu Üyelerinin Rekabet Yasağı, Ikt. ve Mal., Der., 1969, C. XVI. S. 9, s. 357 vd. FRANKO, N.: Ticaret Şirketlerinde Rekabet Memnuiyeti, Batider 1985, C. 13, S. 1, s. 13 vd.  KARASU, Rauf: Anonim Şirketlerde Emredici Hükümler İlkesi, 2. Bası, Ankara, 2015. KARASU, Rauf: Limited Şirketlerde Şirketten Ayrılan Ortaklar İçin Sözleşme İle Öngörülen Şirketle Rekabet Yasağı, Batider, C. XXII S. 4, s. 80-96. 70 Gazi Üniversitesi Hukuk Fakültesi Dergisi C. XX, Y. 2016, Sa. 2Rauf KARASU KARASU,  Rauf;  Informationsrecht  des  GmbH-Gesellschafters unter  besonderer  Berücksichtigung  der  Lösungsmöglichkeiten  zur Unangemessenheit des § 51 a GmbHG, Konstanz 2003. KIRCA,  İsmail/ŞEHİRALİ  ÇELİK,  Feyzan  Hayal/MANAVGAT, Çağlar: Anonim Şirketler Hukuku Cilt I Ankara, 2013. MÖSCHEL,  Wernhard:  Recht  der  Wettbewerbsbeschränkungen, Köln-Berlin-Bonn- München 1983 MÜLLER,  Andreas:  Das  Wettbewerbsverbot  des  GmbHGesellschafters undseine körperschaftsteuerlichen Folgen, Frankfurt am Main 1985 OĞUZMAN,  Kemal/ÖZ,  M.  Turgut:  Borçlar  Hukuku,  Genel Hükümler, İstanbul 2000. SCHMİDT,  K..:  Vertragliche  Wettbewerbsverbote  im  deutschen Kartellrecht, ZHR 149 (1985), s. 1-27. PULAŞLI¸ Hasan: Şirketler Hukuku Şerhi, C. I, 4. Baskı Ankara, 2016. TOPÇUOĞLU,  Metin:  Rekabeti  Kısıtlayan  Teşebbüsler  Arası İşbirliği Davranışları ve Hukuki Sonuçları, Ankara 2001. Gazi Üniversitesi Hukuk Fakültesi Dergisi C. XX, Y. 2016, Sa. 2 71",
     "Metin": "6102 sayılı TTK nın 626. maddesinde müdürlerin şirkete karşı rekabet yasağının olduğu düzenlenirken, 613. maddesinin 2. fıkrasında ise, şirket sözleşmesiyle,  ortakların,  şirketle  rekabet  eden  işlem  ve  davranışlardan kaçınmak zorunda olduklarının öngörülebileceği ifade edilmiştir. Görüldüğü üzere, esas sözleşmede aksine bir hüküm olmadığı sürece limited şirket ortakları kural olarak şirkete karşı rekabet yasağına tabi değildir. Ayrıca TTK da esas sözleşme ile ortakların şirketle rekabet etme yasağının kararlaştırılabileceği düzenlenirken, ortakların diğer ortaklarla rekabet etme yasağının öngörülüp öngörülemeyeceğine  ilişkin  bir  düzenleme  yer  almamaktadır.  Ancak uygulamada bazı limited şirket esas sözleşmelerinde ortakların şirketle rekabet etme yasağı yanında diğer ortaklarla rekabet etme yasağı da öngörülmektedir. Özellikle  ortakları  sermaye  şirketlerinden  oluşan  limited  şirketlerde  bu tür  rekabet  yasakları  öngörülmektedir.  Örneğin  gıda  sektöründe  faaliyet göstermek üzere kurulan bir limited şirketin ortaklarından biri Almanya da diğeri de Türkiye de nakliyecilik alanında faaliyet gösteriyorsa, Türkiye deki ortak Almanya daki ortağın Türkiye de sadece gıda sektöründe değil, aynı zamanda  nakliye  sektöründe  de  faaliyet  göstermesinin  yasaklanmasını arzu etmektedir. Bu nedenle bu çalışmada bu tür rekabet yasaklarının 6102 sayılı TTK, RKHK ve TBK hükümleri çerçevesinde geçerli olup olmadığı değerlendirilecektir. Tespit ettiğimiz kadarıyla doktrinde konuyla ilgili henüz bilimsel bir çalışma bulunamamaktadır. Bu nedenle bu çalışmanın bilime katkısı yanında uygulamaya da yol gösterici olacağı umulmaktadır.  I.  TÜRK  TİCARET  KANUNU NUN  LİMİTED  ŞİRKET ORTAKLARININ  REKABET  YASAĞINA  İLİŞKİN HÜKÜMLERİ 6102  sayılı  TTK nın  Bağlılık  Yükümlülüğü  ve  Rekabet  Yasağı başlıklı  613.  maddesinin  ikinci  fıkrasında;  ortakların  şirketin  çıkarlarını zedeleyebilecek davranışlarda bulunamayacakları ve özellikle kendilerine özel bir menfaat sağlayan ve şirketin amacına zarar veren işlemler yapamayacakları belirtildikten sonra, şirket sözleşmesiyle ortakların şirketle rekabet eden işlem ve davranışlardan kaçınmak zorunda olduklarının öngörülebileceği de ifade edilmiştir. Söz konusu bu hükümden anlaşıldığı üzere, 6762 sayılı TTK nın yürürlükte olduğu dönemde olduğu gibi, 6102 sayılı yeni TTK ya göre de ortakların kanundan doğan bir rekabet yasağı bulunmamaktadır. Rekabet 62 Gazi Üniversitesi Hukuk Fakültesi Dergisi C. XX, Y. 2016, Sa. 2Rauf KARASU yasağı sadece TTK nın 626. maddesinde müdür ortaklar için öngörülmüştür. Bu  yükümlülük  de  emredici  bir  hüküm  olarak  değil,  aksi  şirket  esas sözleşmesi veya ortaklar kurulu ile kararlaştırılabilecek bir yükümlülük olarak öngörülmüştür.1 TTK nın 613. maddesine ilişkin gerekçede de, ortakların bağlılık yükümünün sınırını rekabet yasağının oluşturduğu, sınırlı sorumluluk ilkesinden dolayı ortağın kanunen rekabet yasağına bağlanmasının kural olarak haklı görülemeyeceği ve şirket sözleşmesinde aksine hüküm bulunmadığı takdirde sadece bağlılık yükümünden hareketle ortağın kanun gereği rekabet yasağına tabi olduğunu iddia etmenin mümkün olmadığı açıkça belirtilmiştir. II. BİR ORTAĞIN DİĞER ORTAKLARLA REKABET YASAĞINI ÖNGÖREN ESAS SÖZLEŞME HÜKÜMLERİNİN GEÇERLİ OLUP OLMADIĞI A.  Yasağın Emredici Hükümler İlkesi Açısından Değerlendirilmesi 6102 sayılı TTK nın 579. maddesine göre, Şirket sözleşmesi, bu Kanunun limited şirketlere ilişkin hükümlerinden ancak kanunda buna açıkça cevaz  verilmişse  sapabilir.  Diğer  kanunların  öngörülmesine  izin  verdiği tamamlayıcı nitelikteki şirket sözleşmesi hükümleri, o kanuna özgülenmiş olarak hüküm doğururlar. Söz konusu düzenleme ile limited şirketlerde geçerli olan sözleşme özgürlüğüne önemli bir sınır getirilmiştir. Zira bu maddeye göre, esas sözleşmede yapılacak olan ihtiyarî düzenlemeler ancak, kanunda açıkça izin verilmiş olma koşulu ile geçerli olmaktadır. 6762 sayılı TTK nın yürürlükte olduğu dönemde, Kanun da açıkça yasaklanmayan her konunun, kural olarak esas sözleşme ile düzenlenebileceği anlayışı hakim iken,  6102  sayılı  TTK ya  göre,  esas  sözleşme,  limited  şirketlere  ilişkin hükümlerden ancak Kanun da açıkça izin verilmesi hâlinde sapabilmektedir. 6102 sayılı TTK da, limited şirketlere ilişkin hükümler kural olarak emredici nitelikte kabul edildiğinden, limited şirketlerde sözleşme özgürlüğü ilkesi yerine emredici hükümler ilkesinin geçerli olduğu söylenebilir. Limited şirketlerde emredici hükümler ilkesinin düzenlendiği TTK nın 579. maddesine paralel bir düzenleme, anonim şirketler için TTK nın 340. maddesinde öngörülmüştür. Ancak üzülerek belirtmek gerekir ki, 6102 sayılı TTK ile emredici hükümler ilkesi anonim ve limited şirketlere hakim olan temel ilkelerden biri olarak kabul edilmesine rağmen, şirketler hukuku ile ilgili ders kitapları ve başvuru kaynak (şerh) kitaplarında bu ilke temel ilkeler arasında henüz yeterince incelenmemiştir. Söz konusu ilke anonim şirketler 1   Bkz. TTK m. 626/2. Gazi Üniversitesi Hukuk Fakültesi Dergisi C. XX, Y. 2016, Sa. 2 63Limited Şirket Esas Sözleşmesi İle Ortakların Diğer Ortaklarla Rekabet... açısından az sayıda yazar tarafından da olsa incelenirken, tespit ettiğimiz kadarıyla limited şirketler açısından şimdiye kadar gündeme gelmemiştir. Öncelikle vurgulamak gerekir ki, TTK da limited şirket ortaklarının diğer ortaklarla rekabet etme yasağının olup olmadığı konusunda açık pozitif bir düzenleme mevcut değildir. Her ne kadar, TTK nın 613. maddesinin 2. fıkrasında, şirket sözleşmesiyle, ortakların, şirketle rekabet eden işlem ve davranışlardan  kaçınmak  zorunda  olduklarının  öngörülebileceğine  ilişkin bir hüküm yer alsa da, bu hüküm ortakların sadece şirketle rekabet eden işlem ve davranışlarından kaçınma yükümlülüğünün kararlaştırılmasına izin vermekte, buna karşılık bir ortağın başka bir ortakla rekabet eden işlem ve davranışlarından kaçınma yükümlülüğünün öngörülmesine izin verilmemiştir. Bu durumda TTK m. 613 den hareketle bir ortak için diğer ortaklarla rekabet etme yasağının öngörülmesi mümkün değildir. İncelenmesi gereken bir husus da, TTK nın 577. maddesinin g) bendinin, bir ortağın diğer ortaklarla rekabet etme yasağının kararlaştırılmasına izin veren bir hüküm olarak değerlendirilip değerlendirilmeyeceğidir.  Söz konusu hükme göre, şirket sözleşmesinde öngörülmeleri şartıyla kanuni düzenlemeden ayrılan rekabet yasağına ilişkin hükümler bağlayıcıdır. Bu hükmün lafzi yorumundan söz konusu iznin verildiği sonucuna varılabilir. Zira, TTK nın 613. maddesi, 577/g  hükmünde  bahsedilen  ortakların  rekabet  yasağına  ilişkin  kanuni düzenlemedir. Bu düzenlemede esas sözleşme ile limited şirket ortaklarının sadece şirketle rekabet etme yasağının öngörülmesine izin verilmiş olmakla birlikte, esas sözleşmede ortakların diğer ortaklarla rekabet etme yasağının öngörülmesi,  bu  hükümden  ayrılan  bir  hüküm  olarak  değerlendirilebilir, dolayısıyla geçerli olduğu düşünülebilir. Ancak hükmün lâfzından söz konusu esas sözleşme hükmünün geçerli olduğu şeklinde bir sonuç çıkarılabilirse de, kanundaki bir hükümden farklı bir düzenleme yapmaya izin verilip verilmediği tespit edilirken, hükmün sadece lâfzına bakılmamalıdır. Zira kanun hükümleri lâfzî ve ruhu ile hüküm ifade ettiğinden, lâfzî yorumla tespit edilen anlamla yetinmemek, kanunun ruhunu da araştırmak gerekir. Bir hükmün lâfzından çıkan anlamın kanunun ruhuna uygun olmaması hâlinde kanunun özünün esas 2   Bkz. Rauf KARASU, Anonim Şirketlerde Emredici Hükümler İlkesi, 2. Bası, Ankara, 2015, s. 1 vd; Hasan, PULAŞLI, Şirketler Hukuku Şerhi, C. I, 4. Baskı Ankara, 2016, s. 284; İsmail, KIRCA / Feyzan Hayal ŞEHİRALİ, ÇELİK/Çağlar, MANAVGAT, Anonim Şirketler Hukuku, Cilt I Ankara, 2013, s. 160 vd.; Cafer EMİNOĞLU/Berrin DALGIÇ ALTINTAŞ, Türk Ticaret Kanunu nun 340. Maddesi: Sermaye Şirketleri Hukukunda Sözleşme Özgürlüğünün Sonu Mu?, Erciyes Üniversitesi Hukuk Fakültesi Dergisi, C. IX, S. 2, Yıl: 2014, 1-25. 64 Gazi Üniversitesi Hukuk Fakültesi Dergisi C. XX, Y. 2016, Sa. 2Rauf KARASU alınması gerekir. Hükümde kullanılan ifadeler hükmün amacını aştığında veya hükmün kastettiği olayları kapsamadığında daraltıcı veya genişletici yorum yapmak suretiyle hükümde geçen sözcük veya ifadeleri hükmün maksadına göre daraltmak ya da genişletmek gerekir. Yapılan bu yorum metoduyla kanun koyucunun yerine geçerek yeni bir hüküm ihdas edilmemekte, bilakis yasa koyucunun  gerçek  iradesini  ortaya  çıkarmak  suretiyle  kanun  koyucunun maksadına uygun hareket edilmiş olmaktadır.3 Bu kapsamda somut çalışma konumuz açısından da yorum yapılırken, öncelikle limited şirket ortakları için TTK da öngörülen rekabet yasağının amacının tespiti gerekmektedir. Ortaklar için öngörülen rekabet yasağı ile, şirket içindeki konumu nedeniyle şirketin sırları hakkında yakından bilgi sahibi olan ortakların bu bilgileri ve sahip oldukları yetkileri kötüye kullanarak şirkete zarar vermelerinin engellenmesi amaçlanmıştır.4 Oysa limited şirketlerde ortakların birbirlerinin ticari sırlarını ve  ticari  faaliyetleri  ile  ilgili  bilgilerini  öğrenme  imkanı  olmadığından, kararlaştırılan rekabet yasağının meşrutiyet temeli de olmayacaktır. Ayrıca rekabet yasağına ilişkin TTK da öngörülen hükümler ile korunmak istenen, ortakların kişisel menfaatleri değil, şirketin haklı menfaatleri olduğuna göre, TTK nın 577. maddesinin g) bendi, bir ortağın diğer ortaklarla rekabet etme yasağının kararlaştırılmasına izin veren bir hüküm olarak değerlendirilemez. Bu hükmün amacı, ortakların rekabet etme özgürlüğünü sınırlamak değil, şirketin menfaatlerini ortaklardan gelen tehlikelere karşı korumaktır.  Yine bu konuda yorum yapılırken dikkate alınması gereken bir husus da, bir sermaye şirketi olan limited şirkette ortakların şirketle rekabet etme yasağı bile ancak istisnai hallerde ve esas sözleşmeye hüküm konulmasıyla mümkün olduğuna göre, bir ortağın başka bir ortakla rekabet yasağının öngörülmesi limited şirketin temel yapısıyla bağdaşmayacaktır.  Son olarak belirtmek gerekir ki, bir hükmün emredici hüküm olup olmadığı konusunda yorum yapılırken, hükmün emredici mi yoksa yedek hüküm mü olduğu konusunda tereddüt oluşursa, hükmün emredici olduğu, dolayısıyla esas sözleşme ile aksinin kararlaştırılmasına izin verilmediği kabul edilmelidir.5 Bilindiği üzere iş hukukunda işçi lehine yorum ilkesi geçerlidir. Yine genel işlem şartlarından doğan uyuşmazlıklarda genel işlem şartlarını 3   Bkz. KARASU (2015), s. 50. 4   Bkz. N. FRANKO, Ticaret Şirketlerinde Rekabet Memnuiyeti, Batider 1985, C. 13, S. 1, s. 13 vd.  s. 25; Ersin, ÇAMOĞLU, Anonim Ortaklık Yönetim Kurulu Üyelerinin Rekabet Yasağı, Ikt. ve Mal., Der., 1969, C. XVI. S. 9,  s. 357; BGHZ 70, s. 331, 336; 104, s. 246, 251. 5   Bkz. KARASU (2015), s. 52. Gazi Üniversitesi Hukuk Fakültesi Dergisi C. XX, Y. 2016, Sa. 2 65Limited Şirket Esas Sözleşmesi İle Ortakların Diğer Ortaklarla Rekabet... düzenleyen aleyhine, tüketici lehine yorum ilkesi geçerlidir. Bu örneklerde olduğu gibi, anonim ve limited şirketler hukukunda da, emredici hükümler ilkesinin kabulünden sonra artık emredici hükümler lehine yorum ilkesinin geçerli olduğu söylenebilir.6  Yani TTK m. 340 ve 579 da yer alan açıkça ifadesine  rağmen  amaçsal  yorum  da  yapılabilir,  ancak  yorum  yapılırken tereddüt  halinde  hükmün  emredici  olduğu  kabul  edilmelidir.  Yukarıda yaptığımız yorumlar sonucunda, TTK nın 577. maddesinin g) bendinden, bir  ortağın  diğer  ortaklarla  rekabet  etme  yasağının  kararlaştırılmasına izin verildiği sonucu açıkça çıkmadığına göre ve tereddüt halinde hükmün emredici olduğunun kabul edilmesi gerektiği de dikkate alındığında, limited şirket esas sözleşmesi ile ortakların diğer ortaklarla rekabet etme yasağının öngörülemeyeceği sonucuna varmak gerekir.  İncelenmesi gereken bir husus da, limited şirket esas sözleşmesi ile ortakların diğer ortaklarla rekabet etme yasağının kararlaştırılması halinde, böyle  bir  hükmün  geçersizlik  türlerinden  hangisi  ile  sakat  olacağının tespitidir.  Kanaatimizce  söz  konusu  hüküm  mutlak  butlanla  (kesin hükümsüzlük)  sakat  bir  hüküm  olur.  Zira  yukarıda  ayrıntılı  olarak  izah ettiğimiz üzere, TTK da limitet şirketler için, hatta hiçbir şirket türü için ortakların  diğer  ortaklarla  rekabet  etme  yasağının  kararlaştırılabileceğine ilişkin bir hüküm yer almamaktadır. Kanaatimizce ortakların diğer ortaklarla rekabet edemeyeceğinin kararlaştırılması, limited şirketin temel yapısıyla bağdaşmamaktadır. TTK nın 622. maddesi ve 447. maddesi uyarınca limited şirketlerin temel yapısına aykırı esas sözleşme hükümleri ve genel kurul kararları kesin hükümsüz olduğuna göre, kararlaştırılan söz konusu rekabet yasağı da kesin hükümsüz olur.  Ortakların  diğer  ortaklarla  rekabet  etme  yasağı  6762  sayılı  TTK döneminde kararlaştırılmış ise, acaba bu tür sözleşme hükümleri de kesin hükümsüz sayılır mı? Kanaatimizce bu soruya olumlu cevap vermek gerekir. Zira, her ne kadar 6762 sayılı TTK da emredici hükümler ilkesi geçerli olmasa da, Türk Ticaret Kanununun Yürürlüğü ve Uygulama Şekli Hakkında Kanun nun 22. maddesine göre, anonim şirketler esas sözleşmelerini ve limited şirketler şirket sözleşmelerini, yayımı tarihinden itibaren onsekiz ay içinde Türk Ticaret Kanunuyla uyumlu hâle getirirler. Bu süre içinde gerekli  değişikliklerin  yapılmaması  hâlinde,  esas  sözleşmedeki  ve  şirket sözleşmesindeki düzenleme yerine Türk Ticaret Kanununun ilgili hükümleri uygulanır.  Bu  durumda  6762  sayılı  TTK  döneminde  hazırlanan  esas 6   Bkz. KARASU (2015), s. 52. 66 Gazi Üniversitesi Hukuk Fakültesi Dergisi C. XX, Y. 2016, Sa. 2Rauf KARASU sözleşme hükümleri, tanınan süre içinde yeni TTK hükümlerine uyumlu hale getirilmemiş ise, bu esas sözleşme hükümleri yerine Yeni TTK nın hükümleri geçerli olur ki, bu hükümlere göre de, söz konusu sözleşme hükmünün geçersiz olduğunu yukarıda belirtmiştik. B. Yasağın Rekabetin Korunması Hakkında Kanun Kapsamında  Değerlendirilmesi RKHK,  rekabet  düzenini  sağlamak  amacıyla  emredici  hükümler içerdiğinden, rekabet yasağı anlaşmalarının bu hükümlere aykırı olmaması gerekir.7  Bu  nedenle  ortakların  diğer  ortaklarla  rekabet  yasağına  ilişkin sözleşme hükümlerinin geçerliliğinin değerlendirilmesinde, TTK nın emredici hükümlerinin yanında RKHK hükümleri de dikkate alınacaktır.  Ortaklık sıfatı devam ederken ve bu sıfatın sona ermesinden itibaren belli bir süre için öngörülen rekabet yasağı ile ortakların diğer ortaklarla rekabet etmesi önlenmeye çalışılırken, kartel hukuku bu yasakları önlemeyi, dolayısıyla rekabeti sağlamayı amaç edinmiştir. RKHK nın 4. maddesine göre belirli bir  mal  veya  hizmet  piyasasında  doğrudan  veya  dolaylı  olarak  rekabeti engelleme, bozma ya da kısıtlama amacını taşıyan veya bu etkiyi doğuran yahut  doğurabilecek  nitelikte  olan  teşebbüsler  arası  anlaşmalar,  uyumlu eylemler ve teşebbüs birliklerinin bu tür karar ve eylemleri hukuka aykırı ve yasaktır. Bir anlaşmanın RKHK nın 4/1. maddesi çerçevesinde hukuka aykırı olduğunun kabul  edilebilmesi için, bu anlaşmanın doğrudan veya dolaylı olarak rekabeti sınırlama, bozma veya engelleme amacını taşıması veya bu etkiyi doğuran yahut doğurabilecek nitelikte olması gerekmektedir. Ortaklar için öngörülen rekabet yasağı, dürüst ve gerçek bir rekabetin ortadan kalkmasına neden olduğundan RKHK nın 4/1. maddesine aykırılık teşkil eder. RKHK nın 4/1. maddesine göre, bir anlaşmanın yasaklanabilmesi için, rekabeti sınırlama amacı  taşıması  veya  bu  etkiyi  doğurması  ya  da  doğurabilecek  nitelikte olması gerekir. RKHK, AT Anlaşması nın 81/1. maddesinden farklı olarak, anlaşmanın sadece güncel etkisinin değil, ilerde dogması muhtemel etkisinin de dikkate alınması gerektiğini belirterek, potansiyel rekabet olasılığını da açıkça düzenlemiştir. Buna göre bir anlaşma, fiilî etkileri itibariyle rekabeti sınırlayıcı  bulunmasa  da,  ilerideki  rekabeti  sınırlayıcı  etkiler  doğurmaya müsait ise, yine yasaklanabilecektir. Bu nedenle bir ortağın şirket ile rekabet 7   Bkz. Metin TOPÇUOĞLU, Rekabeti Kısıtlayan Teşebbüsler Arası İşbirliği Davranışları ve Hukuki Sonuçları, Ankara 2001, s. 175; Ozan CAN, 6102 Sayılı Türk Ticaret Kanunu na Göre Acentelikte Rekabet Yasağı Anlaşması, Ankara 2011, s. 118. Gazi Üniversitesi Hukuk Fakültesi Dergisi C. XX, Y. 2016, Sa. 2 67Limited Şirket Esas Sözleşmesi İle Ortakların Diğer Ortaklarla Rekabet... teşkil  edecek  faaliyetinin,  rekabet  yasağı  sözleşmesinin  yapılma  anında olması, RKHK nın 4/1 maddesinin uygulanması açısından şart değildir.8 Ortakların şirketle rekabet etme yasağının öngörülmesi, belli şartlar altında geçerli kabul edilirken, bir ortağın şirketin başka bir ortağı ile rekabet etme yasağı geçerli kabul edilemez. Zira böyle bir esas sözleşme hükmü rekabet yasağını haklı gösterecek hiçbir nedene dayanmamaktadır. Bu konuda Alman  hukukunda  geliştirilen  Immanenztheorie ye  göre  rekabet  hukuku, RKHK a rağmen, şirketler hukukunda yöneticiler ve ortaklar için öngörülen rekabet yasağını, bir şirketin ticarî faaliyetlerinin güven içerisinde devamının sağlanması için gerekli olduğu ölçüde hazmetmektedir.10 Oysa ortakların diğer ortaklarla rekabet yasağında şirketin haklı bir menfaatinin olduğu söylenemez. Zira bu gibi durumlarda şirket sırlarının kullanılması ve dolayısıyla şirketin zarar görmesi ihtimali söz konusu olamaz. Menfî içerikli edimlerde borçlunun ekonomik alandaki hareket özgürlüğünü sınırlayan sözleşmeler, alacaklının menfaati haklı gösterdiği ölçüde geçerlidir. Nitekim Alman Ticaret Kanunu (HGB),  şirket  temsilcileri  için  öngörülen  rekabet  yasağının  geçerliliğini, işverenin haklı bir menfaatinin bulunması şartına bağlamıştır (§ 74/I HGB). Aynı şekilde TBK m. 444 ve 445 de, hizmet sözleşmesinin bitiminden sonra işçi  için  öngörülecek  rekabet  yasağının  geçerliliği,  işverenin  önemli  bir menfaatinin bulunması şartına bağlanmıştır. Yine TTK nın 123. maddesi, acentenin müvekkili karşısındaki zayıf konumunu göz önüne alarak ve onun ekonomik geleceğinin korunması için, rekabet yasağı konusunda yer, konu ve süre bakımından sınırlar getirmiştir.11 C. Yasağın Anayasa Türk Borçlar Kanunu ve Türk Medeni Kanunu Kapsamında Değerlendirilmesi Anayasamızın 48/1. maddesi uyarınca herkes dilediği alanda çalışma, sözleşme  yapma  ve  özel  teşebbüsler  kurma  özgürlüğüne  sahiptir.  Aynı 8    Rauf KARASU, Limited Şirketlerde Şirketten Ayrılan Ortaklar İçin Sözleşme İle Öngörülen Şirketle Rekabet Yasağı, Batider, C. XXII S. 4, s. 85. 9   Ayrıntılı bilgi için bkz. KARASU (2004), s. 87 vd. 10  Bkz. Karsten SCHMİDT, Vertragliche Wettbewerbsverbote im deutschen Kartellrecht, ZHR 149 (1985), s. 1, 7, 10 vd.; Wernhard MÖSCHEL, Recht der Wettbewerbsbeschränkungen, Köln-Berlin-Bonn- München 1983, s. 35; Andreas MÜLLER, Das Wettbewerbsverbot des GmbH-Gesellschafters undseine körperschaftsteuerlichen Folgen, Frankfurt am Main 1985, Rn. 204; Rauf KARASU, Informationsrecht des GmbH-Gesellschafters unter besonderer Berücksichtigung der Lösungsmöglichkeiten zur Unangemessenheit des § 51 a GmbHG, Konstanz 2003, s. 169. 11  Bu konuda ayrıntılı bilgi için bkz. Can, 1 vd.   68 Gazi Üniversitesi Hukuk Fakültesi Dergisi C. XX, Y. 2016, Sa. 2Rauf KARASU şekilde TBK nın  26/1.  hükmüne  göre,  taraﬂ ar,  bir  sözleşmenin  içeriğini kanunda  öngörülen  sınırlar  içinde  özgürce  belirleyebilirler.  BK nın  27. maddesine göre ise, Kanunun emredici hükümlerine, ahlaka, kamu düzenine, kişilik haklarına aykırı veya konusu imkânsız olan sözleşmeler kesin olarak hükümsüzdür.  MK m. 23 uyarınca da Kimse özgürlüklerinden vazgeçemez veya onları kanuna veya ahlaka aykırı olarak sınırlayamaz. Özellikle ticarî doğruluk ve dürüstlüğe sığmayan, bir tarafın iktisadî hürriyetini aşırı derecede kısıtlayan veya aşırı bir süre bağlılık yaratan sözleşmeler ahlâka aykırı olup hükümsüzdürler.12 Ortakların diğer ortaklarla rekabet etme yasağını öngören esas sözleşme hükümleri, ticarî doğruluk ve dürüstlüğe sığmamakta,  onların iktisadî hürriyetini aşırı derecede kısıtlamaktadır.  Örneğin inşaat mühendisi bir gerçek kişinin ortak olduğu bir şirket, sadece gıda alanında faaliyet gösterdiği halde, şirket esas sözleşmesinde, inşaat şirketlerinde inşaat mühendisi olarak çalışmasının yasaklanması, mesleği inşaat mühendisi olan ortağın çalışma özgürlüğünü ortadan kaldırır ve dürüstlük ilkesi ve ahlakla bağdaşmaz. Aynı şekilde tüzel kişi ortaklardan oluşan bir limited şirkette, ortakların diğer ortaklarla rekabet etme yasağının öngörülmesi, bazen tüzel kişi ortağın hiçbir faaliyet gösterememesi sonucunu doğurabilir. Anayasamızın ve TBK nın ve TMK nın yukarıdaki hükümleri birlikte değerlendirildiğinde, şirketin korunmaya değer haklı menfaatlerine hizmet etmeyen ve süre, yer ve konusu açısından şirket ortaklarına mesleklerinin icrasını  veya  ticaret  yapma  imkânını  aşırı  derecede  güçleştiren  rekabet yasaklarının geçerli olmadığı kanaatindeyiz. SONUÇ 6762 sayılı TTK nın yürürlükte olduğu dönemde, Kanun da açıkça yasaklanmayan her konunun, kural olarak esas sözleşme ile düzenlenebileceği anlayışı hakim iken, 6102 sayılı TTK nın 579. maddesi ile kabul edilen emredici hükümler ilkesi uyarınca, esas sözleşme, limited şirketlere ilişkin hükümlerden ancak Kanun da açıkça izin verilmesi hâlinde sapabilmektedir. TTK nın 613/2 hükmünde limited şirket esas sözleşmesi ile ortakların şirketle rekabet  etme  yasağının  öngörülmesine  izin  verilirken,  ortakların  diğer ortaklarla rekabet etme yasağının öngörülüp öngörülemeyeceği konusunda TTK da bir düzenleme yer almamaktadır. Bu nedenle emredici hükümler ilkesi uyarınca, limited şirket esas sözleşmesi ile ortakların diğer ortaklarla rekabet etme yasağının kararlaştırılamayacağı kanaatindeyiz. 12  Bkz. Kemal OĞUZMAN/M. Turgut ÖZ, Borçlar Hukuku, Genel Hükümler, İstanbul, s. 77; KARASU (2004), s. 90. Gazi Üniversitesi Hukuk Fakültesi Dergisi C. XX, Y. 2016, Sa. 2 69Limited Şirket Esas Sözleşmesi İle Ortakların Diğer Ortaklarla Rekabet... Ortakların diğer ortaklarla rekabet yasağını öngören esas sözleşme hükümleri,  RKHK nın  4/1  hükmüne  de  aykırıdır.  Zira  bu  tür  hükümler rekabeti sınırlama, bozma veya engelleme amacını taşımaktadır. Ayrıca bu tür rekabet yasaklarında, meşru ve dürüst bir rekabeti sınırlamayı haklı gösterecek bir menfaat de söz konusu değildir.  Ortakların diğer ortaklarla rekabetini yasaklayan sözleşme hükümleri Anayasamızın 48/1. hükmü, TBK nın 26/1, 27 maddeleri ve TMK nın 23. maddesine de aykırılık teşkil etmektedir. Ortakların diğer ortaklarla rekabet etme yasaklarının öngörüldüğü esas sözleşme hükümleri TTK, RKHK, TBK ve TMK nın emredici hükümlerine aykırı olduğundan, kesin hükümsüzlükle sakattır. Bu nedenle söz konusu rekabet yasaklarının geçersizlikleri kural olarak herhangi bir süreye tabi olmaksızın tespit edilebilir.",
     "Kaynakça": "EMİNOĞLU,  Cafer/DALGIÇ  ALTINTAŞ,  Berrin,  “Türk  Ticaret Kanunu nun  340.  Maddesi:  Sermaye  Şirketleri  Hukukunda  Sözleşme Özgürlüğünün Sonu Mu?”, Erciyes Üniversitesi Hukuk Fakültesi Dergisi, C. IX, S. 2, Yıl: 2014, 1-25. CAN, Ozan: 6102 Sayılı Türk Ticaret Kanunu na Göre Acentelikte Rekabet Yasağı Anlaşması, Ankara 2011 ÇAMOĞLU, Ersin: “Anonim Ortaklık Yönetim Kurulu Üyelerinin Rekabet Yasağı”, Ikt. ve Mal., Der., 1969, C. XVI. S. 9, s. 357 vd. FRANKO, N.: “Ticaret Şirketlerinde Rekabet Memnuiyeti”, Batider 1985, C. 13, S. 1, s. 13 vd.  KARASU, Rauf: Anonim Şirketlerde Emredici Hükümler İlkesi, 2. Bası, Ankara, 2015. KARASU, Rauf: “Limited Şirketlerde Şirketten Ayrılan Ortaklar İçin Sözleşme İle Öngörülen Şirketle Rekabet Yasağı”, Batider, C. XXII S. 4, s. 80-96. 70 Gazi Üniversitesi Hukuk Fakültesi Dergisi C. XX, Y. 2016, Sa. 2Rauf KARASU KARASU,  Rauf;  Informationsrecht  des  GmbH-Gesellschafters unter  besonderer  Berücksichtigung  der  Lösungsmöglichkeiten  zur Unangemessenheit des § 51 a GmbHG, Konstanz 2003. KIRCA,  İsmail/ŞEHİRALİ  ÇELİK,  Feyzan  Hayal/MANAVGAT, Çağlar: Anonim Şirketler Hukuku Cilt I Ankara, 2013. MÖSCHEL,  Wernhard:  Recht  der  Wettbewerbsbeschränkungen, Köln-Berlin-Bonn- München 1983 MÜLLER,  Andreas:  Das  Wettbewerbsverbot  des  GmbHGesellschafters undseine körperschaftsteuerlichen Folgen, Frankfurt am Main 1985 OĞUZMAN,  Kemal/ÖZ,  M.  Turgut:  Borçlar  Hukuku,  Genel Hükümler, İstanbul 2000. SCHMİDT,  K..:  “Vertragliche  Wettbewerbsverbote  im  deutschen Kartellrecht”, ZHR 149 (1985), s. 1-27. PULAŞLI¸ Hasan: Şirketler Hukuku Şerhi, C. I, 4. Baskı Ankara, 2016. TOPÇUOĞLU,  Metin:  Rekabeti  Kısıtlayan  Teşebbüsler  Arası İşbirliği Davranışları ve Hukuki Sonuçları, Ankara 2001. Gazi Üniversitesi Hukuk Fakültesi Dergisi C. XX, Y. 2016, Sa. 2 71"
}