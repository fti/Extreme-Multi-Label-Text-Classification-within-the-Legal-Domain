{
     "Tip": "Makale",
     "Dergi İsmi": "Gazi Üniversitesi Hukuk Fakültesi Dergisi",
     "Üniversite İsmi": "",
     "Gün": "",
     "Ay": "",
     "Yıl": "2015",
     "Cilt": "19",
     "Sayı": "4",
     "Başlık": "KAMU GÖREVLİLERİNİN MİLLETVEKİLLİĞİSEÇİMLERİNE KATILMAK ÜZERE GÖREVDENÇEKİLMELERİ VE GÖREVE DÖNMELERİ",
     "Title": "RESIGNATIONS OF CIVIL SERVANTS FROM DUTIES FOR PARTICIPATING IN ELECTIONS FOR MEMBERS OF PARLIAMENT AND RETURNING TO FORMER DUTIES",
     "Yazar İsmi": [
          "Erdal ABDULHAKİMOĞULLARI",
          "Burcu ERDİNÇ"
     ],
     "Danışman İsmi": "",
     "Anahtar Kelimeler": [
          "Kamu Görevlisi",
          "Siyasi Katılım Hakkı",
          "Seçim",
          "Görevden Çekilme",
          "Göreve Dönme"
     ],
     "Keywords": [
          "Civil Servant",
          "Right to Participate in Politics",
          "Election",
          "Resignation from Duties",
          "Returning to Duties"
     ],
     "Özet": "Kamu  görevlilerinin  milletvekili  seçimlerinde  aday  olabilmeleri  için görevlerinden ayrılmaları gerekmektedir. Bu şart hem Anayasada hem de Milletvekili Seçimi  Kanunu nda  yer  almaktadır.  Anayasal  zorunluluk  gereği  görevinden ayrılanların, aday olamamaları ya da milletvekili seçilememeleri halinde görevlerine dönebilmeleri mümkündür. Bu hak, istisnaları ile birlikte, Seçimlerin Temel Hükümleri Hakkında  Kanun da  yer  almaktadır.  Bazı  kamu  görevlilerinin  göreve  dönmesi yasaklanmıştır. Göreve dönme, aday olamama ya da milletvekili seçilememe halinde zorunlu kılınmıştır, idarenin takdirinde değildir. Ancak görev ifa ettikten sonra göreve dönme her görevli bakımından ilgili kanununda farklı düzenlenmiştir.",
     "Abstract": "It is required for civil servants to resign from their duties in order to be candidates in elections for members of parliament. This stipulation is included both in the Constitution and in the Law for the Election of Members of Parliament. As a Constitutional absolute necessity, it is possible for those who resign from their duties to return to their duties in case they do not become candidates or they are not elected as members of parliament. This right, together with exceptions, is included in the Law   Doç. Dr., Gazi Üniversitesi Hukuk Fakültesi Anayasa Hukuku Anabilim Dalı, Öğretim Üyesi, erdalabdulhak@hotmail.com    Arş. Gör., Ufuk Üniversitesi Hukuk Fakültesi İdare Hukuku Anabilim Dalı Öğretim Üyesi, Araştırma Görevlisi, burcuerdnc@gmail.com Gazi Üniversitesi Hukuk Fakültesi Dergisi C. XIX, Y. 2015, Sa. 4 227Kamu Görevlilerinin Milletvekilliği Seçimlerine Katılmak Üzere Görevden... on the Basic Decrees of Elections. It has been forbidden for some civil servants to return to their duties. Returning to their duties has been made absolutely necessary in case former civil servants do not become a candidate or they are not elected; it is not under the discretion of the administration where they worked. However, returning to duties after performing these duties has been regulated diﬀ erently in the related law from the aspect of each employee. Key Words: Civil Servant, Right to Participate in Politics, Election, Resignation from Duties, Returning to Duties. GİRİŞ Kamu görevlilerinin, Anayasal bir hak olan siyasi katılım haklarını kullanarak  milletvekili  seçimlerine  katılmaları,  hem  Anayasamızın  76. Maddesinde hem de seçimlere ilişkin kanuni düzenlemelerde görevlerinden çekilmeleri şartına bağlanmaktadır. Ancak konuya ilişkin yasal düzenlemelerde bu  şarta  tabi  olanlar,  bütün  kamu  görevlileri  olarak  belirtilmemiştir. Anayasada ve seçimlere ilişkin diğer mevzuatta görevden çekilmesi gereken kamu  görevlilerinin  kapsamı  farklıdır.  Düzenlemelerde  sayılan  kamu görevlilerinin  görevlerinden  çekilmeleri  gerekliliği  açık  olmakla  birlikte, sayılmayan  kamu  görevlilerinin  görevlerinden  çekilmelerinin  gerekip gerekmeyeceği kanuni bir düzenlemeye sahip değildir. Bu nedenle sayılanlar dışında kalan kamu görevlilerinin seçimlere katılabilmek için görevlerinden çekilip  çekilmeyeceğine  ilişkin  kararlar,  Yüksek  Seçim  Kurulu nun takdirindedir. Kamu görevlisi kavramı, en genel anlamıyla idarenin insan unsurunu ifade etmektedir. İdare, iradesini kamu görevlileri aracılığıyla açıklar. Bireyler karşısında kamu gücü dediğimiz ayrıcalıklı ve üstün güce sahip idarenin iradesini  açıklayan  kamu  görevlileri,  bu  gücü  kendilerine  siyasi  avantaj sağlayacak şekilde kullanabilirler. Dolayısıyla idare adına irade açıklama yetkisine sahip bu kişilerin, siyasi katılım haklarını kullanırken görevlerinin sağladığı  avantajlardan  yararlanmalarını  önlemek  amacıyla  görevlerinden çekilmeleri  esası  öngörülmüştür.  Bu  düzenleme,  Anayasa  tarafından vatandaşlara tanınmış olan siyasi katılım hakkının eşit şartlarda kullanılmasını sağlamak adına yerindedir. Çalışmanın konusu oldukça güncel tartışmaları içermektedir. Ülkemizde 2015 yılı içerisinde iki kez milletvekili genel seçimleri yapılmıştır. İlk seçim 228 Gazi Üniversitesi Hukuk Fakültesi Dergisi C. XIX, Y. 2015, Sa. 4Erdal ABDULHAKİMOĞULLARI /Burcu ERDİNÇ olan 7 Haziran seçimleri sonucu hükümet kurulamamış ve Anayasanın 116. Maddesine  dayanılarak  Cumhurbaşkanının  kararıyla  1  Kasım  tarihinde yeniden seçim yapılmıştır. Özellikle 7 Haziran 2015 tarihli milletvekili seçimi sürecinde çalışmamızın konusunu ilgilendiren birtakım gelişmeler yaşanmıştır. Milli İstihbarat Teşkilatı (MİT) Müsteşarı Hakan Fidan ın adaylık için istifası; ardından adaylıktan vazgeçip göreve dönmesi ve üstelik bir Bakanlar Kurulu Kararı ile görevine dönmesi konuya ilişkin tartışmaları beraberinde getirmiştir. Bunun yanı sıra, CHP İzmir adayı Atilla Sertel in, aday gösterildikten sonra yapılan itiraz üzerine vaktinde görevinden istifa etmemiş olması nedeniyle Yüksek Seçim Kurulu tarafından adaylığının iptali çalışmamızla yakından ilgili olan bir diğer tartışma konusudur. Bu gibi güncel gelişmeler gözetilerek, özellikle kanuni düzenleme bulunmayan alanlar aydınlatılmaya çalışılacaktır. Yüksek Seçim Kurulu, bilindiği üzere seçimlere ilişkin olarak kanunlarda düzenleme bulunmayan hallerde karar mercidir ve Kurulun kararları aleyhine başka bir mercie başvurulamaz. Bu nedenle çalışmamız çerçevesinde Kurul kararlarını incelemenin ve değerlendirmenin önemi haizdir. Özellikle Danıştay kararlarıyla şekillenen seçim sürecinden sonra kamu görevine dönme konusu çeşitli tartışmalara neden olmaktadır. Konuya ilişkin kapsamlı düzenlemeler mevcut olmadığından, somut olaylar çerçevesinde, bu  olaylara  ilişkin  yargı  içtihatları  ve  Yüksek  Seçim  Kurulu  kararları doğrultusunda değerlendirmeler yapılmaktadır. Çalışmamız bu gibi tartışmalı konulara farklı bir bakış açısı ve açıklık kazandırma amacı taşımaktadır. Bu doğrultuda hazırlanan makalenin birinci bölümünde kamu görevlisi kavramı ve  görevden  çekilmeye  ilişkin  düzenlemelere  yer  verilmektedir.  İkinci bölümde ise, aday olabilmek için görevden çekilen kamu görevlilerinin göreve dönmesi hususu konuya ilişkin kanuni düzenlemeler ile Danıştay ve Yüksek Seçim Kurulu kararları çerçevesinde ele alınmaktadır. BÖLÜM I: KAMU GÖREVLİSİ KAVRAMI VE GÖREVDEN ÇEKİLME A.  KAMU GÖREVLİSİ KAVRAMI İdarenin insan unsurunu oluşturan kamu görevlisi kavramını1, geniş anlamda kamu görevlisi ve dar anlamda kamu görevlisi olarak ayırmak gerekir. Geniş anlamda kamu görevlisi, hukuki durumlarına ve yaptıkları 1   Anayasa 128. Maddesinde kamu görevlisi kavramına yer vermiştir. Devletin,  kamu iktisadi teşebbüsleri ve diğer kamu tüzelkişilerinin genel idare esaslarına göre yürütmekle yükümlü oldukları kamu hizmetlerinin gerektirdiği asli ve sürekli görevleri yerine getiren kişiler olarak memurlar ve diğer kamu görevlileri ifade edilmiştir. Gazi Üniversitesi Hukuk Fakültesi Dergisi C. XIX, Y. 2015, Sa. 4 229Kamu Görevlilerinin Milletvekilliği Seçimlerine Katılmak Üzere Görevden... görevin niteliğine bakılmaksızın kamu kesiminde görev yapan herkesi ifade eder.2 Örneğin, Cumhurbaşkanı, başbakan, milletvekili vb. Dar anlamda kamu görevlisi ise, devletin siyasi yapısını oluşturan organdaki görevliler ile kamu kesiminde özel hukuk hükümlerine tabi olan görevliler dışında kalan kamu görevlilerini ifade eder.3 Dar anlamda kamu görevlileri, faaliyetlerini meslek olarak yapan kişileridir. Kamu kesiminde bir teşkilata bağlı olarak görev yapmak, kamu görevlisi olmak için muhakkak bulunması gereken bir koşuldur.4 Bu koşul için, kamu görevliliğinin organik koşulu da diyebiliriz. Kamu kesiminde çalışan herkes, idari esaslara tabi olmamakla birlikte, her kamu görevlisi dediğimiz insan unsuru sadece kamu kesiminde bir teşkilatta çalışmalıdır. Kamu görevlilerinin milletvekili adayı olabilmek için, görevlerinden çekilmeleri  yönündeki  gereklilik  ve  bazı  özel  durumlara  (örneğin  vakıf üniversitesi  öğretim  elemanlarının  aday  olmak  istemeleri  haline)  ilişkin değerlendirme  yapma  gerekliliği,  kamu  görevlisi  kavramıyla  sıkı  sıkıya ilişkilidir. Yerine  getirilen  görevin  niteliği  gereği,  siyasi  nitelikli  bir  işe girişildiğinde kamu görevlisi olarak devam etmemek gerekir. Dar  anlamda  kamu  görevlileri  muhakkak  istifa  etmeliyken,  geniş anlamda kamu görevlileri bakımından net bir biçimde bunu söylemek zordur. Örneğin, vakıf üniversitelerinde çalışan öğretim üyeleri5, bir kamu hizmeti (yükseköğretim kamu hizmeti) görüyor olmaları nedeniyle hizmetle ilgili 2   Metin GÜNDAY, İdare Hukuku, İmaj Yayınevi, Ankara, 2011, s. 580; Bahtiyar AKYILMAZ / Murat SEZGİNER / Cemil KAYA, Türk İdare Hukuku, 5. Baskı, Seçkin Yayıncılık, Ankara, 2014, s. 623; Ethem Ender ATAY, İdare Hukuku, Turhan Kitabevi, Ankara, 2012, s. 781-782. 3   GÜNDAY, s. 580; AKYILMAZ / SEZGİNER / KAYA, s. 624; ATAY, s. 782. 4   GÜNDAY, s. 579. 5   Vakıf üniversitesi öğretim üyeleri ile üniversite arasındaki sözleşmenin niteliğine ilişkin bir çalışmada öğretim üyesi-öğretim görevlisi ayrımına yargı kararları çerçevesinde dikkat çekilmiştir. Bkz. Murat DEMİRCİOĞLU / Hasan Ali KAPLAN, Uyuşmazlık Mahkemesi nin 21.5.2012, 5.11.2012 Ve 24.12.2012 Tarihli Kararları Işığında Vakıf Üniversitelerinde Görev Yapmakta Olan Öğretim Üyeleri İle Üniversiteler Arasındaki Sözleşmelerin Hukuki Niteliği, Dokuz Eylül Üniversitesi Hukuk Fakültesi Dergisi, C. 15 (Özel Sayı), 2013, s. 54 vd; Tartışma konusu olan kavram, 2547 sayılı Yükseköğretim Kanunu md. 3 te tanımlandığı üzere Yardımcı Doçent, Doçent ve Profesör kadrolarını karşılayan öğretim üyesi kavramıdır. Öğretim görevlisi, ders vermek ve uygulama yaptırmakla yükümlü bir öğretim elemanı olup, öğretim üyesi gibi bir kadroya sahip değildir. Bu nedenle öğretim görevlisi ile üniversite arasındaki sözleşmenin niteliği tartışılabilir. Ancak öğretim üyeleri bakımından aradaki sözleşmenin idari nitelik taşıdığı kanaatimizce tartışmasızdır. İlgili makalede öğretim üyeleri ile üniversite arasındaki sözleşme iş sözleşmesi olarak nitelendirilmiştir. Bu görüşe katılmak mümkün değildir. Bkz. DEMİRCİOĞLU / KAPLAN, s. 72. 230 Gazi Üniversitesi Hukuk Fakültesi Dergisi C. XIX, Y. 2015, Sa. 4Erdal ABDULHAKİMOĞULLARI /Burcu ERDİNÇ hususlarda kamu görevlisi sıfatını haizdir.6 Danıştay 8. Dairesi, öğretim üyeleri ile üniversite arasındaki hizmet sözleşmesini idari hizmet sözleşmesi olarak nitelendirmektedir.7 Danıştay İdari Dava Daireleri Kurulu nun ve Uyuşmazlık Mahkemesi nin kararları da bu yöndedir.8 Bu bağlamda, yargı kararını dayanak aldığımızda ve üniversitelerin bir kamu tüzel kişiliği olduğunu ve görülen hizmetin de bir kamu hizmeti olduğunu birlikte değerlendirdiğimizde, öğretim üyelerinin bütün şartlarıyla dar anlamda olmasa da bir kamu görevlisi olduğunu kabul etmek gerekir. B.  GÖREVDEN ÇEKİLMEYE İLİŞKİN DÜZENLEMELER 1.  Anayasal Düzenleme: Md. 76/3 Milletvekili seçilme yeterliliğini düzenleyen 1982 Anayasasının 76. maddesi, ilk fıkrasında kurala yer vermiş, ikinci fıkrasında ise istisnaları düzenlemiştir.  Kural,  yirmi  beş  yaşını  dolduran  her  Türk  vatandaşının milletvekili seçilebilmesidir. Maddenin ikinci fıkrasında düzenlenen istisna hükmüne göre ise en az ilkokul mezunu olmayanlar, kısıtlılar, yükümlü olduğu askerlik hizmetini yapmamış olanlar, kamu hizmetinden yasaklılar, taksirli suçlar hariç toplam bir yıl veya daha fazla hapis ile ağır hapis cezasına hüküm giymiş olanlar; zimmet, ihtilas, irtikâp, rüşvet, hırsızlık, dolandırıcılık, sahtecilik, inancı kötüye kullanma, dolanlı iﬂ as gibi yüz kızartıcı suçlarla, 6   Vakıf üniversitesi öğretim üyelerinin mali haklar bakımından iş sözleşmesine tabi oldukları Anayasada  ya  da Yükseköğretim  Kanunu nda  açıkça  düzenlenmemekte,  ancak  Vakıf Yükseköğretim Kurumları Yönetmeliği nin Öğretim elemanları başlıklı 23. maddesinde ilgili personelin aylık ve diğer özlük hakları bakımından 4857 sayılı İş Kanunu hükümlerine tabi olacağı düzenlenmektedir. Anayasa nın Yükseköğretim Kurumları başlıklı 130. maddesine göre, mali ve idari konuların Devlet eliyle kurulan yükseköğretim kurumları için öngörülen hükümlere tabi olmadığı belirtilmiştir: Vakıﬂ ar tarafından kurulan yükseköğretim kurumları, mali ve idari konuları dışındaki akademik çalışmaları, öğretim elemanlarının sağlanması ve güvenlik yönlerinden, Devlet eliyle kurulan yükseköğretim kurumları için Anayasada belirtilen hükümlere tabidir. Adı geçen Yönetmelik ise, açık biçimde aylık ve diğer özlük hakları bakımından 4857 sayılı İş Kanunu hükümlerine tabi olunacağını belirtmektedir. 7   Danıştay 8. Dairesi nin 04.02.2003 tarih ve E. 2002/5557, K. 2003/561 sayılı kararı için bkz. Ahmet KALAFAT, Bir Danıştay Kararı Üzerine Vakıf Üniversitesi Akademik Personelinin Hukuki Statüsüne İlişkin Bazı Değerlendirmeler, İstanbul Ticaret Üniversitesi Sosyal Bilimler Dergisi, Yıl 12, Sa. 24, Güz 2013/2, s. 157. 8   Danıştay İDDK nun 12.03.2010 tarih ve E. 2010/5 sayılı YD itiraza ilişkin kararı için bkz. www.kazancı.com.tr, Erişim Tarihi: 18.07.2015; Uyuşmazlık Mahkemesi nin 24.12.2012 tarih ve E. 2012/273, K. 2012/289 sayılı kararı için bkz. www.kazancı.com.tr, Erişim Tarihi: 18.07.2015. Gazi Üniversitesi Hukuk Fakültesi Dergisi C. XIX, Y. 2015, Sa. 4 231Kamu Görevlilerinin Milletvekilliği Seçimlerine Katılmak Üzere Görevden... kaçakçılık, resmi ihale ve alım satımlara fesat karıştırma, Devlet sırlarını açığa vurma, terör eylemlerine katılma ve bu gibi eylemleri tahrik ve teşvik suçlarından biriyle hüküm giymiş olanlar, aﬀ a uğramış olsalar bile milletvekili seçilemezler. Milletvekili  seçilme  şartlarına  ilişkin  bu  maddenin  son  fıkrasında, birtakım kamu görevlilerinin aday olabilmek için görevlerinden çekilmeleri gerekliliği yer almaktadır. Fıkraya göre; Hâkimler ve savcılar, yüksek yargı organları  mensupları,  yükseköğretim  kurumlarındaki  öğretim  elemanları, Yükseköğretim  Kurulu  üyeleri,  kamu  kurum  ve  kuruluşlarının  memur statüsündeki görevlileri ile yaptıkları hizmet bakımından işçi niteliği taşımayan diğer  kamu  görevlileri  ve  Silahlı  Kuvvetler  mensupları,  görevlerinden çekilmedikçe, aday olamazlar ve milletvekili seçilemezler. Anayasanın söz konusu maddesi, milletvekili adayı olabilmek ve milletvekili seçilebilmek için görevinden ayrılması gerekenleri açık biçimde saymıştır. İlgili  hükmün  gerekçesinde9,  kamu  hizmetlerinde  görev  alanların milletvekili seçilme şartlarının düzenlenmesinin kanuna bırakılması uygun görüldüğü; ancak Hâkimler ve Silahlı Kuvvetler mensuplarının mesleklerinden çekilmedikçe aday olmaları uygun görülmediği belirtilmiştir. 1961-1980 arası uygulamalarda bu nitelikteki kamu hizmetlilerinin önemli görevler görmeleri nedeniyle bir siyasî partiden veya serbestçe aday olmalarının mesleklerinden çekilmelerine bağlanması uygun görüldüğü de gerekçede yer almıştır. Kamu  personelinin  milletvekili  seçimlerine  katılabilmesi  için görevinden çekilmesi şartı 1876 tarihli Kanuni Esasi döneminde Anayasada yer almamaktaydı. Sonrasında 1923 Anayasası döneminde sadece kendi seçim çevresiyle sınırlı olan şartın kapsamı, 1982 Anayasası ile birlikte oldukça genişlemiştir.10 Yaşanan darbe dönemlerinin ardından, yönetenlerin insanları siyasetten uzaklaştırma amacıyla bu durumu açıklamak mümkündür. 2.  Kanuni Düzenleme: 2839 Sayılı Milletvekili Seçim Kanunu, Md. 18 Milletvekili  Seçim  Kanunu,  Anayasa  ile  aynı  doğrultuda  olarak seçilme yeterliğini 10. maddesinde düzenlemiştir: Yirmi beş yaşını dolduran her  Türk  vatandaşı  milletvekili  seçilebilir. Bu  yeterliliğin  yanı  sıra  12. maddesinin birinci fıkrasında, bir siyasi partiye mensup olsun veya olmasın seçilme yeterliğine sahip her Türk vatandaşının ilgili Kanun hükümlerine 9   Madde gerekçesi için bkz. https://yenianayasa.tbmm.gov.tr/docs/gerekceli_1982_anayasasi. pdf, Erişim Tarihi: 10.06.2015. 10  Ayhan DÖNER, Geçmişten Günümüze Türk Hukukunda Kamu Görevlilerinin Seçimlerde Adaylığı, Ankara Üniversitesi Hukuk Fakültesi Dergisi, C. 58, Sa. 4, 2009, s. 737-776. 232 Gazi Üniversitesi Hukuk Fakültesi Dergisi C. XIX, Y. 2015, Sa. 4Erdal ABDULHAKİMOĞULLARI /Burcu ERDİNÇ göre milletvekilliğine adaylığını koyabileceğini düzenlemiştir. Kanunun 11. maddesinde yer alan milletvekili seçilemeyecek olanlara ilişkin düzenleme, Anayasa ile aynı kapsamdadır. Milletvekili Seçim Kanunu nun, konumuz bakımından asıl önem arz eden, Adaylık için görevden çekilmesi gerekenler başlıklı 18. maddesi hükmü ise şu şekildedir: Hâkimler ve savcılar, yüksek yargı organları mensupları, yükseköğretim kurumlarındaki öğretim elemanları, Yükseköğretim Kurulu, Radyo ve Televizyon Üst Kurulu üyeleri, kamu kurumu ve kuruluşlarının memur statüsündeki görevlileri ile yaptıkları hizmet bakımından işçi niteliği taşımayan diğer kamu görevlileri, aday olmak isteyen belediye başkanları ve subaylar ile astsubaylar, aday olmak isteyen siyasi partilerin il ve ilçe yönetim kurulu başkan ve üyeleri ile belediye meclisi üyeleri, il genel meclisi üyeleri, kamu kurumu niteliğindeki meslek kuruluşları ile sendikalar, kamu bankaları ile üst birliklerin ve bunların üst kuruluşlarının ve katıldıkları teşebbüs veya ortaklıkların yönetim ve denetim kurullarında görev alanlar genel ve ara  seçimlerin  başlangıcından  bir  ay  önce  seçimin  yenilenmesine  karar verilmesi halinde yenileme kararının ilanından başlayarak yedi gün içinde görevlerinden ayrılma isteğinde bulunmadıkça adaylıklarını koyamazlar ve aday gösterilemezler. Görüldüğü  üzere,  Milletvekili  Seçim  Kanunu nun  18.  maddesi, Anayasanın  76.  maddesinden  ayrıntılı  bir  düzenleme  getirmiştir.  Kanun, milletvekili adayı olabilmek için görevden çekilmesi gerekenleri Anayasa dan daha geniş yorumlamıştır.11 Anayasada öngörülmeyen RTÜK üyeleri, aday olmak isteyen belediye başkanları, aday olmak isteyen siyasi partilerin il ve ilçe yönetim kurulu başkan ve üyeleri ile belediye meclisi üyeleri, il genel meclisi üyeleri, kamu kurumu niteliğindeki meslek kuruluşları ile sendikalar, kamu bankaları ile üst birliklerin ve bunların üst kuruluşlarının ve katıldıkları teşebbüs veya ortaklıkların yönetim ve denetim kurullarında görev alanlar da aday olabilmek için görevden çekilmesi gereken kişiler olarak ifade edilmiştir. Her iki düzenleme bakımından görevden çekilmesi gereken kişiler arasında  yer  alan  yükseköğretim  kurumlarındaki  öğretim  elemanları tartışma yaratan konulardan biridir. Vakıf üniversitelerinde çalışan öğretim üyeleri12,  yükseköğretim  kamu  hizmeti  görmekle  birlikte,  İş  Kanunu 11  DÖNER, Anayasanın düzenlemesini çok geniş kapsamlı olduğu nedeniyle eleştirmektedir. Bkz. DÖNER, s. 758; Milletvekili Seçim Kanunu ise kapsamı genişleterek, siyasi katılım hakkının kullanılma alanını Anayasa ya göre daha da daraltmaktadır. 12  Vakıf üniversitelerinde çalışan öğretim üyelerinin hukuki statüsü, idari esaslara tabi olup olmayacakları tartışma konusudur. Bu konuya ilişkin ayrıntılı bilgi için bkz. KALAFAT, s. Gazi Üniversitesi Hukuk Fakültesi Dergisi C. XIX, Y. 2015, Sa. 4 233Kamu Görevlilerinin Milletvekilliği Seçimlerine Katılmak Üzere Görevden... hükümlerine tabi bir hizmet sözleşmesi ile çalışmaktadırlar. Bu nedenle devlet üniversitelerinde çalışan öğretim üyeleri gibi görevlerinden istifa etmelerinin gerekip gerekmediği hususu belirsizdir. Anayasa Mahkemesi, başvurucu vakıf üniversitesinin hissedar olduğu taşınmaza kamulaştırmasız el attığı iddiasıyla aleyhine açılan dava sonucunda tazminata  hükmedilmesinin  mülkiyet  ve  adil  yargılanma  haklarını  ihlal ettiğini ileri sürdüğü bireysel başvuru kararında13, vakıf üniversitelerin kamu tüzel kişiliğini haiz olduğunu ve çalışanların mali ve idari işler dışında kamu hizmeti ile ilgili işlerde genel idare esaslarına tabi olacağını ifade etmiştir. Anayasa Mahkemesi 30.05.1990 tarihli bir başka kararında, Anayasanın 130. maddesine atıﬂ a vakıf üniversiteleri ile devlet üniversiteleri arasında temelde bir fark gözetilmediği; vakıf üniversitelerinin de kamu tüzel kişisi oldukları ve yalnızca mali ve idari yönden kendine özgü bir sistem içinde oldukları belirtmiştir.14 151 vd; Turan YILDIRIM / Figen SAMURAY, Vakıf Üniversitesi Öğretim Elemanlarının Statüsü, Maltepe Üniversitesi Hukuk Fakültesi Dergisi, Sa. 1, 2010, s. 81-95; Fatma BAŞTERZİ, Vakıf Üniversitesi Öğretim Elemanı ile Yapılan Sözleşmenin Hukuki Niteliği ve Bazı Yargısal Sorunlar Üzerine Bir Değerlendirme, Sarper Süzek e Armağan Cilt II, s. Beta Yayınları, İstanbul, 2011, s. 1301-1315; İdari sözleşmeye ilişkin bkz. M. Ayhan TEKİNSOY, İdari Sözleşmelerde Ölçüt Sorunu, Ankara Üniversitesi Hukuk Fakültesi Dergisi, C. 55, Sa. 2, 2006, s. 181 vd. 13  (21) Anayasa nın 130. maddesi, çağdaş eğitim ve öğretim gerekleriyle üniversite kavramının içerdiği evrensel ilkelere uygun bir düzen içinde ülkenin gereksinimlerini karşılayacak nitelikte insan gücü yetiştirerek insanlığa hizmet etmek amacıyla değişik birimlerden oluşan, kamu tüzelkişiliğine ve bilimsel özerkliğe sahip üniversitenin ancak yasayla kurulacağını öngörmektedir. Anayasa nın 130. maddesi gereğince üniversiteler, devlet ya da vakıﬂ ar tarafından kurulmuş olmalarına bakılmaksızın, kamu tüzelkişiliğine sahip kuruluşlardır. Kamu tüzel kişiliği, üniversitelerin zorunlu niteliklerinden, hukuksal yapılarının ögelerinden biridir. Anayasa nın 130. maddesinin birinci fıkrasının zorunlu kıldığı kamu tüzel kişiliği, yine bu maddenin son fıkrası gereğince vakıﬂ arın kuracağı üniversiteler için de zorunlu niteliktir (AYM, E.1991/21, K.1992/42,  29/6/1992). (22)  Vakıf üniversiteleri, devlet tarafından, kanunla ve kamu tüzel kişisi olarak kurulmaktadır. Yasayla kurulma zorunluluğunun doğal sonucu olan ‘kamu tüzel kişiliği  niteliği, üniversitelerin yapısına has bir özellik olduğundan, vakıﬂ ar tarafından kurulan üniversitelerin de kamu tüzel kişiliğine sahip olduğu açıktır. AYM, Başvuru Numarası: 2013/1430, Karar Tarihi: 21.11.2013, R.G. 18.12.2013. 14  Anayasakoyucu, Anayasa nın 130. maddesiyle üniversiteleri bir Anayasa kuruluşu olarak kabul etmiş ve bu maddenin birinci fıkrasında, üniversitelerle ilgili başlıca kuralları belirtmiş, üniversitelerin, kamu tüzelkişiliğine ve bilimsel özerkliğe sahip olmaları ve Devlet tarafından yasa ile kurulmaları öngörülmüştür. Anayasa gerçek kişilere ve bir ayrık durum dışında Devletten başka tüzelkişilere yükseköğrenim kurumu kurma olanağı tanımamıştır. Bu ayrıklık, Anayasa nın 130. maddesinin ikinci ve onuncu fıkralarında belirtilen vakıﬂ ara ilişkindir. Bu fıkralar Kanunda gösterilen usul ve esaslara göre, kazanç amacına yönelik olmamak şartı ile vakıﬂ ar tarafından, Devletin gözetim ve denetimine tâbi yükseköğretim kurumlan kurulabilmesi ve bu yükseköğretim kurumlarının ... malî ve idarî konuları 234 Gazi Üniversitesi Hukuk Fakültesi Dergisi C. XIX, Y. 2015, Sa. 4Erdal ABDULHAKİMOĞULLARI /Burcu ERDİNÇ Danıştay  8.  Dairesi  kararına15  göre,  davalı  vakıf  üniversitesinin, kamu hizmeti görmek amacıyla, davacı öğretim üyesi ile aralarında yaptığı sözleşme, kamu hukukuna tabi idari hizmet sözleşmesi niteliğindedir.16 Bu kararla, devlet üniversitelerinde olduğu gibi, vakıf üniversitesinde çalışan öğretim üyelerinin de kamu görevlisi olduğu ifade edilmektedir. Uyuşmazlık Mahkemesi nin 2012 yılında verdiği kararlar17, aradaki sözleşmenin idari hizmet  sözleşmesi  olduğunu  ve  uyuşmazlıkların  idari  yargıda  çözülmesi gerektiği yönündeki kararları Danıştay kararlarını destekleyicidir. Bu  kararlar,  öncelikle  siyasi  katılım  hakkını  kullanmanın  mali  ve idari iş dışında olup olmadığı değerlendirmesinin yapılmasını beraberinde dışındaki akademik çalışmaları, öğretim elemanlarının sağlanması ve güvenlik yönlerinden, Devlet eliyle kurulan yükseköğretim kurumları için Anayasada belirtilen hükümlere bağlı olmayı gerektirmektedir. Bu bağlılık, malvarlığının kurucu vakfın ya da kurduğu bağımsız tüzel kişiliği bulunan üniversitenin sahipliğini ve bunlar üzerindeki tasarruf hakkını ortadan kaldırmaz. 130. maddenin son fıkrasında, malî ve idarî konular dışındaki akademik çalışmalar,  öğretim  elemanlarının  sağlanması  ve  güvenlik  yönlerinden,  Devlet  eliyle kurulan yükseköğretim kurumlarını bağlayan Anayasa hükümlerinin vakıﬂ ar tarafından kurulan yükseköğretim kurumlarını da bağlayacağı açıkça belirtilmektedir./ Anayasa nın 130. maddesinde açıklanan bu hükümler; maddenin birinci fıkrasında sayılan amaçlar ile yasayla kurulma, kamu tüzelkişiliğine ve bilimsel özerkliğe sahip olma, üniversitelerin ülke sathına dengeli bir biçimde yayılmasının gözetilmesi kuralları ve üniversite elemanlarının serbestçe her türlü bilimsel araştırma ve yayında bulunabilmeleri ve bunun sınırı, üniversite yönetim ve denetim organlarının ve öğretim elemanlarının Yükseköğretim Kurulu nun veya üniversitelerin yetkili organlarının dışında kalan makamlarca her ne suretle olursa olsun görevlerinden uzaklaştırılmayacaklarına ilişkin güvence ile yükseköğretim kurumlarının örgütlenmeleri  ve  işleyişleriyle  ilgili  olarak  maddenin  dokuzuncu  fıkrasında  sayılan konuların da yasayla düzenlenmesi zorunluluğu olarak gösterilebilir. Bu ilkeler, ister Devlet, isterse vakıﬂ ar tarafından kurulsun, tüm yükseköğretim kurumlarına yönelik kurallardır./ Anayasa nın 130. maddesi, üniversite çalışmalarını, eğitim ve öğretimin her türlü dış etkiden uzak, bilimin gerektirdiği yansız ve baskısız bir ortam içinde yapılmasını sağlayacak biçimde düzenlenmiştir. Anayasa da, üniversiteler konusunda yasama organını bağlayan ilkeler ve hükümler 130. maddede özel olarak belirtilmiştir. Bu ilkelere dayanarak kurulan ve Devlet yapısıyla bilim kuruluşları içinde yer alan üniversiteye, Devletin herhangi bir yönetim kademesinin, bu kurallarla bağdaşmayacak müdahaleler yapmasına ve böyle bir karışmaya olanak verecek yasal düzenlemelerde bulunulmasına yer yoktur. AYM, 30.05.1990 tarih ve E. 1990/2, K. 1990/10 sayılı kararı, R.G. No: 20781, 09.02.1991. 15  Danıştay 8. Dairesi nin 04.02.2003 tarih ve E. 2002/5557, K. 2003/561 sayılı kararı için bkz. KALAFAT, s. 157. 16  Aynı yönde Danıştay İDDK nun 12.03.2010 tarih ve E. 2010/5 sayılı YD itiraza ilişkin kararı için bkz. www.kazancı.com.tr, Erişim Tarihi: 18.07.2015; Uyuşmazlık Mahkemesi nin 24.12.2012 tarih ve E. 2012/273, K. 2012/289 sayılı kararı için bkz. www.kazancı.com.tr, Erişim Tarihi: 18.07.2015. 17  Uyuşmazlık Mahkemesi nin 21.05.2012 tarih ve E. 2012/15, K. 2012/ sayılı kararı, R.G. 18.06.2012, mükerrer; Uyuşmazlık Mahkemesi nin 24.12.2012 tarih ve E. 2012/273, K. 2012/289 sayılı kararları için bkz. www.kazancı.com.tr, Erişim Tarihi: 18.07.2015. Gazi Üniversitesi Hukuk Fakültesi Dergisi C. XIX, Y. 2015, Sa. 4 235Kamu Görevlilerinin Milletvekilliği Seçimlerine Katılmak Üzere Görevden... getirmektedir.  Kanaatimizce,  kamu  görevlilerinin  siyasi  katılım  haklarını kullanırken  kamu  görevlerinden  ayrılmalarının  temelinde  yatan  kamu görevliliği sıfatının avantajlarından yararlanmalarının önlenmesi gerekliliği18, konunun genel idare esasları içerisinde değerlendirileceğini açıkça ortaya koymaktadır. Çünkü siyasi katılım hakkı, kişinin idare hukuku çerçevesinde sahip olduğu statüden etkilenmekte ve bu nedenle kısıtlanmaktadır. Dolayısıyla görevden çekilmeleri gerekliliği hususunda devlet üniversitesi öğretim üyeleri ile aynı değerlendirmeyi yapmak gerekir. 3.  657  Sayılı  Devlet  Memurları  Kanunu na  Göre  Görevden Çekilme 657 sayılı Devlet Memurları Kanunu, 94 ila 98. maddeleri arasında memuriyetin  sona  ermesini  düzenlemiştir.  Kamu  görevlilerinin  kendi istekleriyle  görevden  ayrılmaları  çekilme  başlığı  altında  94.  maddede düzenlenmiştir. Milletvekili adayı olmak isteyen memurlar, bu maddeye göre görevlerinden çekilmelidirler. 94. maddenin birinci fıkrasında göre, Devlet memuru bağlı olduğu kuruma yazılı olarak müracaat etmek suretiyle memurluktan çekilme isteğinde bulunabilir. Mezuniyetsiz veya kurumlarınca kabul edilen mazereti olmaksızın görevin terk edilmesi ve bu terkin kesintisiz 10 gün devam etmesi halinde, yazılı müracaat şartı aranmaksızın, çekilme isteğinde bulunulmuş sayılır. Milletvekili  adayı  olabilmek  için  ifa  ettikleri  kamu  görevinden ayrılması gereken görevliler, bu madde uyarınca görevlerinden çekilmekle yükümlüdürler.  Aksi  halde  aday  olmaları  mümkün  değildir.  Bu  şarta uymayanların adaylığı itiraz üzerine tespit edildiğinde YSK tarafından iptal edilecektir. Ancak seçildikten sonra bu şartın gerçekleşmediğinden bahisle itiraz edildiğinde, YSK nın istikrar kazanmış kararları doğrultusunda istifa etmenin seçilme ehliyetini ortadan kaldırmayacağı gibi kamu düzenini de ilgilendirmediği, bu nedenle de, işe el konularak tam kanunsuzluk nedeniyle tutanağın iptaline karar verilemeyeceğine hükmedilmektedir.19 18  Cemil KAYA, Milletvekili ve Mahalli İdare Seçimlerine Katılan Kamu Görevlilerinin Görevden Çekilmesi ve Göreve Dönmesi, Çağdaş Yerel Yönetimler Dergisi, C. 13, Sa. 1, Ocak 2004, s. 274. 19  YSK, Karar No: 188, 17.07.1976, YSK Kararları (1976 Yılı), Ankara, 1977, s. 96 vd; YSK, Karar No: 102, YSK mu (1995-1996-1997 Yılları), Ankara, 1999, s. 237 vd. 236 Gazi Üniversitesi Hukuk Fakültesi Dergisi C. XIX, Y. 2015, Sa. 4Erdal ABDULHAKİMOĞULLARI /Burcu ERDİNÇ C.  ÇEKİLME VE AYRILMA KAVRAMLARI Anayasa, konuyla ilgili 76. maddesinde kamu görevinden çekilme kavramından  bahsederken  Milletvekili  Seçimi  Kanunu,  18.  maddesinde ayrılma kavramından bahsetmektedir. Dolayısıyla burada ayrılma ve çekilme farklı kavramlar mıdır, yoksa kavramlar aynı anlamda mı kullanılmıştır sorusu gündeme gelmektedir.20 Çekilme  kavramı,  personel  hukukunda  istifa  kurumunu karşılamaktadır.21  İstifa,  kamu  görevlisinin  görevinden  kendi  isteğiyle ayrılmak istediğini amirine yazılı olarak iletmesi ve usuli süreçlere uyarak görevinden çekilmesini ifade etmektedir.22 Personel hukukunda yer almayan ayrılma kavramının nasıl bir kurumu ifade ettiği konusunda kanuni bir düzenleme olmadığından yargı kararlarına başvurmak gerekir. Danıştay 5. Dairesi23, 2839 sayılı Kanunun 18. maddesi uyarınca görevden ayrılma halinde bu süre içinde kamu görevlisinin göreviyle hukuki irtibatın devam etmediği açıktır. Ancak anılan kanunda kamu görevlisinin görevinden  çekilmesinden  değil  ayrılmasından  söz  edilmesi,  298 sayılı  Kanunun  ek  7.  maddesiyle  tekrar  göreve  döndürülme  olanağının öngörülmüş  bulunması  ve  seçme  ve  seçilme  hakkının  Anayasal  bir  hak olarak tanınmış olması bu ayrılmanın geçici bir ayrılma olduğunun kabulünü gerektirmektedir. ifadesiyle ayrılmanın istifadan farklı bir kurum olduğunu savunmaktadır. Ayrıca, istifanın aksine, ayrılmayı geçici bir durum olarak algılamak gerektiğini ifade etmiştir. Bu durumun kabulü, göreve dönüldüğünde mahrum kalınan hakların ödenmesi bakımından önem taşımaktadır. Ancak, belirtelim ki geçici bir ayrılma şeklindeki değerlendirmenin doğru olmadığını düşünmekteyiz. Danıştay  1.  Dairesi24  ise,  Anayasanın  çekilme,  yani  istifa  olarak düzenlemiş olduğunu, bu nedenle kadroda geçici bir boşalma olarak ifade edilmeyeceğini, kişinin çekilmesiyle idarenin kadro üzerinde tasarruf yetkisi bulunduğunu ifade etmiştir. Esas olanın çekilme olduğu kararda vurgulanmıştır. 20  KAYA, s. 278 vd. 21  GÜNDAY, s. 637 vd; AKYILMAZ / SEZGİNER / KAYA, s. 703 vd; ATAY, s. 904. 22  AKYILMAZ / SEZGİNER / KAYA, s. 703 vd; 23  Danıştay 5. Dairesi nin 20.05.1993 tarih ve E. 1992/5077, K. 1993/2127 sayılı kararı, UYAP Mevzuat Bilgi Bankası. 24  Danıştay 1. Dairesi nin 26.10.1992 tarih ve E. 1992/313, K. 1992/339 sayılı kararı, Danıştay Dergisi, Sayı 87, 1993, s. 61 vd. Gazi Üniversitesi Hukuk Fakültesi Dergisi C. XIX, Y. 2015, Sa. 4 237Kamu Görevlilerinin Milletvekilliği Seçimlerine Katılmak Üzere Görevden... Kanaatimizce çekilme ve ayrılma kavramları konusunda yerinde olan karar, Danıştay 1. Dairesi nin değerlendirmesidir. Çekilme, yani istifa kadroda kalıcı bir boşalmaya neden olmaktadır. Kamu görevlisi, istifa iradesini ortaya koyarken görevinden ayrılmak isteğini belirtmektedir. İrade açıklamasının amacı, görevle olan bağlarını koparmaktır. Dikkat etmek gerekir ki, istifa gibi emekliye ayrılma25 da bir görevin artık sona ermesini ifade eder. YSK, istifa ve emeklilik dilekçeleri arasında fark olmadığını belirterek26, bu duruma vurgu yapmıştır. Emeklilik hali, kalıcı bir ayrılmadır, geçici niteliği yoktur; tıpkı istifa gibidir. Dolayısıyla çekilme ve ayrılma aynı kavramlar olmamakla birlikte, ayrılma kapsamında bulunan emekliye ayrılma, çekilmeyi ifade eden istifayla aynı sonucu haizdir. D.  KAMU  GÖREVLİLERİNİN  GÖREVDEN  ÇEKİLMESİNE İLİŞKİN GÜNCEL BİR YSK KARARI: ATİLLA SERTEL İN ADAYLIĞININ İPTALİ Atilla Sertel in, 7 Haziran 2015 seçimleri milletvekilliği aday adaylığı sürecinde, Basın İlan Kurumu ndaki görevinden süresi içinde istifa etmediği gerekçesiyle hakkında yapılan itirazı haklı bulan Yüksek Seçim Kurulu, 18.04.2015  tarih  ve  2015/691  sayılı  kararı  ile  Sertel in  7  Haziran  2015 milletvekili  seçimlerinde  İzmir  2.  Bölge  milletvekilliği  adaylığını  iptal etmiştir.27 YSK kararını doğru değerlendirebilmek için öncelikle şahsın kamu görevlisi sıfatını haiz olup olmadığını ortaya koymak gerekir. Basın İlan Kurumu, kamu tüzel kişiliğini haiz bir kurumdur. Ancak ilgili Basın İlan Kurumunda  çalışmamakta,  Kurumun  Genel  Kurulunda  İzmir  Gazeteciler Cemiyetini temsil etmektedir. Genel Kurul gazete temsilcileri, hükümet temsilcileri ve tarafsızlar olarak adlandırılan üniversite ve meslek örgütü temsilcilerinden oluşmaktadır. Temsilci olarak katıldıkları, 3 ayda bir toplanan bu grup nedeniyle kişilerin kamu görevlisi niteliği tartışılmalıdır. 25  ATAY, s. 907 vd. 26  YSK Karar No: 276, 15.11.2008. Karar için bkz. Bahadır DOĞUSOY / Kutlay TELLİ, 2839 Sayılı Milletvekili Seçimi Kanunu ve Uygulaması, Anses İletişim Yayınları, Ankara, 2011, s. 301 vd. İlgili karara YSK internet sitesinden de ulaşılabilir: http://www.ysk.gov.tr/ ysk/content/conn/YSKUCM/path/Contribution%20Folders/Kararlar/2008-276.pdf,  Erişim Tarihi: 12.08.2015. 27  AYM, Başvuru Numarası: 2015/6723, Karar Tarihi: 14.07.2015, R.G. 07.10.2015, Paragraf 16. 238 Gazi Üniversitesi Hukuk Fakültesi Dergisi C. XIX, Y. 2015, Sa. 4Erdal ABDULHAKİMOĞULLARI /Burcu ERDİNÇ Sertel,  YSK  kararları  kesin  olduğundan,  bu  nedenle  başvurulacak başkaca  bir  kanun  yolu  kalmadığından Anayasa  Mahkemesi ne  bireysel başvuruda bulunmuştur. Başvurucu, Yüksek Seçim Kurulu nun 05.01.2015 tarihli kararı28 gereği, istifasının gerekmediğini ileri sürmüştür.29 Anayasa Mahkemesi, bu konuda Anayasa nın 79. maddesi uyarınca YSK kararları aleyhine başka bir mercie başvurulamadığını belirterek, başvurunun konu bakımından yetkisizlik nedeniyle kabul edilemez olduğuna karar vermiştir30: …Tartışılması gereken temel husus, YSK nın yargı yeri ve kararlarında yargısal nitelikli kararlar olduğu kabul edilse dahi Anayasa nın 79. Maddesinin ikinci fıkrasının son cümlesi karşısında YSK kararlarının bireysel başvuru yoluyla Anayasa Mahkemesince incelenip incelenemeyeceği sorunudur. Bu konunun aydınlatılmasında Anayasa nın anılan hükmünde geçen Yüksek Seçim Kurulu kararları aleyhine başka bir mercie başvurulamaz. İbaresi ve 298 sayılı Kanun un 132. Maddesinde geçen Kurulun kararı kesindir. Aleyhine  hiçbir  mercie  ve  kanun  yoluna  başvurulamaz.  İbaresinin  ne anlam  ifade  ettiğine  bakılmalıdır.  Anılan  hükümlerde  yer  alan  merci ifadesiyle başvurulacak idari ve yargısal tüm yer ve makamların kastedildiği anlaşılmaktadır ve Anayasa Mahkemesi de buna dahildir. Buna göre anılan hükümler karşısında, YSK kararlarının Anayasa Mahkemesi önünde bireysel başvuruya konu olması mümkün değildir. Bu kararıyla Yüksek Mahkeme, karşı oylarda aksi savunulsa da, YSK kararlarının bireysel başvuruya konu olamayacağını ifade etmiştir. Mahkeme, konu  bakımından  yetkisizlik  kararı  verdiğinden,  değerlendirmesinde başvurucunun  kamu  görevlisi  olup  olmadığını  tartışmamıştır.  Ancak PAKSÜT tarafından yazılan karşı oyda kamu görevliliği bakımından ilgilinin durumu değerlendirilmiştir. 195 sayılı Basın İlan Kurumu Teşkiline Dair Kanunu nun genel kurul üyeleri bakımından kamu görevlisi statüsü ihdas etmediği ve Kanunun 50. Maddesinde genel kurul üyelerinin işleyecekleri suçlar dolayısıyla Türk Ceza Kanunu nun devlet memurlarına ait hükümleri ile  cezalandırılacağı  yönündeki  düzenlenmenin  üyelerin  kamu  görevlisi olmadığını gösterdiği ifade edilmiştir. 28  YSK, Karar No: 6, 05.01.2015, R.G. 06.01.2015. 29  Atilla Sertel in, adaylığının YSK tarafından iptali bireysel başvuru yaptığına ilişkin haber metni için bkz. http://www.cumhuriyet.com.tr/haber/turkiye/259561/Atila_Sertel__ Anayasa_Mahkemesine_basvurdu.html#, Erişim Tarihi: 10.06.2015. 30  Paragraf 40. Gazi Üniversitesi Hukuk Fakültesi Dergisi C. XIX, Y. 2015, Sa. 4 239Kamu Görevlilerinin Milletvekilliği Seçimlerine Katılmak Üzere Görevden... Görüldüğü üzere, ilgili düzenlemelerde açıkça sayılan kamu görevlileri dışında kalan ve kamu görevlisi olup olmadığı tartışmalı olan kişilerin istifa edip etmemesine ilişkin karar YSK nın takdirindedir. BÖLÜM II: DEVLET MEMURLUĞUNDAN ÇEKİLENLERİN GÖREVE DÖNMESİ A.  GÖREVE DÖNMEYE İLİŞKİN GENEL DÜZENLEME 657 sayılı Kanun, çekilen kamu görevlilerinin göreve dönmelerine ilişkin  aykırılığın  türüne  göre  çeşitli  süreler  öngörmüştür.  Çekilen  ve çekilmiş sayılanların yeniden atanmaları başlıklı 97. madde31, mali ve cezai sorumlulukları saklı kalmak üzere, hangi kamu görevlilerinin hangi sürelerde göreve dönebileceklerini düzenlemektedir. Memurluktan  çekilenlerin  yeniden  atanmalarını  düzenleyen  92. madde, birinci fıkrasında, iki defadan fazla olmamak üzere memurluktan kendi istekleriyle çekilenlerden veya bu Kanun hükümlerine göre çekilmiş sayılanlardan tekrar memurluğa dönmek isteyenlerin, ayrıldıkları sınıfta boş kadro bulunmak ve bu sınıfın niteliklerini taşımak şartıyla ayrıldıkları tarihte almakta oldukları aylık derecesine eşit bir derecenin aynı kademesine veya 71 inci madde hükümlerine uyulmak suretiyle, diğer bir sınıfta eşit derecedeki kadrolara atanabileceklerini düzenlemektedir. Maddenin ikinci fıkrasına göre, 657 sayılı Kanuna tabi olmayan personelden kendi istekleri ile görevinden çekilmiş  olanlar,  boş  kadro  bulunmak  ve  gireceği  sınıfın  niteliklerini taşımak kaydı ile bu Kanuna tabi kurumlardaki memuriyetlere atanabilirler. Maddenin 3. Fıkrası ise, milletvekili ve bakanlara ilişkin ayrıksı bir hükme yer vermektedir: Yasama görevinde veya bakan olarak geçirilen her yıl bir kademe ilerlemesi ve her iki yıl bir derece yükselmesine esas olacak şekilde değerlendirilir. Kamu  görevlilerinin  milletvekilliği  adaylığı  için  görevden  çekilip, aday  olamama  ya  da  seçilememe  halinde  göreve  dönmeleri,  bu  genel düzenlemelerden  ayrı  biçimde,  özel  bir  hükümle  düzenlenmiştir.  657 31  657 sayılı DMK, madde 97: Memurlardan mali ve cezai sorumlulukları saklı kalmak üzere;   A) 94 üncü maddenin 2 nci ve 3 üncü fıkrasına uygun olarak memuriyetten çekilenler altı ay geçmeden,   B) Bu Kanuna göre çekilmiş sayılanlar ile 94 üncü maddenin 2 nci fıkrasına uymadan görevlerinden ayrılanlar bir yıl geçmeden,   C) 95 inci maddede yazılı zorunluluklara uymayanlar 3 yıl geçmeden,   D) 96 ncı maddeye aykırı hareket edenler hiçbir surette,   Devlet memurluğuna alınamazlar. 240 Gazi Üniversitesi Hukuk Fakültesi Dergisi C. XIX, Y. 2015, Sa. 4Erdal ABDULHAKİMOĞULLARI /Burcu ERDİNÇ sayılı  Kanunun  92.  maddesi  hükümleri,  seçimler  dışındaki  bir  sebeple ayrılanların dönmesine ilişkindir. Seçimlere katılmak üzere istifa edenlerin göreve dönüşüne ilişkin olarak, 298 sayılı Seçimlerin Temel Hükümleri Ve Seçmen Kütükleri Hakkında Kanun Ek 7. maddesinde özel bir düzenleme yer almaktadır. Milletvekili adaylığı için kamu görevinden çekilen ancak milletvekili adayı olamayan ya da milletvekili seçilmeyen kişilerin göreve dönmeleri bakımından özel hüküm niteliğindeki Ek 7. madde uygulanmaktadır. 657 sayılı Kanunun 92. Maddesi, göreve dönmeye ilişkin genel düzenleme olup, seçimlere katılmak üzere görevlerinden çekilen kamu görevlilerinin göreve dönmesi halinde uygulanmamaktadır. B.  ADAY OLAMAYANLARIN YA DA SEÇİLEMEYENLERİN GÖREVE DÖNMESİ BAKIMINDAN TEMEL DÜZENLEME: 298  SAYILI  SEÇİMLERİN  TEMEL  HÜKÜMLERİ HAKKINDA KANUN UN EK 7. MADDESİ 298  sayılı  Seçimlerin  Temel  Hükümleri  Hakkında  Kanun un  Ek 7. maddesi göreve dönmeye ilişkin temel düzenlemedir. Anayasa md. 76 ve Milletvekili Seçim Kanunu md. 18 gereği milletvekili adayı olmak ve seçilebilmek için kamu görevinden istifa edenlerin aday olamamaları ya da  aday  olduktan  sonra  milletvekili  seçilememeleri  halinde,  çekildikleri görevlerine geri dönebilmeleri mümkündür. Maddeye göre, Yüksek mahkeme üyeleri, hâkimler, savcılar ve bu meslekten sayılanlar ile Subay ve Astsubaylar hariç olmak üzere; milletvekili ve mahalli idareler genel ve ara seçimlerinde aday ve aday adayı olan Devlet memurları  ve  diğer  kamu  görevlileri,  adaylığı  veya  seçimi  kaybetmeleri halinde, Yüksek Seçim Kurulunca seçim sonuçlarının ilanını takip eden bir ay içinde müracaat etmeleri kaydıyla eski görevlerine veya kazanılmış hak aylık derecelerindeki başka bir göreve dönebilirler. 298 sayılı Kanuna göre, sadece yüksek mahkeme üyeleri, hâkimler, savcılar  ve  bu  meslekten  sayılanlar  ile  subay  ve  astsubaylar  göreve dönemezler.32 Milletvekili Seçimi Kanunu ise, subay ve astsubayların göreve dönemeyeceğini düzenlemiştir. Tüm bu düzenlemeler bakımından üst norm olan Anayasa md. 76 da ise göreve dönme ile ilgili herhangi bir düzenleme yer  almamaktadır.  Söz  konusu  kişilerin  göreve  dönememeleri,  yaptıkları 32  298 Sayılı Kanunda 2005 yılı değişiklikleri yapılmadan önce, sadece subay ve astsubaylar seçimlerde aday veya aday adayı olmak için istifa ettiklerinde göreve dönememekteydi. Yasağın kapsamı 2005 yılındaki değişikliklerle genişletilmiştir. Ayrıntılı bilgi için bkz. DÖNER, s. 769 vd. Gazi Üniversitesi Hukuk Fakültesi Dergisi C. XIX, Y. 2015, Sa. 4 241Kamu Görevlilerinin Milletvekilliği Seçimlerine Katılmak Üzere Görevden... görev  nedeniyle  tarafsızlıklarını  kaybetmelerinden  kaynaklanmaktadır. Ancak, bu kuralın yerindeliği ve eşitlik ilkesi karşısında varlığının hukukiliği tartışılabilirdir.33 Ek md. 7 deki düzenlemeye göre, görevden çekilen kişilerin kamu görevlerine dönmek istemeleri halinde idarenin takdir hakkı yoktur; idare bağlı  yetkiye  sahiptir.  Kişiler  talep  etmeleri  halinde  göreve  dönebilirler. Seçim sonuçlarının ilanını takip eden bir ay içerisinde müracaat etmek kaydıyla ibaresi önemlidir. Bu süre, açıktır ki başvurunun yapılabileceği en son tarihi ifade etmektedir. Bu durumda, sürenin başlangıcına ilişkin nasıl bir değerlendirme yapmak gerekir? Madde metninde seçim sonuçlarının ilanından itibaren 1 ay içerisinde başvurulacağı ifade edilmiştir. İlandan önce başvuru yapılıp yapılamayacağı net değildir. Ancak Danıştay kararları, aday olamayan ya da seçilemeyen kişilerin seçim sonuçları beklenmeden göreve dönmek için başvuru yapılabileceği yönündedir. Danıştay  12.  Dairesi nce  incelenen  bir  olayda34,  tetkik  hâkimi düşüncesinde davacının öncelikle söz konusu kadroya atanması gerekirken isteminin Yüksek  Seçim  Kurulu  tarafından  seçim  sonuçlarının  ilanından sonra dikkate alınacağı gerekçesiyle reddinde hukuka uyarlık görülmediği vurgulanmıştır.  Daire,  bu  doğrultuda,  davacının  göreve  iade  istemiyle yaptığı başvurusunun reddine ilişkin işlemde hukuki isabet görülmediğine hükmetmiştir. Danıştay 12. Dairesi nin bir başka kararında35, ilk derece mahkemesinin 2972 sayılı yasanın geçici 13. maddesi hükmü gereğince seçimi kaybedenlerin sonuçların  Yüksek-Seçim  Kurulunca  ilanını  takip  eden  bir  ay  içinde müracaatta bulunmaları halinde eski görevlerine veya kazanılmış hak aylık dereceleriyle başka bir göreve atanmalarının idarelerce uyulması gerekli 33  Örneğin, 7 Haziran 2015 seçimlerinde Milli İstihbarat Teşkilatı Müsteşarının göreve dönmesi tarafsızlığını kaybettiği gerekçesiyle eleştirilmiştir. (Bkz. http://odatv.com/n.php?n=hakanfidan-neden-mitin-basinda-duramaz-1503151200,  Erişim  Tarihi:  12.08.2015)  Devletin istihbarat teşkilatının başındaki kamu görevlisinin bir siyasi partiden aday olmak için istifa etmesi, ancak adaylıktan vazgeçerek göreve dönmesi tarafsızlığını ortadan kaldırmaktadır. İlgili madde yüksek mahkeme üyeleri, hâkimler, savcılar ve bu meslekten sayılanlar ile subay ve astsubaylar bakımından tarafsızlığı önemserken, devletin istihbarat teşkilatının başı olan MİT Müsteşarının tarafsızlığını neden önemsememektedir? Mevcut düzenlemeler bu soruya yanıt verememektedir. 34  Danıştay 12. Dairesi nin 27.02.2001 tarih ve E. 1997/1057, K. 2001/678 sayılı kararı, Danıştay Kararlar Dergisi, Sayı 1, 2003, s. 491 vd. 35  Danıştay 12. Dairesi nin 06.10.1997 tarih ve E. 1995/9351, K. 1997/1986 sayılı kararı, UYAP Mevzuat Bilgi Bankası. 242 Gazi Üniversitesi Hukuk Fakültesi Dergisi C. XIX, Y. 2015, Sa. 4Erdal ABDULHAKİMOĞULLARI /Burcu ERDİNÇ yasal bir zorunluluk olduğu, bu kanun hükmünün, kamu harcamalarındaki tasarruf tedbirlerine ilişkin genelge ile daraltılması ve genelgeden bahisle uygulanmasının engellenmesinin hukuken mümkün olmayacağı, bu durumda davacının  göreve  iade  edilmemesi  yolunda  tesis  edilen  işlemde  hukuka uygunluk  bulunmadığı  gerekçesiyle  dava  konusu  işlem  iptal  edilmiştir. hükmünü onamıştır. Seçimin ertesi günü seçimi kaybettiğini anlaması üzerine, kişinin erken yaptığı başvurunun hak kaybına neden olmasının mümkün olmadığı belirtilmiştir. Bu konuya ilişkin bir başka yol gösterici açıklama, Devlet Personel Başkanlığı tarafından 2015 genel seçimlerine ilişkin yayınlanan rehberde36 yer almaktadır. Rehbere göre, istifa etmiş ancak aday adayı veya aday olamamış kamu  görevlilerinden  geri  dönüş  hakkı  bulunanların  aday  listelerinin kesinleşme tarihinden itibaren kurumlarına müracaat etmeleri halinde Yüksek Seçim Kurulu tarafından kesin seçim sonuçlarının açıklanması beklenmeksizin atamalarının yapılması mümkün bulunmaktadır. Rehberde vurgulandığı üzere, dayanak Danıştay ve YSK kararlarıdır. C.  GÖREVE DÖNMEDE İZLENECEK USUL 1.  Göreve Dönme Yeni Bir Atama İşlemi İle Gerçekleşir Danıştay 1. Dairesi, göreve dönmek isteyen kişiler bakımından ilk atama işlemiyle aynı usule tabi bir atama işleminin yapılması gerektiğini belirtmiştir37:  Devlet  memurları  ve  diğer  kamu  görevlilerinin  seçimlere katılmak üzere görevlerinden ayrılmaları üzerine kamu göreviyle ilişkileri kesilmiş  bulunduğundan,  ilgililerin  adaylığı  veya  seçimi  kaybetmeleri halinde  göreve  dönmek  için  başvurmaları  durumunda  idarece  yapılacak olanın öncelikle yasal koşulların oluştuğunu saptamak, daha sonra da bu kişilerin yeniden statüye dönmelerini sağlamak amacıyla bir atama işlemi tesis etmekten ibaret bulunduğu kuşkusuzdur. Yine, o göreve ilk atama hangi usulle yapılıyor ise, 298 sayılı Kanun Ek 7nci maddesi uyarınca yapılacak atamanın da aynı usulle yapılması gerektiği açıktır. Sonuç olarak; seçimlere katılmak üzere görevlerinden ayrılan ve adaylığı veya seçimi kazanamayan kamu görevlilerinin, seçim sonuçlarının Yüksek Seçim Kurulunca ilanını takip eden bir ay içinde başvurmaları kaydıyla eski görevlerine veya durumlarına 36   http://www.tbb.gov.tr/storage/userfiles/rehber_ve_bilgi_notlari/2015_secim_rehberi_dpb. pdf, Erişim Tarihi: 10.06.2015. 37  Danıştay 1. Dairesi nin 26.10.1992 tarih ve E. 1992/313, K. 1992/339 sayılı kararı, Danıştay Dergisi, Sayı 87, 1993, s. 61 vd. Gazi Üniversitesi Hukuk Fakültesi Dergisi C. XIX, Y. 2015, Sa. 4 243Kamu Görevlilerinin Milletvekilliği Seçimlerine Katılmak Üzere Görevden... uygun bir göreve dönebilmeleri için idarelerce gerekli atama işleminin tesisi zorunlu… Kararda, açıkça göreve dönmenin yeni bir idari işlemle yapılacağı belirtilmiştir.  Atamaya  yönelik  yeni  bir  idari  işlem  yapılırken,  göreve dönmek isteyen kamu görevlisinin aranan yasal koşulları taşıyıp taşımadığı değerlendirilmelidir. Yapılacak atama işleminin, ilk atama işlemiyle aynı usullere tabi bir işlem olduğu da kararda vurgulanmaktadır. Doktrinde, yeniden yapılan atama işlemleriyle ilgili olarak, Devlet Memurları Kanunu na göre kendi istekleriyle iki defadan fazla istifa edenlerin tekrar atanamayacaklarına ilişkin genel düzenlemenin, milletvekilliği için istifa  durumunda  uygulanmayacağı  savunulmuştur.38  Kişinin  anayasal  ve yasal bir zorunluluk gereği istifa etmesi nedeniyle göreve dönme hakkının iki defayla sınırlı tutulmasının seçilme hakkına ve eşitlik ilkesine aykırı olacağı savunması haklı gözükmekle birlikte, tereddütlü yaklaşılması gereken bir  görüştür.  Tereddüdün  kaynağı,  milletvekilliği  için  kamu  görevinden çekilmenin, istifa hükmünde olmasıdır. Yasal bir düzenlemeyi, aynı nitelikteki işlemlere farklı uygulamanın yine yasal bir gerekçesi olmalıdır. 298 sayılı Kanunun ek 7. maddesi, göreve dönmeye ilişkin herhangi bir sınırlamadan söz etmemektedir. Bu tereddüdü saklı tutarak, temel hak ve özgürlükler lehine yorum yapmanın doğru olacağı kanaatindeyiz. Göreve dönme bakımından herhangi bir sınır olmadığının ve bu durumun istifaya ilişkin genel düzenlemenin bir istisnasını oluşturduğunun kabulü gerekir. 2.  İdarece Uyulması Gereken Süre 298  sayılı  Kanun un  Ek  7.  maddesinde,  kişilerin  göreve  dönme talebiyle idareye başvurmaları üzerine, idare tarafından göreve başlatılmaları bakımından herhangi bir süre öngörülmemiştir. Bu konudaki belirlemeler, Danıştay  kararları  doğrultusunda  yapılmaktadır.  Danıştay  kararlarında, aday  olamayan  veya  seçilemeyen  kişinin  kamu  görevine  dönüşünün gerçekleştirilmesinde esas alınmak üzere, makul süre ve 60 günlük dava açma süresinden bahsedildiğini görüyoruz. 38  KAYA, s. 283. 244 Gazi Üniversitesi Hukuk Fakültesi Dergisi C. XIX, Y. 2015, Sa. 4Erdal ABDULHAKİMOĞULLARI /Burcu ERDİNÇ Danıştay  12.  Dairesi nin  bu  konudaki  bir  kararına39  göre,  göreve iade, kadronun boş ya da dolu oluşu göz önünde bulundurularak makul bir sürede yapılmalıdır ve olayda söz konusu olan 18 günlük süre makul bir süre değildir: 298 sayılı Kanunun Ek 7. maddesinde, seçime katılmak için görevlerinden ayrılanların öngörülen sürede müracaat etmeleri halinde göreve dönebilecekleri hükme bağlanmış ancak bu durumdakilerin ne kadar süre içinde göreve başlatılacakları konusunda açık bir düzenleme getirilmemiştir. Dolayısıyla  ilgililerin  eski  görevlerine  dönmek  için  yaptıkları  başvuruyu takiben idarece kadronun dolu ya da boş olması, ilgilinin atanma şekli gibi hususlar  göz  önünde  tutularak  atama  işleminin  tekemmül  ettirilebilmesi için İdareye atama konusunda makul bir süre tanınması gerektiği açıktır. Bu durumda davacının, göreve iade edilmesi istemiyle idareye başvurduğu 19.9.2002  tarihinden,  aday  olamaması  nedeniyle  önceki  görevine  iade istemiyle yaptığı başvurusunun reddine ilişkin işlemin tesis edildiği 7.10.2002 tarihi arasındaki süreye ait maddi haklarının davacıya ödenmesi ve özlük haklarının tanınması mümkün bulunmamaktadır. Danıştay 12. Dairesi bir başka kararında40, 60 günlük dava açma süresi geçtikten sonra hala göreve başlatılmamış olan kişinin, 60 günün bitiminden göreve  başlatılana  kadarki  sürede  uğradığı  maddi  zararın  tazminine hükmetmiştir.  Karara  göre,  …ilgililerin  eski  görevlerine  dönmek  için yaptıkları başvuruyu takiben idarece kadronun dolu ya da boş olması, ilgilinin atanma şekli gibi hususlar göz önünde tutularak atama işleminin tekemmül ettirilebilmesi  için  idareye  atama  konusunda  makul  bir  süre  tanınması gerektiği ve bu sürenin de dava süresi kadar olmasının hukuka ve hakkaniyete uygun düşeceği açıktır. Bu durumda davacının, göreve iade edilmesi istemiyle idareye başvurduğu 4.1.1996 tarihini izleyen 60 günlük dava açma süresinin sonu olan 4.3.1996 tarihi ile göreve iade edildiği 1.4.1996 tarihi arasındaki süreye ait maddi haklarının davacıya ödenmesi mümkün bulunmaktadır. 39  Danıştay 12. Dairesi nin 17.03.2006 tarih ve E. 2003/4641, K. 2006/972 sayılı kararı, UYAP Mevzuat Bilgi Bankası; Kişiyi göreve başlatmak için idareye makul bir süre tanınması gerektiği ve bu süre içerisinde göreve başlatılan kamu görevlisine tazminat ödenmesini haksız bulan Danıştay kararları da makul süre kavramından bahsetmektedir. Örneğin, Danıştay İDDGK nun 07.05.1999 tarih ve E. 1997/414, K. 1999/538 sayılı kararı, UYAP Mevzuat Bilgi Bankası; Danıştay 12. Dairesi nin 27.02.2001 tarih ve E. 1997/1057, K. 2001/678 sayılı kararı, Danıştay Kararlar Dergisi, Sayı 1, 2003, s. 491 vd. 40  Danıştay 12. Dairesi nin 09.10.2000 tarih ve E. 2000/1231, K. 2000/3283 sayılı kararı, UYAP Mevzuat Bilgi Bankası; Aynı yönde Danıştay İDDGK nun 19.02.2004 tarih ve E. 2001/841, K. 2004/175 sayılı kararı, UYAP Mevzuat Bilgi Bankası. Gazi Üniversitesi Hukuk Fakültesi Dergisi C. XIX, Y. 2015, Sa. 4 245Kamu Görevlilerinin Milletvekilliği Seçimlerine Katılmak Üzere Görevden... Söz konusu kararlar doğrultusunda, makul süre olarak 60 günlük dava açma süresinin esas alınması gerektiği sonucuna varmak mümkündür. 60 günlük süre, idari yargılama usulü bakımından dava açma süresini ifade etmekle birlikte, idari usul bakımından idarelerin genel olarak cevap vermediği halde yapılan başvuruları zımnen reddettiğini ifade eden bir süredir. Kadronun boş ya da dolu olması hallerinin de göz önünde bulundurularak bu sürede kişinin göreve dönmesine ilişkin bir idari işlem tesis edilebileceği kabul edilmelidir. İlaveten  belirtmek  gerekir  ki,  tarafımızdan  60  gün  olarak  kabul edilen makul sürede atama yapılmazsa, açılacak bir tam yargı davasında, idare hizmet kusuru41 nedeniyle kişinin zamanında göreve başlatılmaması nedeniyle  uğradığı  zararlardan  sorumlu  olacaktır.  Danıştay  12.  Dairesi, yukarıda bahsettiğimiz E. 2000/1231 sayılı kararında 60 günlük dava açma süresinin sonu ile kişinin göreve başlatıldığı süre arasında kalan süreye ait maddi hakların davacıya ödenmesine karar vermiştir. 3.  Kadronun Boş Bulunmaması Hali Ek md. 7 ye göre, adaylığı veya seçimleri kaybedenlerin eğer ayrıldıkları kadro boş ise önceki görevlerine dönmeleri asıldır. Ancak başvuru tarihinde kadro dolu ise kazanılmış hak aylık derecelerindeki eşdeğer bir göreve döndürülmeleri gerekir. Danıştay İDDGK 2004 tarihli bir kararında42, davacının çekildiği (...) İli Kültür Müdürlüğü kadrosunun boş olmasına rağmen, idare tarafından başka bir 41  Hizmet kusuru kavramı, idarenin yürütmekle yükümlü olduğu bir hizmetin kuruluşunda, düzenlenişinde veya işleyişindeki bozukluk, aksaklık veya boşluk olarak tanımlanmaktadır: İdarenin  kamu  hizmetinin  yürütülmesinden  doğan  zarardan  sorumlu  tutulmasını gerektiren ilkelerden birisi hizmet kusurudur. İdarenin yürütmekle yükümlü olduğu bir hizmetin kuruluşunda, düzenlenmesinde veya işleyişindeki bozukluk, aksaklık veya boşluk olarak tanımlanabilecek hizmet kusuru; hizmetin kötü işlemesi, geç işlemesi veya hiç işlememesi hallerinde gerçekleşmekte ve bu nedenle doğan zararın, zararla idari işlem veya eylem arasında nedensellik bağının kurulabilmesi halinde, idarece tazmin edilmesini gerektirmektedir.  Öte  yandan,  idarenin  faaliyetlerini  yerine  getirirken  kimsenin  zarar görmemesi için gerekli önlemleri alması zorunludur. Bu zorunluluğun gereği gibi yerine getirilmemesi, hizmetin amacına uygun biçimde işlemediğini, yeterli önlem alınmadığını gösterir. Danıştay İDDK nun 24.02.2011 tarih ve E. 2007/1884, K. 2011/88 sayılı kararı, UYAP Mevzuat Bilgi Bankası; İdarenin hizmet kusurundan kaynaklanan sorumluluğuna ilişkin olarak bkz. Cüneyt OZANSOY, Tarihsel ve Kuramsal Açıdan İdarenin Kusurdan Doğan Sorumluluğu, Yayınlanmamış Doktora Tezi, 1989, passim; Şeref GÖZÜBÜYÜK / Turgut TAN, İdare Hukuku Cilt I Genel Esaslar, Turhan Kitabevi, Ankara, 2013, s. 742743. 42  Danıştay İDDGK nun 19.02.2004 tarih ve E. 2001/841, K. 2004/175 sayılı kararı, UYAP Mevzuat Bilgi Bankası. 246 Gazi Üniversitesi Hukuk Fakültesi Dergisi C. XIX, Y. 2015, Sa. 4Erdal ABDULHAKİMOĞULLARI /Burcu ERDİNÇ göreve, Anıtlar ve Müzeler Genel Müdürlüğü Uzmanlığına atanmasını hukuka aykırı bulunmuştur. Kararda, …böylece görevlilerinin adaylığı ya da seçimi kaybetmeleri halinde istekleri üzerine eski görevlerine döndürülmelerinin asıl olduğu, ancak başvuru tarihinde kadronun dolu olması durumunda kazanılmış hak  aylık  derecelerindeki  başka  göreve  atanmalarının  öngörüldüğü,  bu durumda, seçime katılmak için ayrıldığı... İl Kültür Müdürlüğü kadrosunun davacının başvuru tarihi itibariyle boş olması halinde bu göreve, aksi halde eş değer bir kadroya atanması gerektiği ve 13.9.1999 tarihli ara kararına davalı idare tarafından savunmada verilen cevaptan davacının başvuruda bulunduğu tarihte... İl Kültür Müdürlüğü kadrosunun boş olduğunun anlaşıldığı, buna göre davacının önceki görevine iadesi istemiyle yaptığı başvurusunun reddine ilişkin işlemde hukuki isabet görülmediği… sonucuna varılmıştır. Danıştay  İDDGK,  1998/31  sayılı  kararında43,  kadronun  göreve dönmek için başvuru yapıldığında dolu olması halinde, kişinin eşdeğer bir göreve atanmasını hukuka uygun bulmuştur: …eski görev kadrosu idareye başvurduğu tarihte hukuken dolu olan davacının yukarıda anılan Kanunun idareye verdiği yetki içinde eşdeğer bir kadro olan Başbakanlık Müşavirliğine atanmasına ilişkin işlemde mevzuata aykırılık görülmemiştir. Danıştay, söz konusu kararında, vekaleten nitelendirilemeyecek olan görevlendirmenin, kadronun dolu olduğu anlamına geldiğini de vurgulamıştır: …yapılan görevlendirme işlemi vekalet olarak nitelendirilemeyeceğinden uyuşmazlık konusu olan kadronun dolu olduğunun kabulü gerekmektedir. Bu durumda eski görev kadrosu idareye başvurduğu tarihte hukuken dolu olan davacının yukarıda anılan Kanunun idareye verdiği yetki içinde eşdeğer bir  kadro  olan  Başbakanlık  Müşavirliğine  atanmasına  ilişkin  işlemde mevzuata aykırılık görülmemiştir. Dikkat etmek gerekir ki, eşdeğer göreve döndürülebilmeleri için, çekildikleri kadronun asaleten dolu olması gerekir. Kadro  vekâleten  dolu  ise,  adaylığı  veya  seçimleri  kaybedenlerin  önceki görevlerine döndürülmeleri gerekir.44 4.  Rektörlük,  Dekanlık,  Belediye  Başkanlığı  Gibi  Görevlere Dönme Kural  olarak,  seçimle  gelinen  ve  belirli  bir  süre  ile  sınırlı  olan görevlere geri dönülemez. Söz konusu kural, Danıştay ve YSK kararlarıyla 43  Danıştay İDDGK nun 01.10.1999 tarih ve E. 1998/31, K. 1999/847 sayılı kararı, UYAP Mevzuat Bilgi Bankası. 44  KAYA, s. 286. Gazi Üniversitesi Hukuk Fakültesi Dergisi C. XIX, Y. 2015, Sa. 4 247Kamu Görevlilerinin Milletvekilliği Seçimlerine Katılmak Üzere Görevden... belirlenmiştir. Danıştay 8. Dairesi nin 1996/5080 Esas sayılı kararına45 konu uyuşmazlık, ... Üniversitesi Fen Edebiyat Fakültesi Dekanı iken görevinden ayrılarak  katıldığı  milletvekili  seçimini  kazanamayan  davacının  görevine döndürülmesi istemiyle yaptığı başvuru üzerine, dekan olarak değil, öğretim üyesi olarak atanmasına ilişkin işlemden doğmuştur. İlgili karara göre, Davacının asıl görevi öğretim üyeliği olup, istifa etmeden önce yürüttüğü Dekanlık görevi ise seçimle gelinen ve belli bir süre ile sınırlı olan ikinci bir görevdir. Belirli bir süre için seçimle gelinen bir görevin istifa yoluyla boşaltılması durumunda, ilgilinin yarım kalan görev süresini tamamlamak üzere doğrudan ayrıldığı görevine atanması mümkün değildir.  Aynı  göreve  yeniden  atanmasının  ilk  atamasındaki  usule  göre yapılacağı, atanma şansının aynı görev için yeterliğe sahip, diğer adaylarla eşit olduğu ve atanıp atanmamasının, bu konuda takdir yetkisi verilmiş olan makam ve organların takdirine bağlı bulunduğu açıktır. Bu durumda, rektörlük tarafından davacının fen edebiyat fakültesi dekanı olarak Yükseköğretim Kuruluna  önerilmeksizin,  öğretim  üyesi  olarak  atamasının  yapılmasında, 2547 sayılı Yasanın 16. maddesi ile rektörlere tanınan takdir yetkisi nedeniyle hukuka aykırılık yoktur. Danıştay  8.  Dairesi nin  1988  tarihli  bir  kararına46  göre,  belediye başkanının  yeniden  göreve  gelebilmesi  için  yapılacak  seçimi  kazanması gerekir. Seçilmiş bir organın çekilme isteğinin tek taraﬂ ı irade açıklaması olduğu, gerek çekilme ve gerek bunun geri alınmak istenmesinde vesayet makamlarının bir yetkisi olmadığı, çekilme isteminde bulunulduğu anda, sonuç doğmuş ve görevden ayrılınmış olduğu; bu durumun seçimle gelen organların görevlerinden çekilme veya yargı yolu ile uzaklaştırılabilecekleri yönündeki yasa kurallarının bir sonucu olduğu ve bu nedenle kişinin göreve dönemeyeceğine ilişkin işlemin hukuka uygun olduğu karara bağlanmıştır: …herhangi bir nedenle görevinden çekilmiş olan belediye başkanının çekilme isteğinin kabulü veya reddi söz konusu olmadığından, mülki amirlerin de bu yönde bir yetki ve görevleri de bulunmadığı gibi görevinden çekilen belediye başkanının yeniden görevine gelebilmesi için, yapılacak seçimi kazanması gerekir.  Bu  nedenle  seçimlere  katılmak  üzere,  görevinden  çekilmiş  olan davacının yeniden görevine dönemeyeceği yolundaki dava konusu işlemde hukuka aykırılık bulunmamaktadır. 45  Danıştay 8. Dairesi nin 14.03.1997 tarih ve E. 1996/5080, K. 1997/874 sayılı kararı, UYAP Mevzuat Bilgi Bankası. 46  Danıştay 8. Dairesi nin 28.09.1988 tarih ve E. 1988/670, K. 1988/613 sayılı kararı, UYAP Mevzuat Bilgi Bankası. 248 Gazi Üniversitesi Hukuk Fakültesi Dergisi C. XIX, Y. 2015, Sa. 4Erdal ABDULHAKİMOĞULLARI /Burcu ERDİNÇ YSK ise, Danıştay ile aynı doğrultuda 1985 tarihli bir kararında47, köy muhtar ve ihtiyar meclisi üyeliğinden istifa dilekçelerinin verilmesiyle birlikte hüküm ifade edeceğine ve herhangi bir makam ya da merciin kabul kararı ile geri dönülemeyeceğine karar vermiştir. Bu kararlar ışığında, Milletvekili genel seçimleri ya da yerel seçimler için istifa edip aday gösterilmeyen ya da milletvekili veya belediye başkanı seçilemeyen rektörler, bu kural gereği rektörlük görevlerine dönemeyecekler; fakat öğretim üyeliği görevlerine dönebileceklerdir. Çünkü rektörlük seçilerek geldikleri bir görev olmakla birlikte, öğretim üyeliği bir atama işlemine dayanan asıl kamu görevidir. D.  SEÇİMLE  GELİNEN  GÖREVİ  İFA  ETTİKTEN  SONRA GÖREVE DÖNME Şimdiye kadar yapılan açıklamalar, aday olamama ya da seçilememe halinde göreve dönmeye ilişkindi. Bu durumda ilgili kurum kişiyi boşsa çekildiği göreve, doluysa kazanılmış hak aylık derecelerindeki eşdeğer bir göreve atamalıdır. Ancak seçildikten sonra belirli bir süre görev yapıp göreve dönmek isteyenlerin durumu farklıdır. Kişiler milletvekili olarak görev ifa ettikten sonra, önceki görevine dönme talebiyle ilgili kurumlarına başvurabilirler. Bazı kamu görevlilerinin ilgili  olduğu  mevzuatta  söz  konusu  hak  düzenlenmiştir.  Örneğin, Yükseköğretim Kanunu nda seçimle gelinen görevi ifa ettikten sonra öğretim üyelerinin çekildikleri göreve dönmek istedikleri durumlarda, üniversitelerin takdir hakkı olmadığı ve kadro koşulu aranmaksızın göreve döndürülmeleri gerektiği  belirtilmiştir.    İlgili  düzenleme  Kanun un  60.  maddesinde  yer almaktadır: Bir süre öğretim üyesi olarak çalıştıktan sonra Bakanlar Kuruluna veya Yasama Organı Üyeliğine seçilenler, bu görevlerde geçirdikleri süreler hesaba katılmak ve buna göre aylık dereceleri yükseltilmek, meslek unvan ve sıfatlarını kazanma ile ilgili hükümler saklı kalmak şartıyla başvurmaları halinde bu Kanun hükümlerine göre ayrıldıkları yükseköğretim kurumuna kadro koşulu aranmaksızın dönerler. Görüldüğü üzere ilgili Kanun, idareye takdir hakkı tanımamıştır. Oysaki  Hâkimler  ve  Savcılar  Kanunu nda  idareye,  çekilen  kamu görevlilerinin  milletvekilliğini  ifa  ettikten  sonra  kamu  görevine  dönmesi konusunda takdir yetkisi tanındığını görüyoruz. İlgili 40. maddenin birinci ve üçüncü fıkrası hükmü şöyledir: (1) Hâkimlik ve savcılık mesleğinden kendi istekleriyle çekilen veya emekli olanlardan tekrar mesleğe dönmek 47  YSK, Karar No: 504, 1985. Karar için bkz. KAYA, s. 285. Gazi Üniversitesi Hukuk Fakültesi Dergisi C. XIX, Y. 2015, Sa. 4 249Kamu Görevlilerinin Milletvekilliği Seçimlerine Katılmak Üzere Görevden... isteyenler, mesleğe kabulde aranan nitelikleri kaybetmemiş olmaları koşulu ile ayrıldıkları tarihte almakta oldukları aylık derecesine eşit bir derecenin aynı kademesine Hâkimler ve Savcılar Yüksek Kurulunca atanabilirler… (3) Yukarıda yazılı atamalarda, isteklilerin mesleğe alınıp alınmayacakları Hâkimler ve Savcılar Yüksek Kurulunca belli edilir. Bu  farklı  düzenlemeler,  kamu  görevlileri  arasında  göreve  dönme bakımından eşitsizlik yaratmaktadır. Takdir yetkisinin tanındığı hâkim ve savcıların  göreve  dönmesi  konusunda,  ilgili  kişilerin  yerine  getirdikleri hizmet  gereği  tarafsızlıklarına  ilişkin  değerlendirme  yapılması  gerektiği savunulabilir. Ancak unutulmamalıdır ki, idarenin de bu değerlendirmeyi ne derece sağlıklı ve yerinde yapacağı tartışmaya açıktır. Öte yandan, aday olamayan ya da seçilemeyenlerin göreve dönmesinde idarenin takdir hakkı yokken, görev ifa ettikten sonra göreve dönmesinde idareye takdir hakkı tanımak da eşitlik ilkesine aykırı düşmektedir. Oysaki iki durum arasında fark gözetilmemesi gerekir. Göreve dönmek isteyen, seçilsin ya da seçilmesin bir siyasi partiden yana görüşünü açığa vurmuş bir kişidir. Ya her iki durumda da idarenin takdir hakkı olmalı ya da her iki durumda da bağlı yetkisi bulunmalıdır. Konuyu insan hakları odaklı değerlendirdiğimizde, olması gerekenin kişilerin görevlerine dönebilmesi olduğunu belirtmek gerekir. Aktif statü hakkı olan siyasi katılım hakkı ile pozitif statü hakkı olan kamu hizmetlerine katılma hakkının birbirinin yerine tercih edilmesi düşünülemez. Siyasi görüşünü açığa vurmuş olmanın kamu görevliliği ile bu kadar iç içe yorumlanması doğru bir yaklaşım değildir. Siyasi görüşünü kamu hizmetini görürken kullanan, yaptığı işlem ve eylemlerde kamu yararı dışında amaçlar güden bir kamu görevlisi elbet denetime tabi olmalıdır. Ancak görev yaptıktan sonra kişilerin göreve dönebilmesi yolunun açık tutulmuş olması, aday olamayan ya da seçilemeyenler bakımından amaçlandığı savunulan tarafsızlığı sağlamayla bağdaşmamaktadır. E.  MAHRUM KALINAN HAKLAR Seçimde aday olabilmek için istifa eden memurlar, memuriyete ilişkin haklardan yararlanma bakımından normal şekilde istifa eden memurlarla aynı durumdadırlar. Bu şekilde görevlerinden ayrılan memurların görevlerinden ayrı kaldıkları sürece memuriyete ilişkin özlük haklarından yararlanmaları mümkün olmadığı gibi bu sürelerin emeklilik bakımından değerlendirilmesine de imkân bulunmamaktadır. Aynı  şekilde,  aday  olamamaları  ya  da  aday  olup  da  seçimi kazanamamaları üzerine görevlerine geri dönmeleri halinde,  görevden ayrı 250 Gazi Üniversitesi Hukuk Fakültesi Dergisi C. XIX, Y. 2015, Sa. 4Erdal ABDULHAKİMOĞULLARI /Burcu ERDİNÇ kaldıkları süre için kendilerine mali ve sosyal haklar kapsamında hiçbir ödeme yapılmayacak, bu döneme ilişkin olarak sosyal güvenlik kesintileri de  kurumları  tarafından  ödenmeyecektir.  Bunun  nedeni,  istifa  ile  kamu görevlisinin statüsünden ayrılmış olmasıdır.48 Bu durum, bireylerin aktif statü hakkı olan seçilme hakkını kullanırken işlerinden,  gelirlerinden  ve  özlük  haklarından  mahrum  kalmalarına neden olduğundan eleştirilebilir. Ancak kamu yararı amacıyla seçimlerin tarafsızlık  ve  adalet  içerisinde  yürütülebilmesi  için  bireylerin  bu  süreçte kamu görevlerinden ayrı kalması gerekliliği de göz ardı edilmemelidir. Söz konusu iki durum arasında dengenin sağlanması gerekir. Görevden çekilme zorunluluğu Anayasada  düzenlendiğinden,  burada  kamu  yararı  ve  kamu düzeni kavramlarına, seçilme hakkı karşısında üstünlük tanınmıştır diyebiliriz. F.  2015 YILI 25. DÖNEM MİLLETVEKİLİ GENEL SEÇİMİNDE ADAY  OLMAK  İSTEYEN  KAMU  GÖREVLİLERİYLE İLGİLİ REHBER Devlet  Personel  Başkanlığı nın  sayfasından  şuan  erişilebilir olmayan, ancak Barolar Birliği nin internet sayfasından ulaşılabilen 2015 Genel Seçimlerine ilişkin rehberde49, aday olabilmek için istifa eden kamu görevlilerinin göreve dönmelerine ilişkin birtakım kurallar yer almaktadır. Rehberde, mevcut kanuni düzenlemeler, idari yargı yeri kararları ve YSK kararları çerçevesinde 2015 genel seçiminde kamu görevlilerinin görevden çekilmeleri ve sonrasında göreve dönmelerine ilişkin belirlemeler yapılmıştır. Rehbere  göre,  yüksek  mahkeme  üyeleri,  hâkimler,  savcılar  ve bu meslekten sayılanlar ile subay ve astsubaylar hariç seçimlerde aday olabilmek  için  görevlerinden  ayrılmak  zorunda  olan  kamu  görevlileri, adaylık veya seçim sonuçlarına göre yeniden göreve dönebilecek olup, bu konuda kamu idarelerinin takdir hakkı bulunmamaktadır. Ayrıca,  idari yargı mercileri tarafından konuya ilişkin verilmiş kararlarda,  seçimlere katılmak üzere  istifa  eden  ancak  aday  listelerinde  yer  alamayanların,  başvuruda bulunması ve seçime katılmak için ayrıldığı kadronun boş olması halinde, YSK Başkanlığı nca kesin seçim sonuçlarının açıklanmasından önce eski görevlerine dönmelerinin mümkün olacağına hükmedilmiştir. 48  GÜNDAY, s. 616 vd. 49  2015 Yılı 25. Dönem Milletvekili Genel Seçiminde Aday Olmak İsteyen Kamu Görevlileriyle İlgili Rehber,  http://www.tbb.gov.tr/storage/userfiles/rehber_ve_bilgi_notlari/2015_secim_ rehberi_dpb.pdf, Erişim Tarihi: 10.06.2015. Gazi Üniversitesi Hukuk Fakültesi Dergisi C. XIX, Y. 2015, Sa. 4 251Kamu Görevlilerinin Milletvekilliği Seçimlerine Katılmak Üzere Görevden... Yüksek Seçim Kurulu da, adaylığı ve seçimi kaybeden memurların göreve  döndürülmesi  konusunda  Danıştay  kararları  doğrultusunda  işlem yapılmasının uygun olacağını belirtmiştir.50 Buna göre, istifa etmiş ancak aday adayı veya aday olamamış kamu görevlilerinden geri dönüş hakkı bulunanların aday listelerinin kesinleşme tarihinden itibaren kurumlarına müracaat etmeleri halinde, kesin seçim sonuçlarının açıklanması beklenmeksizin, Yüksek Seçim Kurulunca atamalarının yapılması mümkündür. G. 7 HAZİRAN 2015 MİLLETVEKİLİ SEÇİMİ SÜRECİNDE MİT MÜSTEŞARI HAKAN FİDAN IN ADAY ADAYLIĞINDAN ÇEKİLMESİ VE GÖREVE DÖNMESİ Milli  İstihbarat  Teşkilatı  Müsteşarı  Hakan  Fidan,  7  Haziran  2015 Milletvekili genel seçimlerinde aday adayı olabilmek için 10 Şubat 2015 tarihinden geçerli olmak üzere kamu görevinden istifa etmiş51, ancak bir süre sonra aday adayı olmaktan vazgeçtiğini bildirerek görevine dönmek istemiştir.52 Bir Bakanlar Kurulu Kararı yla53 da görevine dönmüştür. Bu bilgiler ışığında cevaplanması gereken bazı sorular vardır: İstifanın ardından göreve dönmesi MİT Kanununda yer alan 5 yıl şartı çerçevesinde mümkün müdür? 5 yıllık engele takılmıyorsa, devam eden aday belirleme sürecinde görevine dönmesi hukuken mümkün müdür? Göreve yeniden atanmasında izlenecek usul nedir? Yapıldığı üzere Bakanlar Kurulu Kararı ile göreve dönmesi hukuka uygun mudur? İstifanın ardından göreve dönmesi 5 yıl şartı çerçevesinde mümkün olup olmadığı sorusu, MİT Kanunu nun İstifa başlıklı 14. Maddesine göre cevaplanabilir. Maddeye göre, MİT fiili kadrosuna atanan personelden; bu teşkilattaki göreve başladıkları tarihten itibaren beş yıl geçmeden istifa edenler veya istifa etmiş sayılanlar, görevle ilişkilerinin kesildiği tarihten itibaren beş yıl geçmedikçe Devlet memurluğuna alınamazlar. 657 sayılı Devlet Memurları Kanununun değişik 97nci maddesinin (D) bendi hükümleri saklıdır. 50  2015 Yılı 25. Dönem Milletvekili Genel Seçiminde Aday Olmak İsteyen Kamu Görevlileriyle İlgili Rehber, s. 4. 51  Hakan Fidan ın istifasına ilişkin haber metni için bkz. http://www.cnnturk.com/haber/turkiye/hakan-fidan-istifa-etti, Erişim Tarihi: 10.06.2015. 52  Hakan Fidan ın milletvekilliği adaylığından çekilmesine ilişkin haber metni için bkz. http:// www.hurriyet.com.tr/gundem/28410339.asp, Erişim Tarihi: 15.04.2015. 53  Hakan Fidan ın Bakanlar Kurulu toplantısı sonunda göreve yeniden atanmasına ilişkin haber  metni  için  bkz.  http://www.hurriyet.com.tr/gundem/28410339.asp,  Erişim Tarihi: 15.04.2015. 252 Gazi Üniversitesi Hukuk Fakültesi Dergisi C. XIX, Y. 2015, Sa. 4Erdal ABDULHAKİMOĞULLARI /Burcu ERDİNÇ Burada tartışılmalı durum, Fidan ın MİT te çalışmaya başladığı 17 Nisan 2009 tarihinden itibaren mi, yoksa Müsteşar olduğu 10 Mayıs 2010 tarihinden  itibaren  mi  14.  maddede  öngörülen  5  yılın  hesaplanacağıdır. Maddenin lafzından çıkan sonuç, MİT te çalışmaya başladığı ilk tarihten, yani 17 Nisan 2009 dan itibaren 5 yılın hesaplanması gerektiğidir. Süre bakımından md.14 e göre göreve alınmasında bir hukuka aykırılık yoktur. 5 yıl çalışmış olma koşulunu sağlamaktadır. Kamu görevlisi olma bakımından statü MİT personeli olmaktır, müsteşar olmak değil. Bu nedenle MİT personeli olarak teşkilata dönmesinde sakınca yoktur. İkinci soru, 5 yıllık engele takılmıyorsa, devam eden aday belirleme sürecinde görevine dönmesinin hukuken mümkün olup olmadığıdır. Aday olamayanların  göreve  dönebileceği,  yukarıda  belirttiğimiz  üzere  ilgili mevzuatta  düzenlenmiştir.  Kanaatimizce  adaylıktan  vazgeçmeyi  de  aynı şekilde değerlendirmek gerekir. 298 sayılı Kanun Ek madde 7, buna engel değildir. Ayrıca, Devlet Personel Başkanlığı nın 2015 Seçim Rehberi nde54 de …istifa etmiş ancak aday adayı veya aday olamamış kamu görevlilerinden geri dönüş hakkı bulunanların… ifadesiyle bu hususa açıkça izin verildiği görülmektedir. Cevap bekleyen son soru, göreve yeniden atanmasında izlenecek usul ve yapıldığı üzere Bakanlar Kurulu Kararı ile göreve dönmesinin hukuka uygun olup olmadığıdır. Danıştay 1. Dairesi nin 1992 tarihli bir kararına55 göre,  …ilgililerin  adaylığı  veya  seçimi  kaybetmeleri  halinde  göreve dönmek için başvurmaları durumunda idarece yapılacak olanın öncelikle yasal koşulların oluştuğunu saptamak, daha sonra da bu kişilerin yeniden statüye dönmelerini sağlamak amacıyla bir atama işlemi tesis etmekten ibaret bulunduğu kuşkusuzdur. Yine, o göreve ilk atama hangi usulle yapılıyorsa, 298 sayılı kanun ek 7 nci maddesi uyarınca yapılacak atamanın da aynı usulle yapılması gerektiği açıktır… idarelerce gerekli atama işleminin yapılması zorunlu… MİT Kanunu md. 13 e göre,  Milli İstihbarat Teşkilatı Müsteşarı, Milli  Güvenlik  Kurulunda  görüşüldükten  sonra  Başbakanın  inhası  ve Cumhurbaşkanının onayı ile atanır. Yani, müsteşarın atanması müşterek kararname  ile  gerçekleştirilmektedir.  Fidan,  Cumhurbaşkanı  ile  görüşen 54  2015 Yılı 25. Dönem Milletvekili Genel Seçiminde Aday Olmak İsteyen Kamu Görevlileriyle İlgili Rehber, s. 4. 55  Danıştay 1. Dairesi nin 26.10.1992 tarih ve E. 1992/313, K. 1992/339 sayılı kararı, Danıştay Dergisi, Sayı 87, 1993, s. 61 vd. Gazi Üniversitesi Hukuk Fakültesi Dergisi C. XIX, Y. 2015, Sa. 4 253Kamu Görevlilerinin Milletvekilliği Seçimlerine Katılmak Üzere Görevden... Başbakanın onayı ile göreve geri dönmüştür. Yani sürece katılması gereken Milli Güvenlik Kurulu, sürece dahil olmamıştır. Yukarıda anılan Danıştay kararında belirtilen usule uyulmadan yapılan bu atama işlemi açıkça hukuka aykırıdır. Aslında Müsteşar atamaları md. 13 e göre gizli olduğundan ve Resmi Gazetede yayımlanmadığından nasıl bir usul izlenmiş olduğunu da net biçimde görmek mümkün değildir. Sadece Hükümet Sözcüsü Bülent Arınç ın konuya ilişkin açıklamaları56 çerçevesinde değerlendirme yapabilmekteyiz. MİT Müsteşarının göreve dönmesi noktasında tartışılması gereken bir başka husus, müşterek kararname ile göreve gelen müsteşarın durumunun seçilerek  ve  belirli  bir  süreyle  göreve  gelenlerin  durumuyla  aynı değerlendirilip değerlendirilemeyeceğidir. Konuya bu açıdan baktığımızda; yeniden,  eşit  şartlardaki  adaylar  arasından  ilk  atandığı  usulle  seçilmesi gerekmez mi, sorusunu sormak ve tartışmak gerekir. Kanaatimiz MİT müsteşarı bakımından da göreve dönmenin dekanlık, rektörlük gibi değerlendirilmesi gerektiği yönündedir. MİT Kanunu, Milli Güvenlik Kurulu nda görüşüldükten sonra Başbakanın inhası ve Cumhurbaşkanının onayı ile müsteşarlık görevine atama  yapılabileceğini  düzenlemektedir.  Bu  nedenle  hukuka  uygunluk noktasında  Fidan ın,  istifa  ettiği  görevine  yeniden  aynı  usulle  atanması gerekirdi. SONUÇ Kamu  görevlilerinin  milletvekili  seçimlerinde  aday  olabilmek  için görevden çekilmeleri ve aday olamamaları ya da seçilememeleri halinde göreve dönmeleri, Anayasa ve ilgili kanunlarda düzenlenmiştir. Kanunlarda düzenlenmeyen ya da yeterince açık olmayan hususlarda ise, Danıştay ve Yüksek Seçim Kurulu nun kararları doğrultusunda hareket edilmektedir. Aday  olamayan  veya  milletvekili  seçilemeyen  kamu  görevlilerinin göreve dönmeleri, Seçimlerin Temel Hükümleri Hakkında Kanun un Ek 7. maddesince mümkün kılınmıştır. İdareler, aday olamayan veya milletvekili seçilemeyen ve göreve dönme talebinde bulunan kişileri göreve yeniden atamakla yükümlüdürler. Ancak atamanın yapılması gereken süre bakımından kanunda bir düzenleme yer almadığından, Danıştay kararları çerçevesinde makul süre ve dava açma süresi olan 60 gün gibi süreler belirlenmiştir. Danıştay kararları incelendiğinde ve idari usul ile idari yargılamanın ilkeleri göz  önünde  bulundurulduğunda  60  günlük  dava  açma  süresinin  göreve yeniden atanma bakımından makul süre olarak kabul edilmesi gerekmektedir. 56  http://www.tarafsizbolge.com/genel/hakan-fidan-in-donusu-icin-3-farkli-kanunvar-h21139.html, Erişim Tarihi: 12.08.2015. 254 Gazi Üniversitesi Hukuk Fakültesi Dergisi C. XIX, Y. 2015, Sa. 4Erdal ABDULHAKİMOĞULLARI /Burcu ERDİNÇ Bir süre görev yaptıktan sonra dönmek isteyenler bakımından ise, ilgili kanunlarında farklı düzenlemeler yer almakta ve bazı idarelerin göreve iade konusunda bağlı yetkisi bulunurken bazılarının takdir yetkisi bulunmaktadır. Örneğin, öğretim üyeleri bakımından üniversiteler bağlı yetkiye sahipken, hakim ve savcılar bakımından HSYK takdir yetkisine sahiptir. Bu farklı düzenlemeler kamu görevlileri arasında eşitsizlik yaratmaktadır. Konunun idarelerin takdirine bırakılması, farklı uygulamaların hukuki güvenlik ilkesine zarar vermesi endişesi doğurmaktadır. Ayrıca bu uygulama hukuki belirlilik ilkesine de uygun değildir. Takdir hakkı yerine, seçilemeyenlerde olduğu gibi tüm görevliler bakımından idarelerin bağlı yetkisi kabul edilmelidir. Çünkü farklı  uygulamalar  konunun  karmaşık  hale  gelmesine  ve  seçme  seçilme hakkının eşitlik ilkesinden uzaklaşılarak uygulanmasına yol açmaktadır. Aday  olamadığından  göreve  dönmek  isteyenler  ile  milletvekilliği görevini  yaptıktan  sonra  göreve  dönmek  isteyen  aynı  mesleğe  mensup kişiler bakımından farklı hükümler uygulanması söz konusudur. Hakimler ve savcılar, adaylık için istifa edip aday gösterilmezlerse ya da milletvekili seçilemezlerse, 298 sayılı Seçimlerin Temel Hükümleri Hakkında Kanun un Ek  7.  Maddesine  göre  görevlerine  dönememektedirler.  Oysaki  Hâkimler ve Savcılar Kanunu nun çekilen kamu görevlilerinin milletvekilliğini ifa ettikten sonra kamu görevine dönmesine ilişkin 40. Maddesi HSYK ya bu konuda takdir yetkisi tanımaktadır. Seçilip görev ifa ettikten sonra göreve dönebilmeleri mümkünken, aday olamayan ya da milletvekili seçilemeyenlerin göreve dönmeleri açıkça yasaklanarak aynı meslek grubuna mensup kişiler arasında dahi eşitsizlik oluşturulmuştur. 298 sayılı Kanunun Ek 7. maddesinde kamu görevlilerinin, adaylığı veya seçimi kaybetmeleri halinde, Yüksek Seçim Kurulunca seçim sonuçlarının ilanını takip eden bir ay içinde müracaat etmeleri kaydıyla eski görevlerine veya kazanılmış hak aylık derecelerindeki başka bir göreve dönebilecekleri düzenlenmiştir. Ancak maddede seçim sonuçlarını takip eden bir ay içinde ifadesiyle  başvurulacak  son  süre  belirtilmekte,  sürenin  başlangıcından bahsedilmemektedir. Danıştay ve YSK kararları doğrultusunda bu eksiklik giderilmiştir.  Aday  listelerinin  kesinleşmesi  tarihinden  itibaren,  kişilerin kurumlarına  müracaat  etmeleri  halinde Yüksek  Seçim  Kurulu  tarafından kesin seçim sonuçlarının açıklanması beklenmeksizin atamalarının yapılması mümkün kılınmıştır. Görüldüğü üzere, kamu görevlilerinin göreve dönmesi bakımından var olan kanuni düzenlemeler yetersizdir ve eşitlik ilkesi bakımından sorunludur. Gazi Üniversitesi Hukuk Fakültesi Dergisi C. XIX, Y. 2015, Sa. 4 255Kamu Görevlilerinin Milletvekilliği Seçimlerine Katılmak Üzere Görevden... Görevden  çekilme  şartına  kimlerin  tabi  olacağı  konusunda  her  kamu görevlisinin tek tek belirtilmesi düşünülemez. Bu noktada YSK nın Anayasa ve 2839 sayılı Kanunun 18. Maddesinde sayılan görevliler ve kamu görevlisi kavramını göz önünde bulundurarak karar vermesi sorun teşkil etmemektedir. Ancak göreve dönmeye ilişkin kuralların kanunla düzenlenmesi, bu sayede hukuki güvenlik ve belirlilik ilkelerinin sağlanması gereklidir. İdare hukukunun içtihadi bir hukuk dalı olma özelliği bağlamında Danıştay kararları eksikliği gidermektedir. Ancak kanunla düzenlenmesi yerinde olacaktır. Seçilememe halinde göreve geri dönme sürecinde yaşanan sıkıntılar ve seçilip görev ifa ettikten sonra göreve dönmek istendiğinde, göreve dönmenin idarenin takdirine bağlı olması, kişileri aktif siyasete katılımdan uzaklaştırabilir durumlardır. Anayasa tarafından kişilere tanınan kamu görevlisi olma hakkı ile siyasete katılma hakları çatışmaktadır. Anayasanın tanıdığı bu haklardan biri diğerine üstün değildir. Ancak bu çatışma halinde haklardan biri göz ardı edilebilmekte, sınırlamaya tabi tutulmaktadır. Özellikle adaylık süreci bakımından kişilerin ücretsiz izinli sayılması sonradan  göreve  geri  dönme  prosedürleriyle  uğraşmama  bakımından tartışılabilir. Ancak kamu hizmetlerinin sürekliliği ilkesi gereği hizmetin aksamadan devam edip etmeyeceğini göz ardı etmemek gerekir. Bir seçim sürecinde, istifa ile adayların belirlenmesi arasında yaklaşık iki aylık bir süre söz konusu olabilmektedir. Kamu hizmetleri bakımından bu sürenin uzunluğu aksaklıklara yol açabilecektir. Sonuçta kamu hizmetleri bakımından süreklilik ilkesi esastır. Örneğin istifa eden öğretim üyelerini ele alalım, açıktır ki bu süreçte yükseköğretim hizmeti aksayacaktır. Elbette siyasi katılım hakkı temel bir haktır ve kullanılması engellenemez. Ancak belirli şartlar çerçevesinde kullanılmaması kamu düzenine zarar verebileceğinden, hakkın kullanımında bazı sınırlar çizilebilir. Kamu yararı kavramı, bu yorumu zorunlu kılmaktadır. Nihayetinde öngörülen istifa şartı hukuka aykırılık oluşturmamaktadır. Her iki hak arasında dengeyi ve kişiler bakımından eşitliği sağlayacak bir düzenleme yapmak gerekmektedir. Kamu yararı amacına hizmet eden göreve  ilişkin  bir  kadronun  boş  bekletilmesi  elbet  düşünülemez;  ancak kadrolara vekâleten görevlendirmeler yapılması düşünülebilir. Çünkü aslen görevlendirme yapılmadıysa, kadro boş olduğundan kişi adaylık ya da seçim süreci sonrası çekildiği görevine dönebilmektedir. Göreve dönmeye ilişkin temel düzenleme olan Ek 7. Madde göreve dönmeyi mümkün kıldığından ve asıl olan çekildiği göreve atanmak olduğundan bu çözüm düşünülebilir. 256 Gazi Üniversitesi Hukuk Fakültesi Dergisi C. XIX, Y. 2015, Sa. 4Erdal ABDULHAKİMOĞULLARI /Burcu ERDİNÇ Göreve dönmenin yasaklanması, Anayasa tarafından kişilere tanınan kamu hizmetine girme hakkı ile seçme ve seçilme hakkı çatıştığında kişileri bir haktan yoksun bırakmaktadır. Oysaki bu haklardan birini tanımak için kişiyi  öteki  haktan  yoksun  bırakmak  doğru  bir  tercih  değildir.  Kişilerin siyasi katılım haklarını kullanmaları, kamu hizmetine katılma bakımından aleyhlerine sonuçlar doğuracak şartlarla mümkün kılınmamalıdır. KAYNAKÇA AKYILMAZ, Bahtiyar / SEZGİNER, Murat / KAYA, Cemil: Türk İdare Hukuku, 3. Baskı, Seçkin Yayıncılık, Ekim, 2012. ATAY, Ethem Ender: İdare Hukuku, Turhan Kitabevi, Ankara, 2012. BAŞTERZİ,  Fatma:  Vakıf  Üniversitesi  Öğretim  Elemanı  ile Yapılan Sözleşmenin Hukuki Niteliği ve Bazı Yargısal Sorunlar Üzerine Bir Değerlendirme, Sarper Süzek e Armağan Cilt II, s. Beta Yayınları, İstanbul, 2011, s. 1301-1315. DEMİRCİOĞLU,  Murat  /  KAPLAN,  Hasan  Ali:  Uyuşmazlık Mahkemesi nin  21.5.2012,  5.11.2012  Ve  24.12.2012  Tarihli  Kararları Işığında  Vakıf  Üniversitelerinde  Görev Yapmakta  Olan  Öğretim  Üyeleri İle Üniversiteler Arasındaki Sözleşmelerin Hukuki Niteliği, Dokuz Eylül Üniversitesi Hukuk Fakültesi Dergisi, C. 15 (Özel Sayı), 2013, s. 51-80. DOĞUSOY, Bahadır / TELLİ, Kutlay: 2839 Sayılı Milletvekili Seçimi Kanunu ve Uygulaması, Anses İletişim Yayınları, Ankara, 2011. DÖNER,  Ayhan:  Geçmişten  Günümüze  Türk  Hukukunda  Kamu Görevlilerinin Seçimlerde Adaylığı, Ankara Üniversitesi Hukuk Fakültesi Dergisi, C. 58, Sa. 4, 2009, s. 737-776. GÖZÜBÜYÜK, Şeref / TAN, Turgut: İdare Hukuku Cilt I Genel Esaslar, Turhan Kitabevi, Ankara, 2013. GÜNDAY, Metin: İdare Hukuku, İmaj Yayınevi, Ankara, 2011. KALAFAT, Ahmet: Bir Danıştay Kararı Üzerine Vakıf Üniversitesi Akademik Personelinin Hukuki Statüsüne İlişkin Bazı Değerlendirmeler, İstanbul Ticaret Üniversitesi Sosyal Bilimler Dergisi, Yıl 12, Sa. 24, Güz 2013/2, s. 149-172. Gazi Üniversitesi Hukuk Fakültesi Dergisi C. XIX, Y. 2015, Sa. 4 257Kamu Görevlilerinin Milletvekilliği Seçimlerine Katılmak Üzere Görevden... KAYA,  Cemil:  Kamu  Görevlilerinin  Seçimlere  Katılmak  Üzere Görevden  Çekilmesi  ve  Göreve  Dönmesi,  Gazi  Üniversitesi  Hukuk Fakültesi Dergisi, C. 8, Sa. 1-2, Haziran-Aralık 2004, s. 273-290. KAYA,  Cemil:  Milletvekili  ve  Mahalli  İdare  Seçimlerine  Katılan Kamu Görevlilerinin Görevden Çekilmesi ve Göreve Dönmesi, Çağdaş Yerel Yönetimler Dergisi, C. 13, Sa. 1, Ocak 2004, s. 33-49. OZANSOY,  Cüneyt:  Tarihsel  ve  Kuramsal  Açıdan  İdarenin Kusurdan Doğan Sorumluluğu, Yayınlanmamış Doktora Tezi, 1989. ÖZYÖRÜK, Mukbil: İdare Hukuku Ders Notları, Ankara, 1977. TEKİNSOY, M. Ayhan: İdari Sözleşmelerde Ölçüt Sorunu, Ankara Üniversitesi Hukuk Fakültesi Dergisi, C. 55, Sa. 2, 2006, s. 181-227. YILDIRIM, Turan / SAMURAY, Figen: Vakıf Üniversitesi Öğretim Elemanlarının Statüsü, Maltepe Üniversitesi Hukuk Fakültesi Dergisi, Sa. 1, 2010, s. 81-95. 258 Gazi Üniversitesi Hukuk Fakültesi Dergisi C. XIX, Y. 2015, Sa. 4",
     "Metin": "Kamu görevlilerinin, Anayasal bir hak olan siyasi katılım haklarını kullanarak  milletvekili  seçimlerine  katılmaları,  hem  Anayasamızın  76. Maddesinde hem de seçimlere ilişkin kanuni düzenlemelerde görevlerinden çekilmeleri şartına bağlanmaktadır. Ancak konuya ilişkin yasal düzenlemelerde bu  şarta  tabi  olanlar,  bütün  kamu  görevlileri  olarak  belirtilmemiştir. Anayasada ve seçimlere ilişkin diğer mevzuatta görevden çekilmesi gereken kamu  görevlilerinin  kapsamı  farklıdır.  Düzenlemelerde  sayılan  kamu görevlilerinin  görevlerinden  çekilmeleri  gerekliliği  açık  olmakla  birlikte, sayılmayan  kamu  görevlilerinin  görevlerinden  çekilmelerinin  gerekip gerekmeyeceği kanuni bir düzenlemeye sahip değildir. Bu nedenle sayılanlar dışında kalan kamu görevlilerinin seçimlere katılabilmek için görevlerinden çekilip  çekilmeyeceğine  ilişkin  kararlar,  Yüksek  Seçim  Kurulu nun takdirindedir. Kamu görevlisi kavramı, en genel anlamıyla idarenin insan unsurunu ifade etmektedir. İdare, iradesini kamu görevlileri aracılığıyla açıklar. Bireyler karşısında kamu gücü dediğimiz ayrıcalıklı ve üstün güce sahip idarenin iradesini  açıklayan  kamu  görevlileri,  bu  gücü  kendilerine  siyasi  avantaj sağlayacak şekilde kullanabilirler. Dolayısıyla idare adına irade açıklama yetkisine sahip bu kişilerin, siyasi katılım haklarını kullanırken görevlerinin sağladığı  avantajlardan  yararlanmalarını  önlemek  amacıyla  görevlerinden çekilmeleri  esası  öngörülmüştür.  Bu  düzenleme,  Anayasa  tarafından vatandaşlara tanınmış olan siyasi katılım hakkının eşit şartlarda kullanılmasını sağlamak adına yerindedir. Çalışmanın konusu oldukça güncel tartışmaları içermektedir. Ülkemizde 2015 yılı içerisinde iki kez milletvekili genel seçimleri yapılmıştır. İlk seçim 228 Gazi Üniversitesi Hukuk Fakültesi Dergisi C. XIX, Y. 2015, Sa. 4Erdal ABDULHAKİMOĞULLARI /Burcu ERDİNÇ olan 7 Haziran seçimleri sonucu hükümet kurulamamış ve Anayasanın 116. Maddesine  dayanılarak  Cumhurbaşkanının  kararıyla  1  Kasım  tarihinde yeniden seçim yapılmıştır. Özellikle 7 Haziran 2015 tarihli milletvekili seçimi sürecinde çalışmamızın konusunu ilgilendiren birtakım gelişmeler yaşanmıştır. Milli İstihbarat Teşkilatı (MİT) Müsteşarı Hakan Fidan ın adaylık için istifası; ardından adaylıktan vazgeçip göreve dönmesi ve üstelik bir Bakanlar Kurulu Kararı ile görevine dönmesi konuya ilişkin tartışmaları beraberinde getirmiştir. Bunun yanı sıra, CHP İzmir adayı Atilla Sertel in, aday gösterildikten sonra yapılan itiraz üzerine vaktinde görevinden istifa etmemiş olması nedeniyle Yüksek Seçim Kurulu tarafından adaylığının iptali çalışmamızla yakından ilgili olan bir diğer tartışma konusudur. Bu gibi güncel gelişmeler gözetilerek, özellikle kanuni düzenleme bulunmayan alanlar aydınlatılmaya çalışılacaktır. Yüksek Seçim Kurulu, bilindiği üzere seçimlere ilişkin olarak kanunlarda düzenleme bulunmayan hallerde karar mercidir ve Kurulun kararları aleyhine başka bir mercie başvurulamaz. Bu nedenle çalışmamız çerçevesinde Kurul kararlarını incelemenin ve değerlendirmenin önemi haizdir. Özellikle Danıştay kararlarıyla şekillenen seçim sürecinden sonra kamu görevine dönme konusu çeşitli tartışmalara neden olmaktadır. Konuya ilişkin kapsamlı düzenlemeler mevcut olmadığından, somut olaylar çerçevesinde, bu  olaylara  ilişkin  yargı  içtihatları  ve  Yüksek  Seçim  Kurulu  kararları doğrultusunda değerlendirmeler yapılmaktadır. Çalışmamız bu gibi tartışmalı konulara farklı bir bakış açısı ve açıklık kazandırma amacı taşımaktadır. Bu doğrultuda hazırlanan makalenin birinci bölümünde kamu görevlisi kavramı ve  görevden  çekilmeye  ilişkin  düzenlemelere  yer  verilmektedir.  İkinci bölümde ise, aday olabilmek için görevden çekilen kamu görevlilerinin göreve dönmesi hususu konuya ilişkin kanuni düzenlemeler ile Danıştay ve Yüksek Seçim Kurulu kararları çerçevesinde ele alınmaktadır. BÖLÜM I: KAMU GÖREVLİSİ KAVRAMI VE GÖREVDEN ÇEKİLME A.  KAMU GÖREVLİSİ KAVRAMI İdarenin insan unsurunu oluşturan kamu görevlisi kavramını, geniş anlamda kamu görevlisi ve dar anlamda kamu görevlisi olarak ayırmak gerekir. Geniş anlamda kamu görevlisi, hukuki durumlarına ve yaptıkları 1   Anayasa 128. Maddesinde kamu görevlisi kavramına yer vermiştir. Devletin,  kamu iktisadi teşebbüsleri ve diğer kamu tüzelkişilerinin genel idare esaslarına göre yürütmekle yükümlü oldukları kamu hizmetlerinin gerektirdiği asli ve sürekli görevleri yerine getiren kişiler olarak memurlar ve diğer kamu görevlileri ifade edilmiştir. Gazi Üniversitesi Hukuk Fakültesi Dergisi C. XIX, Y. 2015, Sa. 4 229Kamu Görevlilerinin Milletvekilliği Seçimlerine Katılmak Üzere Görevden... görevin niteliğine bakılmaksızın kamu kesiminde görev yapan herkesi ifade eder.2 Örneğin, Cumhurbaşkanı, başbakan, milletvekili vb. Dar anlamda kamu görevlisi ise, devletin siyasi yapısını oluşturan organdaki görevliler ile kamu kesiminde özel hukuk hükümlerine tabi olan görevliler dışında kalan kamu görevlilerini ifade eder.3 Dar anlamda kamu görevlileri, faaliyetlerini meslek olarak yapan kişileridir. Kamu kesiminde bir teşkilata bağlı olarak görev yapmak, kamu görevlisi olmak için muhakkak bulunması gereken bir koşuldur.4 Bu koşul için, kamu görevliliğinin organik koşulu da diyebiliriz. Kamu kesiminde çalışan herkes, idari esaslara tabi olmamakla birlikte, her kamu görevlisi dediğimiz insan unsuru sadece kamu kesiminde bir teşkilatta çalışmalıdır. Kamu görevlilerinin milletvekili adayı olabilmek için, görevlerinden çekilmeleri  yönündeki  gereklilik  ve  bazı  özel  durumlara  (örneğin  vakıf üniversitesi  öğretim  elemanlarının  aday  olmak  istemeleri  haline)  ilişkin değerlendirme  yapma  gerekliliği,  kamu  görevlisi  kavramıyla  sıkı  sıkıya ilişkilidir. Yerine  getirilen  görevin  niteliği  gereği,  siyasi  nitelikli  bir  işe girişildiğinde kamu görevlisi olarak devam etmemek gerekir. Dar  anlamda  kamu  görevlileri  muhakkak  istifa  etmeliyken,  geniş anlamda kamu görevlileri bakımından net bir biçimde bunu söylemek zordur. Örneğin, vakıf üniversitelerinde çalışan öğretim üyeleri, bir kamu hizmeti (yükseköğretim kamu hizmeti) görüyor olmaları nedeniyle hizmetle ilgili 2   Metin GÜNDAY, İdare Hukuku, İmaj Yayınevi, Ankara, 2011, s. 580; Bahtiyar AKYILMAZ / Murat SEZGİNER / Cemil KAYA, Türk İdare Hukuku, 5. Baskı, Seçkin Yayıncılık, Ankara, 2014, s. 623; Ethem Ender ATAY, İdare Hukuku, Turhan Kitabevi, Ankara, 2012, s. 781-782. 3   GÜNDAY, s. 580; AKYILMAZ / SEZGİNER / KAYA, s. 624; ATAY, s. 782. 4   GÜNDAY, s. 579. 5   Vakıf üniversitesi öğretim üyeleri ile üniversite arasındaki sözleşmenin niteliğine ilişkin bir çalışmada öğretim üyesi-öğretim görevlisi ayrımına yargı kararları çerçevesinde dikkat çekilmiştir. Bkz. Murat DEMİRCİOĞLU / Hasan Ali KAPLAN, Uyuşmazlık Mahkemesi nin 21.5.2012, 5.11.2012 Ve 24.12.2012 Tarihli Kararları Işığında Vakıf Üniversitelerinde Görev Yapmakta Olan Öğretim Üyeleri İle Üniversiteler Arasındaki Sözleşmelerin Hukuki Niteliği, Dokuz Eylül Üniversitesi Hukuk Fakültesi Dergisi, C. 15 (Özel Sayı), 2013, s. 54 vd; Tartışma konusu olan kavram, 2547 sayılı Yükseköğretim Kanunu md. 3 te tanımlandığı üzere Yardımcı Doçent, Doçent ve Profesör kadrolarını karşılayan öğretim üyesi kavramıdır. Öğretim görevlisi, ders vermek ve uygulama yaptırmakla yükümlü bir öğretim elemanı olup, öğretim üyesi gibi bir kadroya sahip değildir. Bu nedenle öğretim görevlisi ile üniversite arasındaki sözleşmenin niteliği tartışılabilir. Ancak öğretim üyeleri bakımından aradaki sözleşmenin idari nitelik taşıdığı kanaatimizce tartışmasızdır. İlgili makalede öğretim üyeleri ile üniversite arasındaki sözleşme iş sözleşmesi olarak nitelendirilmiştir. Bu görüşe katılmak mümkün değildir. Bkz. DEMİRCİOĞLU / KAPLAN, s. 72. 230 Gazi Üniversitesi Hukuk Fakültesi Dergisi C. XIX, Y. 2015, Sa. 4Erdal ABDULHAKİMOĞULLARI /Burcu ERDİNÇ hususlarda kamu görevlisi sıfatını haizdir.6 Danıştay 8. Dairesi, öğretim üyeleri ile üniversite arasındaki hizmet sözleşmesini idari hizmet sözleşmesi olarak nitelendirmektedir.7 Danıştay İdari Dava Daireleri Kurulu nun ve Uyuşmazlık Mahkemesi nin kararları da bu yöndedir.8 Bu bağlamda, yargı kararını dayanak aldığımızda ve üniversitelerin bir kamu tüzel kişiliği olduğunu ve görülen hizmetin de bir kamu hizmeti olduğunu birlikte değerlendirdiğimizde, öğretim üyelerinin bütün şartlarıyla dar anlamda olmasa da bir kamu görevlisi olduğunu kabul etmek gerekir. B.  GÖREVDEN ÇEKİLMEYE İLİŞKİN DÜZENLEMELER 1.  Anayasal Düzenleme: Md. 76/3 Milletvekili seçilme yeterliliğini düzenleyen 1982 Anayasasının 76. maddesi, ilk fıkrasında kurala yer vermiş, ikinci fıkrasında ise istisnaları düzenlemiştir.  Kural,  yirmi  beş  yaşını  dolduran  her  Türk  vatandaşının milletvekili seçilebilmesidir. Maddenin ikinci fıkrasında düzenlenen istisna hükmüne göre ise en az ilkokul mezunu olmayanlar, kısıtlılar, yükümlü olduğu askerlik hizmetini yapmamış olanlar, kamu hizmetinden yasaklılar, taksirli suçlar hariç toplam bir yıl veya daha fazla hapis ile ağır hapis cezasına hüküm giymiş olanlar; zimmet, ihtilas, irtikâp, rüşvet, hırsızlık, dolandırıcılık, sahtecilik, inancı kötüye kullanma, dolanlı iﬂ as gibi yüz kızartıcı suçlarla, 6   Vakıf üniversitesi öğretim üyelerinin mali haklar bakımından iş sözleşmesine tabi oldukları Anayasada  ya  da Yükseköğretim  Kanunu nda  açıkça  düzenlenmemekte,  ancak  Vakıf Yükseköğretim Kurumları Yönetmeliği nin Öğretim elemanları başlıklı 23. maddesinde ilgili personelin aylık ve diğer özlük hakları bakımından 4857 sayılı İş Kanunu hükümlerine tabi olacağı düzenlenmektedir. Anayasa nın Yükseköğretim Kurumları başlıklı 130. maddesine göre, mali ve idari konuların Devlet eliyle kurulan yükseköğretim kurumları için öngörülen hükümlere tabi olmadığı belirtilmiştir: Vakıﬂ ar tarafından kurulan yükseköğretim kurumları, mali ve idari konuları dışındaki akademik çalışmaları, öğretim elemanlarının sağlanması ve güvenlik yönlerinden, Devlet eliyle kurulan yükseköğretim kurumları için Anayasada belirtilen hükümlere tabidir. Adı geçen Yönetmelik ise, açık biçimde aylık ve diğer özlük hakları bakımından 4857 sayılı İş Kanunu hükümlerine tabi olunacağını belirtmektedir. 7   Danıştay 8. Dairesi nin 04.02.2003 tarih ve E. 2002/5557, K. 2003/561 sayılı kararı için bkz. Ahmet KALAFAT, Bir Danıştay Kararı Üzerine Vakıf Üniversitesi Akademik Personelinin Hukuki Statüsüne İlişkin Bazı Değerlendirmeler, İstanbul Ticaret Üniversitesi Sosyal Bilimler Dergisi, Yıl 12, Sa. 24, Güz 2013/2, s. 157. 8   Danıştay İDDK nun 12.03.2010 tarih ve E. 2010/5 sayılı YD itiraza ilişkin kararı için bkz. www.kazancı.com.tr, Erişim Tarihi: 18.07.2015; Uyuşmazlık Mahkemesi nin 24.12.2012 tarih ve E. 2012/273, K. 2012/289 sayılı kararı için bkz. www.kazancı.com.tr, Erişim Tarihi: 18.07.2015. Gazi Üniversitesi Hukuk Fakültesi Dergisi C. XIX, Y. 2015, Sa. 4 231Kamu Görevlilerinin Milletvekilliği Seçimlerine Katılmak Üzere Görevden... kaçakçılık, resmi ihale ve alım satımlara fesat karıştırma, Devlet sırlarını açığa vurma, terör eylemlerine katılma ve bu gibi eylemleri tahrik ve teşvik suçlarından biriyle hüküm giymiş olanlar, aﬀ a uğramış olsalar bile milletvekili seçilemezler. Milletvekili  seçilme  şartlarına  ilişkin  bu  maddenin  son  fıkrasında, birtakım kamu görevlilerinin aday olabilmek için görevlerinden çekilmeleri gerekliliği yer almaktadır. Fıkraya göre; Hâkimler ve savcılar, yüksek yargı organları  mensupları,  yükseköğretim  kurumlarındaki  öğretim  elemanları, Yükseköğretim  Kurulu  üyeleri,  kamu  kurum  ve  kuruluşlarının  memur statüsündeki görevlileri ile yaptıkları hizmet bakımından işçi niteliği taşımayan diğer  kamu  görevlileri  ve  Silahlı  Kuvvetler  mensupları,  görevlerinden çekilmedikçe, aday olamazlar ve milletvekili seçilemezler. Anayasanın söz konusu maddesi, milletvekili adayı olabilmek ve milletvekili seçilebilmek için görevinden ayrılması gerekenleri açık biçimde saymıştır. İlgili  hükmün  gerekçesinde,  kamu  hizmetlerinde  görev  alanların milletvekili seçilme şartlarının düzenlenmesinin kanuna bırakılması uygun görüldüğü; ancak Hâkimler ve Silahlı Kuvvetler mensuplarının mesleklerinden çekilmedikçe aday olmaları uygun görülmediği belirtilmiştir. 1961-1980 arası uygulamalarda bu nitelikteki kamu hizmetlilerinin önemli görevler görmeleri nedeniyle bir siyasî partiden veya serbestçe aday olmalarının mesleklerinden çekilmelerine bağlanması uygun görüldüğü de gerekçede yer almıştır. Kamu  personelinin  milletvekili  seçimlerine  katılabilmesi  için görevinden çekilmesi şartı 1876 tarihli Kanuni Esasi döneminde Anayasada yer almamaktaydı. Sonrasında 1923 Anayasası döneminde sadece kendi seçim çevresiyle sınırlı olan şartın kapsamı, 1982 Anayasası ile birlikte oldukça genişlemiştir.10 Yaşanan darbe dönemlerinin ardından, yönetenlerin insanları siyasetten uzaklaştırma amacıyla bu durumu açıklamak mümkündür. 2.  Kanuni Düzenleme: 2839 Sayılı Milletvekili Seçim Kanunu, Md. 18 Milletvekili  Seçim  Kanunu,  Anayasa  ile  aynı  doğrultuda  olarak seçilme yeterliğini 10. maddesinde düzenlemiştir: Yirmi beş yaşını dolduran her  Türk  vatandaşı  milletvekili  seçilebilir. Bu  yeterliliğin  yanı  sıra  12. maddesinin birinci fıkrasında, bir siyasi partiye mensup olsun veya olmasın seçilme yeterliğine sahip her Türk vatandaşının ilgili Kanun hükümlerine 9   Madde gerekçesi için bkz. https://yenianayasa.tbmm.gov.tr/docs/gerekceli_1982_anayasasi. pdf, Erişim Tarihi: 10.06.2015. 10  Ayhan DÖNER, Geçmişten Günümüze Türk Hukukunda Kamu Görevlilerinin Seçimlerde Adaylığı, Ankara Üniversitesi Hukuk Fakültesi Dergisi, C. 58, Sa. 4, 2009, s. 737-776. 232 Gazi Üniversitesi Hukuk Fakültesi Dergisi C. XIX, Y. 2015, Sa. 4Erdal ABDULHAKİMOĞULLARI /Burcu ERDİNÇ göre milletvekilliğine adaylığını koyabileceğini düzenlemiştir. Kanunun 11. maddesinde yer alan milletvekili seçilemeyecek olanlara ilişkin düzenleme, Anayasa ile aynı kapsamdadır. Milletvekili Seçim Kanunu nun, konumuz bakımından asıl önem arz eden, Adaylık için görevden çekilmesi gerekenler başlıklı 18. maddesi hükmü ise şu şekildedir: Hâkimler ve savcılar, yüksek yargı organları mensupları, yükseköğretim kurumlarındaki öğretim elemanları, Yükseköğretim Kurulu, Radyo ve Televizyon Üst Kurulu üyeleri, kamu kurumu ve kuruluşlarının memur statüsündeki görevlileri ile yaptıkları hizmet bakımından işçi niteliği taşımayan diğer kamu görevlileri, aday olmak isteyen belediye başkanları ve subaylar ile astsubaylar, aday olmak isteyen siyasi partilerin il ve ilçe yönetim kurulu başkan ve üyeleri ile belediye meclisi üyeleri, il genel meclisi üyeleri, kamu kurumu niteliğindeki meslek kuruluşları ile sendikalar, kamu bankaları ile üst birliklerin ve bunların üst kuruluşlarının ve katıldıkları teşebbüs veya ortaklıkların yönetim ve denetim kurullarında görev alanlar genel ve ara  seçimlerin  başlangıcından  bir  ay  önce  seçimin  yenilenmesine  karar verilmesi halinde yenileme kararının ilanından başlayarak yedi gün içinde görevlerinden ayrılma isteğinde bulunmadıkça adaylıklarını koyamazlar ve aday gösterilemezler. Görüldüğü  üzere,  Milletvekili  Seçim  Kanunu nun  18.  maddesi, Anayasanın  76.  maddesinden  ayrıntılı  bir  düzenleme  getirmiştir.  Kanun, milletvekili adayı olabilmek için görevden çekilmesi gerekenleri Anayasa dan daha geniş yorumlamıştır.11 Anayasada öngörülmeyen RTÜK üyeleri, aday olmak isteyen belediye başkanları, aday olmak isteyen siyasi partilerin il ve ilçe yönetim kurulu başkan ve üyeleri ile belediye meclisi üyeleri, il genel meclisi üyeleri, kamu kurumu niteliğindeki meslek kuruluşları ile sendikalar, kamu bankaları ile üst birliklerin ve bunların üst kuruluşlarının ve katıldıkları teşebbüs veya ortaklıkların yönetim ve denetim kurullarında görev alanlar da aday olabilmek için görevden çekilmesi gereken kişiler olarak ifade edilmiştir. Her iki düzenleme bakımından görevden çekilmesi gereken kişiler arasında  yer  alan  yükseköğretim  kurumlarındaki  öğretim  elemanları tartışma yaratan konulardan biridir. Vakıf üniversitelerinde çalışan öğretim üyeleri,  yükseköğretim  kamu  hizmeti  görmekle  birlikte,  İş  Kanunu 11  DÖNER, Anayasanın düzenlemesini çok geniş kapsamlı olduğu nedeniyle eleştirmektedir. Bkz. DÖNER, s. 758; Milletvekili Seçim Kanunu ise kapsamı genişleterek, siyasi katılım hakkının kullanılma alanını Anayasa ya göre daha da daraltmaktadır. 12  Vakıf üniversitelerinde çalışan öğretim üyelerinin hukuki statüsü, idari esaslara tabi olup olmayacakları tartışma konusudur. Bu konuya ilişkin ayrıntılı bilgi için bkz. KALAFAT, s. Gazi Üniversitesi Hukuk Fakültesi Dergisi C. XIX, Y. 2015, Sa. 4 233Kamu Görevlilerinin Milletvekilliği Seçimlerine Katılmak Üzere Görevden... hükümlerine tabi bir hizmet sözleşmesi ile çalışmaktadırlar. Bu nedenle devlet üniversitelerinde çalışan öğretim üyeleri gibi görevlerinden istifa etmelerinin gerekip gerekmediği hususu belirsizdir. Anayasa Mahkemesi, başvurucu vakıf üniversitesinin hissedar olduğu taşınmaza kamulaştırmasız el attığı iddiasıyla aleyhine açılan dava sonucunda tazminata  hükmedilmesinin  mülkiyet  ve  adil  yargılanma  haklarını  ihlal ettiğini ileri sürdüğü bireysel başvuru kararında, vakıf üniversitelerin kamu tüzel kişiliğini haiz olduğunu ve çalışanların mali ve idari işler dışında kamu hizmeti ile ilgili işlerde genel idare esaslarına tabi olacağını ifade etmiştir. Anayasa Mahkemesi 30.05.1990 tarihli bir başka kararında, Anayasanın 130. maddesine atıﬂ a vakıf üniversiteleri ile devlet üniversiteleri arasında temelde bir fark gözetilmediği; vakıf üniversitelerinin de kamu tüzel kişisi oldukları ve yalnızca mali ve idari yönden kendine özgü bir sistem içinde oldukları belirtmiştir.14 151 vd; Turan YILDIRIM / Figen SAMURAY, Vakıf Üniversitesi Öğretim Elemanlarının Statüsü, Maltepe Üniversitesi Hukuk Fakültesi Dergisi, Sa. 1, 2010, s. 81-95; Fatma BAŞTERZİ, Vakıf Üniversitesi Öğretim Elemanı ile Yapılan Sözleşmenin Hukuki Niteliği ve Bazı Yargısal Sorunlar Üzerine Bir Değerlendirme, Sarper Süzek e Armağan Cilt II, s. Beta Yayınları, İstanbul, 2011, s. 1301-1315; İdari sözleşmeye ilişkin bkz. M. Ayhan TEKİNSOY, İdari Sözleşmelerde Ölçüt Sorunu, Ankara Üniversitesi Hukuk Fakültesi Dergisi, C. 55, Sa. 2, 2006, s. 181 vd. 13  (21) Anayasa nın 130. maddesi, çağdaş eğitim ve öğretim gerekleriyle üniversite kavramının içerdiği evrensel ilkelere uygun bir düzen içinde ülkenin gereksinimlerini karşılayacak nitelikte insan gücü yetiştirerek insanlığa hizmet etmek amacıyla değişik birimlerden oluşan, kamu tüzelkişiliğine ve bilimsel özerkliğe sahip üniversitenin ancak yasayla kurulacağını öngörmektedir. Anayasa nın 130. maddesi gereğince üniversiteler, devlet ya da vakıﬂ ar tarafından kurulmuş olmalarına bakılmaksızın, kamu tüzelkişiliğine sahip kuruluşlardır. Kamu tüzel kişiliği, üniversitelerin zorunlu niteliklerinden, hukuksal yapılarının ögelerinden biridir. Anayasa nın 130. maddesinin birinci fıkrasının zorunlu kıldığı kamu tüzel kişiliği, yine bu maddenin son fıkrası gereğince vakıﬂ arın kuracağı üniversiteler için de zorunlu niteliktir (AYM, E.1991/21, K.1992/42,  29/6/1992). (22)  Vakıf üniversiteleri, devlet tarafından, kanunla ve kamu tüzel kişisi olarak kurulmaktadır. Yasayla kurulma zorunluluğunun doğal sonucu olan ‘kamu tüzel kişiliği  niteliği, üniversitelerin yapısına has bir özellik olduğundan, vakıﬂ ar tarafından kurulan üniversitelerin de kamu tüzel kişiliğine sahip olduğu açıktır. AYM, Başvuru Numarası: 2013/1430, Karar Tarihi: 21.11.2013, R.G. 18.12.2013. 14  Anayasakoyucu, Anayasa nın 130. maddesiyle üniversiteleri bir Anayasa kuruluşu olarak kabul etmiş ve bu maddenin birinci fıkrasında, üniversitelerle ilgili başlıca kuralları belirtmiş, üniversitelerin, kamu tüzelkişiliğine ve bilimsel özerkliğe sahip olmaları ve Devlet tarafından yasa ile kurulmaları öngörülmüştür. Anayasa gerçek kişilere ve bir ayrık durum dışında Devletten başka tüzelkişilere yükseköğrenim kurumu kurma olanağı tanımamıştır. Bu ayrıklık, Anayasa nın 130. maddesinin ikinci ve onuncu fıkralarında belirtilen vakıﬂ ara ilişkindir. Bu fıkralar Kanunda gösterilen usul ve esaslara göre, kazanç amacına yönelik olmamak şartı ile vakıﬂ ar tarafından, Devletin gözetim ve denetimine tâbi yükseköğretim kurumlan kurulabilmesi ve bu yükseköğretim kurumlarının ... malî ve idarî konuları 234 Gazi Üniversitesi Hukuk Fakültesi Dergisi C. XIX, Y. 2015, Sa. 4Erdal ABDULHAKİMOĞULLARI /Burcu ERDİNÇ Danıştay  8.  Dairesi  kararına  göre,  davalı  vakıf  üniversitesinin, kamu hizmeti görmek amacıyla, davacı öğretim üyesi ile aralarında yaptığı sözleşme, kamu hukukuna tabi idari hizmet sözleşmesi niteliğindedir.16 Bu kararla, devlet üniversitelerinde olduğu gibi, vakıf üniversitesinde çalışan öğretim üyelerinin de kamu görevlisi olduğu ifade edilmektedir. Uyuşmazlık Mahkemesi nin 2012 yılında verdiği kararlar, aradaki sözleşmenin idari hizmet  sözleşmesi  olduğunu  ve  uyuşmazlıkların  idari  yargıda  çözülmesi gerektiği yönündeki kararları Danıştay kararlarını destekleyicidir. Bu  kararlar,  öncelikle  siyasi  katılım  hakkını  kullanmanın  mali  ve idari iş dışında olup olmadığı değerlendirmesinin yapılmasını beraberinde dışındaki akademik çalışmaları, öğretim elemanlarının sağlanması ve güvenlik yönlerinden, Devlet eliyle kurulan yükseköğretim kurumları için Anayasada belirtilen hükümlere bağlı olmayı gerektirmektedir. Bu bağlılık, malvarlığının kurucu vakfın ya da kurduğu bağımsız tüzel kişiliği bulunan üniversitenin sahipliğini ve bunlar üzerindeki tasarruf hakkını ortadan kaldırmaz. 130. maddenin son fıkrasında, malî ve idarî konular dışındaki akademik çalışmalar,  öğretim  elemanlarının  sağlanması  ve  güvenlik  yönlerinden,  Devlet  eliyle kurulan yükseköğretim kurumlarını bağlayan Anayasa hükümlerinin vakıﬂ ar tarafından kurulan yükseköğretim kurumlarını da bağlayacağı açıkça belirtilmektedir./ Anayasa nın 130. maddesinde açıklanan bu hükümler; maddenin birinci fıkrasında sayılan amaçlar ile yasayla kurulma, kamu tüzelkişiliğine ve bilimsel özerkliğe sahip olma, üniversitelerin ülke sathına dengeli bir biçimde yayılmasının gözetilmesi kuralları ve üniversite elemanlarının serbestçe her türlü bilimsel araştırma ve yayında bulunabilmeleri ve bunun sınırı, üniversite yönetim ve denetim organlarının ve öğretim elemanlarının Yükseköğretim Kurulu nun veya üniversitelerin yetkili organlarının dışında kalan makamlarca her ne suretle olursa olsun görevlerinden uzaklaştırılmayacaklarına ilişkin güvence ile yükseköğretim kurumlarının örgütlenmeleri  ve  işleyişleriyle  ilgili  olarak  maddenin  dokuzuncu  fıkrasında  sayılan konuların da yasayla düzenlenmesi zorunluluğu olarak gösterilebilir. Bu ilkeler, ister Devlet, isterse vakıﬂ ar tarafından kurulsun, tüm yükseköğretim kurumlarına yönelik kurallardır./ Anayasa nın 130. maddesi, üniversite çalışmalarını, eğitim ve öğretimin her türlü dış etkiden uzak, bilimin gerektirdiği yansız ve baskısız bir ortam içinde yapılmasını sağlayacak biçimde düzenlenmiştir. Anayasa da, üniversiteler konusunda yasama organını bağlayan ilkeler ve hükümler 130. maddede özel olarak belirtilmiştir. Bu ilkelere dayanarak kurulan ve Devlet yapısıyla bilim kuruluşları içinde yer alan üniversiteye, Devletin herhangi bir yönetim kademesinin, bu kurallarla bağdaşmayacak müdahaleler yapmasına ve böyle bir karışmaya olanak verecek yasal düzenlemelerde bulunulmasına yer yoktur. AYM, 30.05.1990 tarih ve E. 1990/2, K. 1990/10 sayılı kararı, R.G. No: 20781, 09.02.1991. 15  Danıştay 8. Dairesi nin 04.02.2003 tarih ve E. 2002/5557, K. 2003/561 sayılı kararı için bkz. KALAFAT, s. 157. 16  Aynı yönde Danıştay İDDK nun 12.03.2010 tarih ve E. 2010/5 sayılı YD itiraza ilişkin kararı için bkz. www.kazancı.com.tr, Erişim Tarihi: 18.07.2015; Uyuşmazlık Mahkemesi nin 24.12.2012 tarih ve E. 2012/273, K. 2012/289 sayılı kararı için bkz. www.kazancı.com.tr, Erişim Tarihi: 18.07.2015. 17  Uyuşmazlık Mahkemesi nin 21.05.2012 tarih ve E. 2012/15, K. 2012/ sayılı kararı, R.G. 18.06.2012, mükerrer; Uyuşmazlık Mahkemesi nin 24.12.2012 tarih ve E. 2012/273, K. 2012/289 sayılı kararları için bkz. www.kazancı.com.tr, Erişim Tarihi: 18.07.2015. Gazi Üniversitesi Hukuk Fakültesi Dergisi C. XIX, Y. 2015, Sa. 4 235Kamu Görevlilerinin Milletvekilliği Seçimlerine Katılmak Üzere Görevden... getirmektedir.  Kanaatimizce,  kamu  görevlilerinin  siyasi  katılım  haklarını kullanırken  kamu  görevlerinden  ayrılmalarının  temelinde  yatan  kamu görevliliği sıfatının avantajlarından yararlanmalarının önlenmesi gerekliliği, konunun genel idare esasları içerisinde değerlendirileceğini açıkça ortaya koymaktadır. Çünkü siyasi katılım hakkı, kişinin idare hukuku çerçevesinde sahip olduğu statüden etkilenmekte ve bu nedenle kısıtlanmaktadır. Dolayısıyla görevden çekilmeleri gerekliliği hususunda devlet üniversitesi öğretim üyeleri ile aynı değerlendirmeyi yapmak gerekir. 3.  657  Sayılı  Devlet  Memurları  Kanunu na  Göre  Görevden Çekilme 657 sayılı Devlet Memurları Kanunu, 94 ila 98. maddeleri arasında memuriyetin  sona  ermesini  düzenlemiştir.  Kamu  görevlilerinin  kendi istekleriyle  görevden  ayrılmaları  çekilme  başlığı  altında  94.  maddede düzenlenmiştir. Milletvekili adayı olmak isteyen memurlar, bu maddeye göre görevlerinden çekilmelidirler. 94. maddenin birinci fıkrasında göre, Devlet memuru bağlı olduğu kuruma yazılı olarak müracaat etmek suretiyle memurluktan çekilme isteğinde bulunabilir. Mezuniyetsiz veya kurumlarınca kabul edilen mazereti olmaksızın görevin terk edilmesi ve bu terkin kesintisiz 10 gün devam etmesi halinde, yazılı müracaat şartı aranmaksızın, çekilme isteğinde bulunulmuş sayılır. Milletvekili  adayı  olabilmek  için  ifa  ettikleri  kamu  görevinden ayrılması gereken görevliler, bu madde uyarınca görevlerinden çekilmekle yükümlüdürler.  Aksi  halde  aday  olmaları  mümkün  değildir.  Bu  şarta uymayanların adaylığı itiraz üzerine tespit edildiğinde YSK tarafından iptal edilecektir. Ancak seçildikten sonra bu şartın gerçekleşmediğinden bahisle itiraz edildiğinde, YSK nın istikrar kazanmış kararları doğrultusunda istifa etmenin seçilme ehliyetini ortadan kaldırmayacağı gibi kamu düzenini de ilgilendirmediği, bu nedenle de, işe el konularak tam kanunsuzluk nedeniyle tutanağın iptaline karar verilemeyeceğine hükmedilmektedir.19 18  Cemil KAYA, Milletvekili ve Mahalli İdare Seçimlerine Katılan Kamu Görevlilerinin Görevden Çekilmesi ve Göreve Dönmesi, Çağdaş Yerel Yönetimler Dergisi, C. 13, Sa. 1, Ocak 2004, s. 274. 19  YSK, Karar No: 188, 17.07.1976, YSK Kararları (1976 Yılı), Ankara, 1977, s. 96 vd; YSK, Karar No: 102, YSK mu (1995-1996-1997 Yılları), Ankara, 1999, s. 237 vd. 236 Gazi Üniversitesi Hukuk Fakültesi Dergisi C. XIX, Y. 2015, Sa. 4Erdal ABDULHAKİMOĞULLARI /Burcu ERDİNÇ C.  ÇEKİLME VE AYRILMA KAVRAMLARI Anayasa, konuyla ilgili 76. maddesinde kamu görevinden çekilme kavramından  bahsederken  Milletvekili  Seçimi  Kanunu,  18.  maddesinde ayrılma kavramından bahsetmektedir. Dolayısıyla burada ayrılma ve çekilme farklı kavramlar mıdır, yoksa kavramlar aynı anlamda mı kullanılmıştır sorusu gündeme gelmektedir.20 Çekilme  kavramı,  personel  hukukunda  istifa  kurumunu karşılamaktadır.21  İstifa,  kamu  görevlisinin  görevinden  kendi  isteğiyle ayrılmak istediğini amirine yazılı olarak iletmesi ve usuli süreçlere uyarak görevinden çekilmesini ifade etmektedir.22 Personel hukukunda yer almayan ayrılma kavramının nasıl bir kurumu ifade ettiği konusunda kanuni bir düzenleme olmadığından yargı kararlarına başvurmak gerekir. Danıştay 5. Dairesi, 2839 sayılı Kanunun 18. maddesi uyarınca görevden ayrılma halinde bu süre içinde kamu görevlisinin göreviyle hukuki irtibatın devam etmediği açıktır. Ancak anılan kanunda kamu görevlisinin görevinden  çekilmesinden  değil  ayrılmasından  söz  edilmesi,  298 sayılı  Kanunun  ek  7.  maddesiyle  tekrar  göreve  döndürülme  olanağının öngörülmüş  bulunması  ve  seçme  ve  seçilme  hakkının  Anayasal  bir  hak olarak tanınmış olması bu ayrılmanın geçici bir ayrılma olduğunun kabulünü gerektirmektedir. ifadesiyle ayrılmanın istifadan farklı bir kurum olduğunu savunmaktadır. Ayrıca, istifanın aksine, ayrılmayı geçici bir durum olarak algılamak gerektiğini ifade etmiştir. Bu durumun kabulü, göreve dönüldüğünde mahrum kalınan hakların ödenmesi bakımından önem taşımaktadır. Ancak, belirtelim ki geçici bir ayrılma şeklindeki değerlendirmenin doğru olmadığını düşünmekteyiz. Danıştay  1.  Dairesi  ise,  Anayasanın  çekilme,  yani  istifa  olarak düzenlemiş olduğunu, bu nedenle kadroda geçici bir boşalma olarak ifade edilmeyeceğini, kişinin çekilmesiyle idarenin kadro üzerinde tasarruf yetkisi bulunduğunu ifade etmiştir. Esas olanın çekilme olduğu kararda vurgulanmıştır. 20  KAYA, s. 278 vd. 21  GÜNDAY, s. 637 vd; AKYILMAZ / SEZGİNER / KAYA, s. 703 vd; ATAY, s. 904. 22  AKYILMAZ / SEZGİNER / KAYA, s. 703 vd; 23  Danıştay 5. Dairesi nin 20.05.1993 tarih ve E. 1992/5077, K. 1993/2127 sayılı kararı, UYAP Mevzuat Bilgi Bankası. 24  Danıştay 1. Dairesi nin 26.10.1992 tarih ve E. 1992/313, K. 1992/339 sayılı kararı, Danıştay Dergisi, Sayı 87, 1993, s. 61 vd. Gazi Üniversitesi Hukuk Fakültesi Dergisi C. XIX, Y. 2015, Sa. 4 237Kamu Görevlilerinin Milletvekilliği Seçimlerine Katılmak Üzere Görevden... Kanaatimizce çekilme ve ayrılma kavramları konusunda yerinde olan karar, Danıştay 1. Dairesi nin değerlendirmesidir. Çekilme, yani istifa kadroda kalıcı bir boşalmaya neden olmaktadır. Kamu görevlisi, istifa iradesini ortaya koyarken görevinden ayrılmak isteğini belirtmektedir. İrade açıklamasının amacı, görevle olan bağlarını koparmaktır. Dikkat etmek gerekir ki, istifa gibi emekliye ayrılma da bir görevin artık sona ermesini ifade eder. YSK, istifa ve emeklilik dilekçeleri arasında fark olmadığını belirterek, bu duruma vurgu yapmıştır. Emeklilik hali, kalıcı bir ayrılmadır, geçici niteliği yoktur; tıpkı istifa gibidir. Dolayısıyla çekilme ve ayrılma aynı kavramlar olmamakla birlikte, ayrılma kapsamında bulunan emekliye ayrılma, çekilmeyi ifade eden istifayla aynı sonucu haizdir. D.  KAMU  GÖREVLİLERİNİN  GÖREVDEN  ÇEKİLMESİNE İLİŞKİN GÜNCEL BİR YSK KARARI: ATİLLA SERTEL İN ADAYLIĞININ İPTALİ Atilla Sertel in, 7 Haziran 2015 seçimleri milletvekilliği aday adaylığı sürecinde, Basın İlan Kurumu ndaki görevinden süresi içinde istifa etmediği gerekçesiyle hakkında yapılan itirazı haklı bulan Yüksek Seçim Kurulu, 18.04.2015  tarih  ve  2015/691  sayılı  kararı  ile  Sertel in  7  Haziran  2015 milletvekili  seçimlerinde  İzmir  2.  Bölge  milletvekilliği  adaylığını  iptal etmiştir.27 YSK kararını doğru değerlendirebilmek için öncelikle şahsın kamu görevlisi sıfatını haiz olup olmadığını ortaya koymak gerekir. Basın İlan Kurumu, kamu tüzel kişiliğini haiz bir kurumdur. Ancak ilgili Basın İlan Kurumunda  çalışmamakta,  Kurumun  Genel  Kurulunda  İzmir  Gazeteciler Cemiyetini temsil etmektedir. Genel Kurul gazete temsilcileri, hükümet temsilcileri ve tarafsızlar olarak adlandırılan üniversite ve meslek örgütü temsilcilerinden oluşmaktadır. Temsilci olarak katıldıkları, 3 ayda bir toplanan bu grup nedeniyle kişilerin kamu görevlisi niteliği tartışılmalıdır. 25  ATAY, s. 907 vd. 26  YSK Karar No: 276, 15.11.2008. Karar için bkz. Bahadır DOĞUSOY / Kutlay TELLİ, 2839 Sayılı Milletvekili Seçimi Kanunu ve Uygulaması, Anses İletişim Yayınları, Ankara, 2011, s. 301 vd. İlgili karara YSK internet sitesinden de ulaşılabilir: http://www.ysk.gov.tr/ ysk/content/conn/YSKUCM/path/Contribution%20Folders/Kararlar/2008-276.pdf,  Erişim Tarihi: 12.08.2015. 27  AYM, Başvuru Numarası: 2015/6723, Karar Tarihi: 14.07.2015, R.G. 07.10.2015, Paragraf 16. 238 Gazi Üniversitesi Hukuk Fakültesi Dergisi C. XIX, Y. 2015, Sa. 4Erdal ABDULHAKİMOĞULLARI /Burcu ERDİNÇ Sertel,  YSK  kararları  kesin  olduğundan,  bu  nedenle  başvurulacak başkaca  bir  kanun  yolu  kalmadığından Anayasa  Mahkemesi ne  bireysel başvuruda bulunmuştur. Başvurucu, Yüksek Seçim Kurulu nun 05.01.2015 tarihli kararı gereği, istifasının gerekmediğini ileri sürmüştür.29 Anayasa Mahkemesi, bu konuda Anayasa nın 79. maddesi uyarınca YSK kararları aleyhine başka bir mercie başvurulamadığını belirterek, başvurunun konu bakımından yetkisizlik nedeniyle kabul edilemez olduğuna karar vermiştir: …Tartışılması gereken temel husus, YSK nın yargı yeri ve kararlarında yargısal nitelikli kararlar olduğu kabul edilse dahi Anayasa nın 79. Maddesinin ikinci fıkrasının son cümlesi karşısında YSK kararlarının bireysel başvuru yoluyla Anayasa Mahkemesince incelenip incelenemeyeceği sorunudur. Bu konunun aydınlatılmasında Anayasa nın anılan hükmünde geçen Yüksek Seçim Kurulu kararları aleyhine başka bir mercie başvurulamaz. İbaresi ve 298 sayılı Kanun un 132. Maddesinde geçen Kurulun kararı kesindir. Aleyhine  hiçbir  mercie  ve  kanun  yoluna  başvurulamaz.  İbaresinin  ne anlam  ifade  ettiğine  bakılmalıdır.  Anılan  hükümlerde  yer  alan  merci ifadesiyle başvurulacak idari ve yargısal tüm yer ve makamların kastedildiği anlaşılmaktadır ve Anayasa Mahkemesi de buna dahildir. Buna göre anılan hükümler karşısında, YSK kararlarının Anayasa Mahkemesi önünde bireysel başvuruya konu olması mümkün değildir. Bu kararıyla Yüksek Mahkeme, karşı oylarda aksi savunulsa da, YSK kararlarının bireysel başvuruya konu olamayacağını ifade etmiştir. Mahkeme, konu  bakımından  yetkisizlik  kararı  verdiğinden,  değerlendirmesinde başvurucunun  kamu  görevlisi  olup  olmadığını  tartışmamıştır.  Ancak PAKSÜT tarafından yazılan karşı oyda kamu görevliliği bakımından ilgilinin durumu değerlendirilmiştir. 195 sayılı Basın İlan Kurumu Teşkiline Dair Kanunu nun genel kurul üyeleri bakımından kamu görevlisi statüsü ihdas etmediği ve Kanunun 50. Maddesinde genel kurul üyelerinin işleyecekleri suçlar dolayısıyla Türk Ceza Kanunu nun devlet memurlarına ait hükümleri ile  cezalandırılacağı  yönündeki  düzenlenmenin  üyelerin  kamu  görevlisi olmadığını gösterdiği ifade edilmiştir. 28  YSK, Karar No: 6, 05.01.2015, R.G. 06.01.2015. 29  Atilla Sertel in, adaylığının YSK tarafından iptali bireysel başvuru yaptığına ilişkin haber metni için bkz. http://www.cumhuriyet.com.tr/haber/turkiye/259561/Atila_Sertel__ Anayasa_Mahkemesine_basvurdu.html#, Erişim Tarihi: 10.06.2015. 30  Paragraf 40. Gazi Üniversitesi Hukuk Fakültesi Dergisi C. XIX, Y. 2015, Sa. 4 239Kamu Görevlilerinin Milletvekilliği Seçimlerine Katılmak Üzere Görevden... Görüldüğü üzere, ilgili düzenlemelerde açıkça sayılan kamu görevlileri dışında kalan ve kamu görevlisi olup olmadığı tartışmalı olan kişilerin istifa edip etmemesine ilişkin karar YSK nın takdirindedir. BÖLÜM II: DEVLET MEMURLUĞUNDAN ÇEKİLENLERİN GÖREVE DÖNMESİ A.  GÖREVE DÖNMEYE İLİŞKİN GENEL DÜZENLEME 657 sayılı Kanun, çekilen kamu görevlilerinin göreve dönmelerine ilişkin  aykırılığın  türüne  göre  çeşitli  süreler  öngörmüştür.  Çekilen  ve çekilmiş sayılanların yeniden atanmaları başlıklı 97. madde, mali ve cezai sorumlulukları saklı kalmak üzere, hangi kamu görevlilerinin hangi sürelerde göreve dönebileceklerini düzenlemektedir. Memurluktan  çekilenlerin  yeniden  atanmalarını  düzenleyen  92. madde, birinci fıkrasında, iki defadan fazla olmamak üzere memurluktan kendi istekleriyle çekilenlerden veya bu Kanun hükümlerine göre çekilmiş sayılanlardan tekrar memurluğa dönmek isteyenlerin, ayrıldıkları sınıfta boş kadro bulunmak ve bu sınıfın niteliklerini taşımak şartıyla ayrıldıkları tarihte almakta oldukları aylık derecesine eşit bir derecenin aynı kademesine veya 71 inci madde hükümlerine uyulmak suretiyle, diğer bir sınıfta eşit derecedeki kadrolara atanabileceklerini düzenlemektedir. Maddenin ikinci fıkrasına göre, 657 sayılı Kanuna tabi olmayan personelden kendi istekleri ile görevinden çekilmiş  olanlar,  boş  kadro  bulunmak  ve  gireceği  sınıfın  niteliklerini taşımak kaydı ile bu Kanuna tabi kurumlardaki memuriyetlere atanabilirler. Maddenin 3. Fıkrası ise, milletvekili ve bakanlara ilişkin ayrıksı bir hükme yer vermektedir: Yasama görevinde veya bakan olarak geçirilen her yıl bir kademe ilerlemesi ve her iki yıl bir derece yükselmesine esas olacak şekilde değerlendirilir. Kamu  görevlilerinin  milletvekilliği  adaylığı  için  görevden  çekilip, aday  olamama  ya  da  seçilememe  halinde  göreve  dönmeleri,  bu  genel düzenlemelerden  ayrı  biçimde,  özel  bir  hükümle  düzenlenmiştir.  657 31  657 sayılı DMK, madde 97: Memurlardan mali ve cezai sorumlulukları saklı kalmak üzere;   A) 94 üncü maddenin 2 nci ve 3 üncü fıkrasına uygun olarak memuriyetten çekilenler altı ay geçmeden,   B) Bu Kanuna göre çekilmiş sayılanlar ile 94 üncü maddenin 2 nci fıkrasına uymadan görevlerinden ayrılanlar bir yıl geçmeden,   C) 95 inci maddede yazılı zorunluluklara uymayanlar 3 yıl geçmeden,   D) 96 ncı maddeye aykırı hareket edenler hiçbir surette,   Devlet memurluğuna alınamazlar. 240 Gazi Üniversitesi Hukuk Fakültesi Dergisi C. XIX, Y. 2015, Sa. 4Erdal ABDULHAKİMOĞULLARI /Burcu ERDİNÇ sayılı  Kanunun  92.  maddesi  hükümleri,  seçimler  dışındaki  bir  sebeple ayrılanların dönmesine ilişkindir. Seçimlere katılmak üzere istifa edenlerin göreve dönüşüne ilişkin olarak, 298 sayılı Seçimlerin Temel Hükümleri Ve Seçmen Kütükleri Hakkında Kanun Ek 7. maddesinde özel bir düzenleme yer almaktadır. Milletvekili adaylığı için kamu görevinden çekilen ancak milletvekili adayı olamayan ya da milletvekili seçilmeyen kişilerin göreve dönmeleri bakımından özel hüküm niteliğindeki Ek 7. madde uygulanmaktadır. 657 sayılı Kanunun 92. Maddesi, göreve dönmeye ilişkin genel düzenleme olup, seçimlere katılmak üzere görevlerinden çekilen kamu görevlilerinin göreve dönmesi halinde uygulanmamaktadır. B.  ADAY OLAMAYANLARIN YA DA SEÇİLEMEYENLERİN GÖREVE DÖNMESİ BAKIMINDAN TEMEL DÜZENLEME: 298  SAYILI  SEÇİMLERİN  TEMEL  HÜKÜMLERİ HAKKINDA KANUN UN EK 7. MADDESİ 298  sayılı  Seçimlerin  Temel  Hükümleri  Hakkında  Kanun un  Ek 7. maddesi göreve dönmeye ilişkin temel düzenlemedir. Anayasa md. 76 ve Milletvekili Seçim Kanunu md. 18 gereği milletvekili adayı olmak ve seçilebilmek için kamu görevinden istifa edenlerin aday olamamaları ya da  aday  olduktan  sonra  milletvekili  seçilememeleri  halinde,  çekildikleri görevlerine geri dönebilmeleri mümkündür. Maddeye göre, Yüksek mahkeme üyeleri, hâkimler, savcılar ve bu meslekten sayılanlar ile Subay ve Astsubaylar hariç olmak üzere; milletvekili ve mahalli idareler genel ve ara seçimlerinde aday ve aday adayı olan Devlet memurları  ve  diğer  kamu  görevlileri,  adaylığı  veya  seçimi  kaybetmeleri halinde, Yüksek Seçim Kurulunca seçim sonuçlarının ilanını takip eden bir ay içinde müracaat etmeleri kaydıyla eski görevlerine veya kazanılmış hak aylık derecelerindeki başka bir göreve dönebilirler. 298 sayılı Kanuna göre, sadece yüksek mahkeme üyeleri, hâkimler, savcılar  ve  bu  meslekten  sayılanlar  ile  subay  ve  astsubaylar  göreve dönemezler.32 Milletvekili Seçimi Kanunu ise, subay ve astsubayların göreve dönemeyeceğini düzenlemiştir. Tüm bu düzenlemeler bakımından üst norm olan Anayasa md. 76 da ise göreve dönme ile ilgili herhangi bir düzenleme yer  almamaktadır.  Söz  konusu  kişilerin  göreve  dönememeleri,  yaptıkları 32  298 Sayılı Kanunda 2005 yılı değişiklikleri yapılmadan önce, sadece subay ve astsubaylar seçimlerde aday veya aday adayı olmak için istifa ettiklerinde göreve dönememekteydi. Yasağın kapsamı 2005 yılındaki değişikliklerle genişletilmiştir. Ayrıntılı bilgi için bkz. DÖNER, s. 769 vd. Gazi Üniversitesi Hukuk Fakültesi Dergisi C. XIX, Y. 2015, Sa. 4 241Kamu Görevlilerinin Milletvekilliği Seçimlerine Katılmak Üzere Görevden... görev  nedeniyle  tarafsızlıklarını  kaybetmelerinden  kaynaklanmaktadır. Ancak, bu kuralın yerindeliği ve eşitlik ilkesi karşısında varlığının hukukiliği tartışılabilirdir.33 Ek md. 7 deki düzenlemeye göre, görevden çekilen kişilerin kamu görevlerine dönmek istemeleri halinde idarenin takdir hakkı yoktur; idare bağlı  yetkiye  sahiptir.  Kişiler  talep  etmeleri  halinde  göreve  dönebilirler. Seçim sonuçlarının ilanını takip eden bir ay içerisinde müracaat etmek kaydıyla ibaresi önemlidir. Bu süre, açıktır ki başvurunun yapılabileceği en son tarihi ifade etmektedir. Bu durumda, sürenin başlangıcına ilişkin nasıl bir değerlendirme yapmak gerekir? Madde metninde seçim sonuçlarının ilanından itibaren 1 ay içerisinde başvurulacağı ifade edilmiştir. İlandan önce başvuru yapılıp yapılamayacağı net değildir. Ancak Danıştay kararları, aday olamayan ya da seçilemeyen kişilerin seçim sonuçları beklenmeden göreve dönmek için başvuru yapılabileceği yönündedir. Danıştay  12.  Dairesi nce  incelenen  bir  olayda,  tetkik  hâkimi düşüncesinde davacının öncelikle söz konusu kadroya atanması gerekirken isteminin Yüksek  Seçim  Kurulu  tarafından  seçim  sonuçlarının  ilanından sonra dikkate alınacağı gerekçesiyle reddinde hukuka uyarlık görülmediği vurgulanmıştır.  Daire,  bu  doğrultuda,  davacının  göreve  iade  istemiyle yaptığı başvurusunun reddine ilişkin işlemde hukuki isabet görülmediğine hükmetmiştir. Danıştay 12. Dairesi nin bir başka kararında, ilk derece mahkemesinin 2972 sayılı yasanın geçici 13. maddesi hükmü gereğince seçimi kaybedenlerin sonuçların  Yüksek-Seçim  Kurulunca  ilanını  takip  eden  bir  ay  içinde müracaatta bulunmaları halinde eski görevlerine veya kazanılmış hak aylık dereceleriyle başka bir göreve atanmalarının idarelerce uyulması gerekli 33  Örneğin, 7 Haziran 2015 seçimlerinde Milli İstihbarat Teşkilatı Müsteşarının göreve dönmesi tarafsızlığını kaybettiği gerekçesiyle eleştirilmiştir. (Bkz. http://odatv.com/n.php?n=hakanfidan-neden-mitin-basinda-duramaz-1503151200,  Erişim  Tarihi:  12.08.2015)  Devletin istihbarat teşkilatının başındaki kamu görevlisinin bir siyasi partiden aday olmak için istifa etmesi, ancak adaylıktan vazgeçerek göreve dönmesi tarafsızlığını ortadan kaldırmaktadır. İlgili madde yüksek mahkeme üyeleri, hâkimler, savcılar ve bu meslekten sayılanlar ile subay ve astsubaylar bakımından tarafsızlığı önemserken, devletin istihbarat teşkilatının başı olan MİT Müsteşarının tarafsızlığını neden önemsememektedir? Mevcut düzenlemeler bu soruya yanıt verememektedir. 34  Danıştay 12. Dairesi nin 27.02.2001 tarih ve E. 1997/1057, K. 2001/678 sayılı kararı, Danıştay Kararlar Dergisi, Sayı 1, 2003, s. 491 vd. 35  Danıştay 12. Dairesi nin 06.10.1997 tarih ve E. 1995/9351, K. 1997/1986 sayılı kararı, UYAP Mevzuat Bilgi Bankası. 242 Gazi Üniversitesi Hukuk Fakültesi Dergisi C. XIX, Y. 2015, Sa. 4Erdal ABDULHAKİMOĞULLARI /Burcu ERDİNÇ yasal bir zorunluluk olduğu, bu kanun hükmünün, kamu harcamalarındaki tasarruf tedbirlerine ilişkin genelge ile daraltılması ve genelgeden bahisle uygulanmasının engellenmesinin hukuken mümkün olmayacağı, bu durumda davacının  göreve  iade  edilmemesi  yolunda  tesis  edilen  işlemde  hukuka uygunluk  bulunmadığı  gerekçesiyle  dava  konusu  işlem  iptal  edilmiştir. hükmünü onamıştır. Seçimin ertesi günü seçimi kaybettiğini anlaması üzerine, kişinin erken yaptığı başvurunun hak kaybına neden olmasının mümkün olmadığı belirtilmiştir. Bu konuya ilişkin bir başka yol gösterici açıklama, Devlet Personel Başkanlığı tarafından 2015 genel seçimlerine ilişkin yayınlanan rehberde yer almaktadır. Rehbere göre, istifa etmiş ancak aday adayı veya aday olamamış kamu  görevlilerinden  geri  dönüş  hakkı  bulunanların  aday  listelerinin kesinleşme tarihinden itibaren kurumlarına müracaat etmeleri halinde Yüksek Seçim Kurulu tarafından kesin seçim sonuçlarının açıklanması beklenmeksizin atamalarının yapılması mümkün bulunmaktadır. Rehberde vurgulandığı üzere, dayanak Danıştay ve YSK kararlarıdır. C.  GÖREVE DÖNMEDE İZLENECEK USUL 1.  Göreve Dönme Yeni Bir Atama İşlemi İle Gerçekleşir Danıştay 1. Dairesi, göreve dönmek isteyen kişiler bakımından ilk atama işlemiyle aynı usule tabi bir atama işleminin yapılması gerektiğini belirtmiştir:  Devlet  memurları  ve  diğer  kamu  görevlilerinin  seçimlere katılmak üzere görevlerinden ayrılmaları üzerine kamu göreviyle ilişkileri kesilmiş  bulunduğundan,  ilgililerin  adaylığı  veya  seçimi  kaybetmeleri halinde  göreve  dönmek  için  başvurmaları  durumunda  idarece  yapılacak olanın öncelikle yasal koşulların oluştuğunu saptamak, daha sonra da bu kişilerin yeniden statüye dönmelerini sağlamak amacıyla bir atama işlemi tesis etmekten ibaret bulunduğu kuşkusuzdur. Yine, o göreve ilk atama hangi usulle yapılıyor ise, 298 sayılı Kanun Ek 7nci maddesi uyarınca yapılacak atamanın da aynı usulle yapılması gerektiği açıktır. Sonuç olarak; seçimlere katılmak üzere görevlerinden ayrılan ve adaylığı veya seçimi kazanamayan kamu görevlilerinin, seçim sonuçlarının Yüksek Seçim Kurulunca ilanını takip eden bir ay içinde başvurmaları kaydıyla eski görevlerine veya durumlarına 36   http://www.tbb.gov.tr/storage/userfiles/rehber_ve_bilgi_notlari/2015_secim_rehberi_dpb. pdf, Erişim Tarihi: 10.06.2015. 37  Danıştay 1. Dairesi nin 26.10.1992 tarih ve E. 1992/313, K. 1992/339 sayılı kararı, Danıştay Dergisi, Sayı 87, 1993, s. 61 vd. Gazi Üniversitesi Hukuk Fakültesi Dergisi C. XIX, Y. 2015, Sa. 4 243Kamu Görevlilerinin Milletvekilliği Seçimlerine Katılmak Üzere Görevden... uygun bir göreve dönebilmeleri için idarelerce gerekli atama işleminin tesisi zorunlu… Kararda, açıkça göreve dönmenin yeni bir idari işlemle yapılacağı belirtilmiştir.  Atamaya  yönelik  yeni  bir  idari  işlem  yapılırken,  göreve dönmek isteyen kamu görevlisinin aranan yasal koşulları taşıyıp taşımadığı değerlendirilmelidir. Yapılacak atama işleminin, ilk atama işlemiyle aynı usullere tabi bir işlem olduğu da kararda vurgulanmaktadır. Doktrinde, yeniden yapılan atama işlemleriyle ilgili olarak, Devlet Memurları Kanunu na göre kendi istekleriyle iki defadan fazla istifa edenlerin tekrar atanamayacaklarına ilişkin genel düzenlemenin, milletvekilliği için istifa  durumunda  uygulanmayacağı  savunulmuştur.38  Kişinin  anayasal  ve yasal bir zorunluluk gereği istifa etmesi nedeniyle göreve dönme hakkının iki defayla sınırlı tutulmasının seçilme hakkına ve eşitlik ilkesine aykırı olacağı savunması haklı gözükmekle birlikte, tereddütlü yaklaşılması gereken bir  görüştür.  Tereddüdün  kaynağı,  milletvekilliği  için  kamu  görevinden çekilmenin, istifa hükmünde olmasıdır. Yasal bir düzenlemeyi, aynı nitelikteki işlemlere farklı uygulamanın yine yasal bir gerekçesi olmalıdır. 298 sayılı Kanunun ek 7. maddesi, göreve dönmeye ilişkin herhangi bir sınırlamadan söz etmemektedir. Bu tereddüdü saklı tutarak, temel hak ve özgürlükler lehine yorum yapmanın doğru olacağı kanaatindeyiz. Göreve dönme bakımından herhangi bir sınır olmadığının ve bu durumun istifaya ilişkin genel düzenlemenin bir istisnasını oluşturduğunun kabulü gerekir. 2.  İdarece Uyulması Gereken Süre 298  sayılı  Kanun un  Ek  7.  maddesinde,  kişilerin  göreve  dönme talebiyle idareye başvurmaları üzerine, idare tarafından göreve başlatılmaları bakımından herhangi bir süre öngörülmemiştir. Bu konudaki belirlemeler, Danıştay  kararları  doğrultusunda  yapılmaktadır.  Danıştay  kararlarında, aday  olamayan  veya  seçilemeyen  kişinin  kamu  görevine  dönüşünün gerçekleştirilmesinde esas alınmak üzere, makul süre ve 60 günlük dava açma süresinden bahsedildiğini görüyoruz. 38  KAYA, s. 283. 244 Gazi Üniversitesi Hukuk Fakültesi Dergisi C. XIX, Y. 2015, Sa. 4Erdal ABDULHAKİMOĞULLARI /Burcu ERDİNÇ Danıştay  12.  Dairesi nin  bu  konudaki  bir  kararına  göre,  göreve iade, kadronun boş ya da dolu oluşu göz önünde bulundurularak makul bir sürede yapılmalıdır ve olayda söz konusu olan 18 günlük süre makul bir süre değildir: 298 sayılı Kanunun Ek 7. maddesinde, seçime katılmak için görevlerinden ayrılanların öngörülen sürede müracaat etmeleri halinde göreve dönebilecekleri hükme bağlanmış ancak bu durumdakilerin ne kadar süre içinde göreve başlatılacakları konusunda açık bir düzenleme getirilmemiştir. Dolayısıyla  ilgililerin  eski  görevlerine  dönmek  için  yaptıkları  başvuruyu takiben idarece kadronun dolu ya da boş olması, ilgilinin atanma şekli gibi hususlar  göz  önünde  tutularak  atama  işleminin  tekemmül  ettirilebilmesi için İdareye atama konusunda makul bir süre tanınması gerektiği açıktır. Bu durumda davacının, göreve iade edilmesi istemiyle idareye başvurduğu 19.9.2002  tarihinden,  aday  olamaması  nedeniyle  önceki  görevine  iade istemiyle yaptığı başvurusunun reddine ilişkin işlemin tesis edildiği 7.10.2002 tarihi arasındaki süreye ait maddi haklarının davacıya ödenmesi ve özlük haklarının tanınması mümkün bulunmamaktadır. Danıştay 12. Dairesi bir başka kararında, 60 günlük dava açma süresi geçtikten sonra hala göreve başlatılmamış olan kişinin, 60 günün bitiminden göreve  başlatılana  kadarki  sürede  uğradığı  maddi  zararın  tazminine hükmetmiştir.  Karara  göre,  …ilgililerin  eski  görevlerine  dönmek  için yaptıkları başvuruyu takiben idarece kadronun dolu ya da boş olması, ilgilinin atanma şekli gibi hususlar göz önünde tutularak atama işleminin tekemmül ettirilebilmesi  için  idareye  atama  konusunda  makul  bir  süre  tanınması gerektiği ve bu sürenin de dava süresi kadar olmasının hukuka ve hakkaniyete uygun düşeceği açıktır. Bu durumda davacının, göreve iade edilmesi istemiyle idareye başvurduğu 4.1.1996 tarihini izleyen 60 günlük dava açma süresinin sonu olan 4.3.1996 tarihi ile göreve iade edildiği 1.4.1996 tarihi arasındaki süreye ait maddi haklarının davacıya ödenmesi mümkün bulunmaktadır. 39  Danıştay 12. Dairesi nin 17.03.2006 tarih ve E. 2003/4641, K. 2006/972 sayılı kararı, UYAP Mevzuat Bilgi Bankası; Kişiyi göreve başlatmak için idareye makul bir süre tanınması gerektiği ve bu süre içerisinde göreve başlatılan kamu görevlisine tazminat ödenmesini haksız bulan Danıştay kararları da makul süre kavramından bahsetmektedir. Örneğin, Danıştay İDDGK nun 07.05.1999 tarih ve E. 1997/414, K. 1999/538 sayılı kararı, UYAP Mevzuat Bilgi Bankası; Danıştay 12. Dairesi nin 27.02.2001 tarih ve E. 1997/1057, K. 2001/678 sayılı kararı, Danıştay Kararlar Dergisi, Sayı 1, 2003, s. 491 vd. 40  Danıştay 12. Dairesi nin 09.10.2000 tarih ve E. 2000/1231, K. 2000/3283 sayılı kararı, UYAP Mevzuat Bilgi Bankası; Aynı yönde Danıştay İDDGK nun 19.02.2004 tarih ve E. 2001/841, K. 2004/175 sayılı kararı, UYAP Mevzuat Bilgi Bankası. Gazi Üniversitesi Hukuk Fakültesi Dergisi C. XIX, Y. 2015, Sa. 4 245Kamu Görevlilerinin Milletvekilliği Seçimlerine Katılmak Üzere Görevden... Söz konusu kararlar doğrultusunda, makul süre olarak 60 günlük dava açma süresinin esas alınması gerektiği sonucuna varmak mümkündür. 60 günlük süre, idari yargılama usulü bakımından dava açma süresini ifade etmekle birlikte, idari usul bakımından idarelerin genel olarak cevap vermediği halde yapılan başvuruları zımnen reddettiğini ifade eden bir süredir. Kadronun boş ya da dolu olması hallerinin de göz önünde bulundurularak bu sürede kişinin göreve dönmesine ilişkin bir idari işlem tesis edilebileceği kabul edilmelidir. İlaveten  belirtmek  gerekir  ki,  tarafımızdan  60  gün  olarak  kabul edilen makul sürede atama yapılmazsa, açılacak bir tam yargı davasında, idare hizmet kusuru41 nedeniyle kişinin zamanında göreve başlatılmaması nedeniyle  uğradığı  zararlardan  sorumlu  olacaktır.  Danıştay  12.  Dairesi, yukarıda bahsettiğimiz E. 2000/1231 sayılı kararında 60 günlük dava açma süresinin sonu ile kişinin göreve başlatıldığı süre arasında kalan süreye ait maddi hakların davacıya ödenmesine karar vermiştir. 3.  Kadronun Boş Bulunmaması Hali Ek md. 7 ye göre, adaylığı veya seçimleri kaybedenlerin eğer ayrıldıkları kadro boş ise önceki görevlerine dönmeleri asıldır. Ancak başvuru tarihinde kadro dolu ise kazanılmış hak aylık derecelerindeki eşdeğer bir göreve döndürülmeleri gerekir. Danıştay İDDGK 2004 tarihli bir kararında, davacının çekildiği (...) İli Kültür Müdürlüğü kadrosunun boş olmasına rağmen, idare tarafından başka bir 41  Hizmet kusuru kavramı, idarenin yürütmekle yükümlü olduğu bir hizmetin kuruluşunda, düzenlenişinde veya işleyişindeki bozukluk, aksaklık veya boşluk olarak tanımlanmaktadır: İdarenin  kamu  hizmetinin  yürütülmesinden  doğan  zarardan  sorumlu  tutulmasını gerektiren ilkelerden birisi hizmet kusurudur. İdarenin yürütmekle yükümlü olduğu bir hizmetin kuruluşunda, düzenlenmesinde veya işleyişindeki bozukluk, aksaklık veya boşluk olarak tanımlanabilecek hizmet kusuru; hizmetin kötü işlemesi, geç işlemesi veya hiç işlememesi hallerinde gerçekleşmekte ve bu nedenle doğan zararın, zararla idari işlem veya eylem arasında nedensellik bağının kurulabilmesi halinde, idarece tazmin edilmesini gerektirmektedir.  Öte  yandan,  idarenin  faaliyetlerini  yerine  getirirken  kimsenin  zarar görmemesi için gerekli önlemleri alması zorunludur. Bu zorunluluğun gereği gibi yerine getirilmemesi, hizmetin amacına uygun biçimde işlemediğini, yeterli önlem alınmadığını gösterir. Danıştay İDDK nun 24.02.2011 tarih ve E. 2007/1884, K. 2011/88 sayılı kararı, UYAP Mevzuat Bilgi Bankası; İdarenin hizmet kusurundan kaynaklanan sorumluluğuna ilişkin olarak bkz. Cüneyt OZANSOY, Tarihsel ve Kuramsal Açıdan İdarenin Kusurdan Doğan Sorumluluğu, Yayınlanmamış Doktora Tezi, 1989, passim; Şeref GÖZÜBÜYÜK / Turgut TAN, İdare Hukuku Cilt I Genel Esaslar, Turhan Kitabevi, Ankara, 2013, s. 742743. 42  Danıştay İDDGK nun 19.02.2004 tarih ve E. 2001/841, K. 2004/175 sayılı kararı, UYAP Mevzuat Bilgi Bankası. 246 Gazi Üniversitesi Hukuk Fakültesi Dergisi C. XIX, Y. 2015, Sa. 4Erdal ABDULHAKİMOĞULLARI /Burcu ERDİNÇ göreve, Anıtlar ve Müzeler Genel Müdürlüğü Uzmanlığına atanmasını hukuka aykırı bulunmuştur. Kararda, …böylece görevlilerinin adaylığı ya da seçimi kaybetmeleri halinde istekleri üzerine eski görevlerine döndürülmelerinin asıl olduğu, ancak başvuru tarihinde kadronun dolu olması durumunda kazanılmış hak  aylık  derecelerindeki  başka  göreve  atanmalarının  öngörüldüğü,  bu durumda, seçime katılmak için ayrıldığı... İl Kültür Müdürlüğü kadrosunun davacının başvuru tarihi itibariyle boş olması halinde bu göreve, aksi halde eş değer bir kadroya atanması gerektiği ve 13.9.1999 tarihli ara kararına davalı idare tarafından savunmada verilen cevaptan davacının başvuruda bulunduğu tarihte... İl Kültür Müdürlüğü kadrosunun boş olduğunun anlaşıldığı, buna göre davacının önceki görevine iadesi istemiyle yaptığı başvurusunun reddine ilişkin işlemde hukuki isabet görülmediği… sonucuna varılmıştır. Danıştay  İDDGK,  1998/31  sayılı  kararında,  kadronun  göreve dönmek için başvuru yapıldığında dolu olması halinde, kişinin eşdeğer bir göreve atanmasını hukuka uygun bulmuştur: …eski görev kadrosu idareye başvurduğu tarihte hukuken dolu olan davacının yukarıda anılan Kanunun idareye verdiği yetki içinde eşdeğer bir kadro olan Başbakanlık Müşavirliğine atanmasına ilişkin işlemde mevzuata aykırılık görülmemiştir. Danıştay, söz konusu kararında, vekaleten nitelendirilemeyecek olan görevlendirmenin, kadronun dolu olduğu anlamına geldiğini de vurgulamıştır: …yapılan görevlendirme işlemi vekalet olarak nitelendirilemeyeceğinden uyuşmazlık konusu olan kadronun dolu olduğunun kabulü gerekmektedir. Bu durumda eski görev kadrosu idareye başvurduğu tarihte hukuken dolu olan davacının yukarıda anılan Kanunun idareye verdiği yetki içinde eşdeğer bir  kadro  olan  Başbakanlık  Müşavirliğine  atanmasına  ilişkin  işlemde mevzuata aykırılık görülmemiştir. Dikkat etmek gerekir ki, eşdeğer göreve döndürülebilmeleri için, çekildikleri kadronun asaleten dolu olması gerekir. Kadro  vekâleten  dolu  ise,  adaylığı  veya  seçimleri  kaybedenlerin  önceki görevlerine döndürülmeleri gerekir.44 4.  Rektörlük,  Dekanlık,  Belediye  Başkanlığı  Gibi  Görevlere Dönme Kural  olarak,  seçimle  gelinen  ve  belirli  bir  süre  ile  sınırlı  olan görevlere geri dönülemez. Söz konusu kural, Danıştay ve YSK kararlarıyla 43  Danıştay İDDGK nun 01.10.1999 tarih ve E. 1998/31, K. 1999/847 sayılı kararı, UYAP Mevzuat Bilgi Bankası. 44  KAYA, s. 286. Gazi Üniversitesi Hukuk Fakültesi Dergisi C. XIX, Y. 2015, Sa. 4 247Kamu Görevlilerinin Milletvekilliği Seçimlerine Katılmak Üzere Görevden... belirlenmiştir. Danıştay 8. Dairesi nin 1996/5080 Esas sayılı kararına konu uyuşmazlık, ... Üniversitesi Fen Edebiyat Fakültesi Dekanı iken görevinden ayrılarak  katıldığı  milletvekili  seçimini  kazanamayan  davacının  görevine döndürülmesi istemiyle yaptığı başvuru üzerine, dekan olarak değil, öğretim üyesi olarak atanmasına ilişkin işlemden doğmuştur. İlgili karara göre, Davacının asıl görevi öğretim üyeliği olup, istifa etmeden önce yürüttüğü Dekanlık görevi ise seçimle gelinen ve belli bir süre ile sınırlı olan ikinci bir görevdir. Belirli bir süre için seçimle gelinen bir görevin istifa yoluyla boşaltılması durumunda, ilgilinin yarım kalan görev süresini tamamlamak üzere doğrudan ayrıldığı görevine atanması mümkün değildir.  Aynı  göreve  yeniden  atanmasının  ilk  atamasındaki  usule  göre yapılacağı, atanma şansının aynı görev için yeterliğe sahip, diğer adaylarla eşit olduğu ve atanıp atanmamasının, bu konuda takdir yetkisi verilmiş olan makam ve organların takdirine bağlı bulunduğu açıktır. Bu durumda, rektörlük tarafından davacının fen edebiyat fakültesi dekanı olarak Yükseköğretim Kuruluna  önerilmeksizin,  öğretim  üyesi  olarak  atamasının  yapılmasında, 2547 sayılı Yasanın 16. maddesi ile rektörlere tanınan takdir yetkisi nedeniyle hukuka aykırılık yoktur. Danıştay  8.  Dairesi nin  1988  tarihli  bir  kararına  göre,  belediye başkanının  yeniden  göreve  gelebilmesi  için  yapılacak  seçimi  kazanması gerekir. Seçilmiş bir organın çekilme isteğinin tek taraﬂ ı irade açıklaması olduğu, gerek çekilme ve gerek bunun geri alınmak istenmesinde vesayet makamlarının bir yetkisi olmadığı, çekilme isteminde bulunulduğu anda, sonuç doğmuş ve görevden ayrılınmış olduğu; bu durumun seçimle gelen organların görevlerinden çekilme veya yargı yolu ile uzaklaştırılabilecekleri yönündeki yasa kurallarının bir sonucu olduğu ve bu nedenle kişinin göreve dönemeyeceğine ilişkin işlemin hukuka uygun olduğu karara bağlanmıştır: …herhangi bir nedenle görevinden çekilmiş olan belediye başkanının çekilme isteğinin kabulü veya reddi söz konusu olmadığından, mülki amirlerin de bu yönde bir yetki ve görevleri de bulunmadığı gibi görevinden çekilen belediye başkanının yeniden görevine gelebilmesi için, yapılacak seçimi kazanması gerekir.  Bu  nedenle  seçimlere  katılmak  üzere,  görevinden  çekilmiş  olan davacının yeniden görevine dönemeyeceği yolundaki dava konusu işlemde hukuka aykırılık bulunmamaktadır. 45  Danıştay 8. Dairesi nin 14.03.1997 tarih ve E. 1996/5080, K. 1997/874 sayılı kararı, UYAP Mevzuat Bilgi Bankası. 46  Danıştay 8. Dairesi nin 28.09.1988 tarih ve E. 1988/670, K. 1988/613 sayılı kararı, UYAP Mevzuat Bilgi Bankası. 248 Gazi Üniversitesi Hukuk Fakültesi Dergisi C. XIX, Y. 2015, Sa. 4Erdal ABDULHAKİMOĞULLARI /Burcu ERDİNÇ YSK ise, Danıştay ile aynı doğrultuda 1985 tarihli bir kararında, köy muhtar ve ihtiyar meclisi üyeliğinden istifa dilekçelerinin verilmesiyle birlikte hüküm ifade edeceğine ve herhangi bir makam ya da merciin kabul kararı ile geri dönülemeyeceğine karar vermiştir. Bu kararlar ışığında, Milletvekili genel seçimleri ya da yerel seçimler için istifa edip aday gösterilmeyen ya da milletvekili veya belediye başkanı seçilemeyen rektörler, bu kural gereği rektörlük görevlerine dönemeyecekler; fakat öğretim üyeliği görevlerine dönebileceklerdir. Çünkü rektörlük seçilerek geldikleri bir görev olmakla birlikte, öğretim üyeliği bir atama işlemine dayanan asıl kamu görevidir. D.  SEÇİMLE  GELİNEN  GÖREVİ  İFA  ETTİKTEN  SONRA GÖREVE DÖNME Şimdiye kadar yapılan açıklamalar, aday olamama ya da seçilememe halinde göreve dönmeye ilişkindi. Bu durumda ilgili kurum kişiyi boşsa çekildiği göreve, doluysa kazanılmış hak aylık derecelerindeki eşdeğer bir göreve atamalıdır. Ancak seçildikten sonra belirli bir süre görev yapıp göreve dönmek isteyenlerin durumu farklıdır. Kişiler milletvekili olarak görev ifa ettikten sonra, önceki görevine dönme talebiyle ilgili kurumlarına başvurabilirler. Bazı kamu görevlilerinin ilgili  olduğu  mevzuatta  söz  konusu  hak  düzenlenmiştir.  Örneğin, Yükseköğretim Kanunu nda seçimle gelinen görevi ifa ettikten sonra öğretim üyelerinin çekildikleri göreve dönmek istedikleri durumlarda, üniversitelerin takdir hakkı olmadığı ve kadro koşulu aranmaksızın göreve döndürülmeleri gerektiği  belirtilmiştir.    İlgili  düzenleme  Kanun un  60.  maddesinde  yer almaktadır: Bir süre öğretim üyesi olarak çalıştıktan sonra Bakanlar Kuruluna veya Yasama Organı Üyeliğine seçilenler, bu görevlerde geçirdikleri süreler hesaba katılmak ve buna göre aylık dereceleri yükseltilmek, meslek unvan ve sıfatlarını kazanma ile ilgili hükümler saklı kalmak şartıyla başvurmaları halinde bu Kanun hükümlerine göre ayrıldıkları yükseköğretim kurumuna kadro koşulu aranmaksızın dönerler. Görüldüğü üzere ilgili Kanun, idareye takdir hakkı tanımamıştır. Oysaki  Hâkimler  ve  Savcılar  Kanunu nda  idareye,  çekilen  kamu görevlilerinin  milletvekilliğini  ifa  ettikten  sonra  kamu  görevine  dönmesi konusunda takdir yetkisi tanındığını görüyoruz. İlgili 40. maddenin birinci ve üçüncü fıkrası hükmü şöyledir: (1) Hâkimlik ve savcılık mesleğinden kendi istekleriyle çekilen veya emekli olanlardan tekrar mesleğe dönmek 47  YSK, Karar No: 504, 1985. Karar için bkz. KAYA, s. 285. Gazi Üniversitesi Hukuk Fakültesi Dergisi C. XIX, Y. 2015, Sa. 4 249Kamu Görevlilerinin Milletvekilliği Seçimlerine Katılmak Üzere Görevden... isteyenler, mesleğe kabulde aranan nitelikleri kaybetmemiş olmaları koşulu ile ayrıldıkları tarihte almakta oldukları aylık derecesine eşit bir derecenin aynı kademesine Hâkimler ve Savcılar Yüksek Kurulunca atanabilirler… (3) Yukarıda yazılı atamalarda, isteklilerin mesleğe alınıp alınmayacakları Hâkimler ve Savcılar Yüksek Kurulunca belli edilir. Bu  farklı  düzenlemeler,  kamu  görevlileri  arasında  göreve  dönme bakımından eşitsizlik yaratmaktadır. Takdir yetkisinin tanındığı hâkim ve savcıların  göreve  dönmesi  konusunda,  ilgili  kişilerin  yerine  getirdikleri hizmet  gereği  tarafsızlıklarına  ilişkin  değerlendirme  yapılması  gerektiği savunulabilir. Ancak unutulmamalıdır ki, idarenin de bu değerlendirmeyi ne derece sağlıklı ve yerinde yapacağı tartışmaya açıktır. Öte yandan, aday olamayan ya da seçilemeyenlerin göreve dönmesinde idarenin takdir hakkı yokken, görev ifa ettikten sonra göreve dönmesinde idareye takdir hakkı tanımak da eşitlik ilkesine aykırı düşmektedir. Oysaki iki durum arasında fark gözetilmemesi gerekir. Göreve dönmek isteyen, seçilsin ya da seçilmesin bir siyasi partiden yana görüşünü açığa vurmuş bir kişidir. Ya her iki durumda da idarenin takdir hakkı olmalı ya da her iki durumda da bağlı yetkisi bulunmalıdır. Konuyu insan hakları odaklı değerlendirdiğimizde, olması gerekenin kişilerin görevlerine dönebilmesi olduğunu belirtmek gerekir. Aktif statü hakkı olan siyasi katılım hakkı ile pozitif statü hakkı olan kamu hizmetlerine katılma hakkının birbirinin yerine tercih edilmesi düşünülemez. Siyasi görüşünü açığa vurmuş olmanın kamu görevliliği ile bu kadar iç içe yorumlanması doğru bir yaklaşım değildir. Siyasi görüşünü kamu hizmetini görürken kullanan, yaptığı işlem ve eylemlerde kamu yararı dışında amaçlar güden bir kamu görevlisi elbet denetime tabi olmalıdır. Ancak görev yaptıktan sonra kişilerin göreve dönebilmesi yolunun açık tutulmuş olması, aday olamayan ya da seçilemeyenler bakımından amaçlandığı savunulan tarafsızlığı sağlamayla bağdaşmamaktadır. E.  MAHRUM KALINAN HAKLAR Seçimde aday olabilmek için istifa eden memurlar, memuriyete ilişkin haklardan yararlanma bakımından normal şekilde istifa eden memurlarla aynı durumdadırlar. Bu şekilde görevlerinden ayrılan memurların görevlerinden ayrı kaldıkları sürece memuriyete ilişkin özlük haklarından yararlanmaları mümkün olmadığı gibi bu sürelerin emeklilik bakımından değerlendirilmesine de imkân bulunmamaktadır. Aynı  şekilde,  aday  olamamaları  ya  da  aday  olup  da  seçimi kazanamamaları üzerine görevlerine geri dönmeleri halinde,  görevden ayrı 250 Gazi Üniversitesi Hukuk Fakültesi Dergisi C. XIX, Y. 2015, Sa. 4Erdal ABDULHAKİMOĞULLARI /Burcu ERDİNÇ kaldıkları süre için kendilerine mali ve sosyal haklar kapsamında hiçbir ödeme yapılmayacak, bu döneme ilişkin olarak sosyal güvenlik kesintileri de  kurumları  tarafından  ödenmeyecektir.  Bunun  nedeni,  istifa  ile  kamu görevlisinin statüsünden ayrılmış olmasıdır.48 Bu durum, bireylerin aktif statü hakkı olan seçilme hakkını kullanırken işlerinden,  gelirlerinden  ve  özlük  haklarından  mahrum  kalmalarına neden olduğundan eleştirilebilir. Ancak kamu yararı amacıyla seçimlerin tarafsızlık  ve  adalet  içerisinde  yürütülebilmesi  için  bireylerin  bu  süreçte kamu görevlerinden ayrı kalması gerekliliği de göz ardı edilmemelidir. Söz konusu iki durum arasında dengenin sağlanması gerekir. Görevden çekilme zorunluluğu Anayasada  düzenlendiğinden,  burada  kamu  yararı  ve  kamu düzeni kavramlarına, seçilme hakkı karşısında üstünlük tanınmıştır diyebiliriz. F.  2015 YILI 25. DÖNEM MİLLETVEKİLİ GENEL SEÇİMİNDE ADAY  OLMAK  İSTEYEN  KAMU  GÖREVLİLERİYLE İLGİLİ REHBER Devlet  Personel  Başkanlığı nın  sayfasından  şuan  erişilebilir olmayan, ancak Barolar Birliği nin internet sayfasından ulaşılabilen 2015 Genel Seçimlerine ilişkin rehberde, aday olabilmek için istifa eden kamu görevlilerinin göreve dönmelerine ilişkin birtakım kurallar yer almaktadır. Rehberde, mevcut kanuni düzenlemeler, idari yargı yeri kararları ve YSK kararları çerçevesinde 2015 genel seçiminde kamu görevlilerinin görevden çekilmeleri ve sonrasında göreve dönmelerine ilişkin belirlemeler yapılmıştır. Rehbere  göre,  yüksek  mahkeme  üyeleri,  hâkimler,  savcılar  ve bu meslekten sayılanlar ile subay ve astsubaylar hariç seçimlerde aday olabilmek  için  görevlerinden  ayrılmak  zorunda  olan  kamu  görevlileri, adaylık veya seçim sonuçlarına göre yeniden göreve dönebilecek olup, bu konuda kamu idarelerinin takdir hakkı bulunmamaktadır. Ayrıca,  idari yargı mercileri tarafından konuya ilişkin verilmiş kararlarda,  seçimlere katılmak üzere  istifa  eden  ancak  aday  listelerinde  yer  alamayanların,  başvuruda bulunması ve seçime katılmak için ayrıldığı kadronun boş olması halinde, YSK Başkanlığı nca kesin seçim sonuçlarının açıklanmasından önce eski görevlerine dönmelerinin mümkün olacağına hükmedilmiştir. 48  GÜNDAY, s. 616 vd. 49  2015 Yılı 25. Dönem Milletvekili Genel Seçiminde Aday Olmak İsteyen Kamu Görevlileriyle İlgili Rehber,  http://www.tbb.gov.tr/storage/userfiles/rehber_ve_bilgi_notlari/2015_secim_ rehberi_dpb.pdf, Erişim Tarihi: 10.06.2015. Gazi Üniversitesi Hukuk Fakültesi Dergisi C. XIX, Y. 2015, Sa. 4 251Kamu Görevlilerinin Milletvekilliği Seçimlerine Katılmak Üzere Görevden... Yüksek Seçim Kurulu da, adaylığı ve seçimi kaybeden memurların göreve  döndürülmesi  konusunda  Danıştay  kararları  doğrultusunda  işlem yapılmasının uygun olacağını belirtmiştir.50 Buna göre, istifa etmiş ancak aday adayı veya aday olamamış kamu görevlilerinden geri dönüş hakkı bulunanların aday listelerinin kesinleşme tarihinden itibaren kurumlarına müracaat etmeleri halinde, kesin seçim sonuçlarının açıklanması beklenmeksizin, Yüksek Seçim Kurulunca atamalarının yapılması mümkündür. G. 7 HAZİRAN 2015 MİLLETVEKİLİ SEÇİMİ SÜRECİNDE MİT MÜSTEŞARI HAKAN FİDAN IN ADAY ADAYLIĞINDAN ÇEKİLMESİ VE GÖREVE DÖNMESİ Milli  İstihbarat  Teşkilatı  Müsteşarı  Hakan  Fidan,  7  Haziran  2015 Milletvekili genel seçimlerinde aday adayı olabilmek için 10 Şubat 2015 tarihinden geçerli olmak üzere kamu görevinden istifa etmiş, ancak bir süre sonra aday adayı olmaktan vazgeçtiğini bildirerek görevine dönmek istemiştir.52 Bir Bakanlar Kurulu Kararı yla da görevine dönmüştür. Bu bilgiler ışığında cevaplanması gereken bazı sorular vardır: İstifanın ardından göreve dönmesi MİT Kanununda yer alan 5 yıl şartı çerçevesinde mümkün müdür? 5 yıllık engele takılmıyorsa, devam eden aday belirleme sürecinde görevine dönmesi hukuken mümkün müdür? Göreve yeniden atanmasında izlenecek usul nedir? Yapıldığı üzere Bakanlar Kurulu Kararı ile göreve dönmesi hukuka uygun mudur? İstifanın ardından göreve dönmesi 5 yıl şartı çerçevesinde mümkün olup olmadığı sorusu, MİT Kanunu nun İstifa başlıklı 14. Maddesine göre cevaplanabilir. Maddeye göre, MİT fiili kadrosuna atanan personelden; bu teşkilattaki göreve başladıkları tarihten itibaren beş yıl geçmeden istifa edenler veya istifa etmiş sayılanlar, görevle ilişkilerinin kesildiği tarihten itibaren beş yıl geçmedikçe Devlet memurluğuna alınamazlar. 657 sayılı Devlet Memurları Kanununun değişik 97nci maddesinin (D) bendi hükümleri saklıdır. 50  2015 Yılı 25. Dönem Milletvekili Genel Seçiminde Aday Olmak İsteyen Kamu Görevlileriyle İlgili Rehber, s. 4. 51  Hakan Fidan ın istifasına ilişkin haber metni için bkz. http://www.cnnturk.com/haber/turkiye/hakan-fidan-istifa-etti, Erişim Tarihi: 10.06.2015. 52  Hakan Fidan ın milletvekilliği adaylığından çekilmesine ilişkin haber metni için bkz. http:// www.hurriyet.com.tr/gundem/28410339.asp, Erişim Tarihi: 15.04.2015. 53  Hakan Fidan ın Bakanlar Kurulu toplantısı sonunda göreve yeniden atanmasına ilişkin haber  metni  için  bkz.  http://www.hurriyet.com.tr/gundem/28410339.asp,  Erişim Tarihi: 15.04.2015. 252 Gazi Üniversitesi Hukuk Fakültesi Dergisi C. XIX, Y. 2015, Sa. 4Erdal ABDULHAKİMOĞULLARI /Burcu ERDİNÇ Burada tartışılmalı durum, Fidan ın MİT te çalışmaya başladığı 17 Nisan 2009 tarihinden itibaren mi, yoksa Müsteşar olduğu 10 Mayıs 2010 tarihinden  itibaren  mi  14.  maddede  öngörülen  5  yılın  hesaplanacağıdır. Maddenin lafzından çıkan sonuç, MİT te çalışmaya başladığı ilk tarihten, yani 17 Nisan 2009 dan itibaren 5 yılın hesaplanması gerektiğidir. Süre bakımından md.14 e göre göreve alınmasında bir hukuka aykırılık yoktur. 5 yıl çalışmış olma koşulunu sağlamaktadır. Kamu görevlisi olma bakımından statü MİT personeli olmaktır, müsteşar olmak değil. Bu nedenle MİT personeli olarak teşkilata dönmesinde sakınca yoktur. İkinci soru, 5 yıllık engele takılmıyorsa, devam eden aday belirleme sürecinde görevine dönmesinin hukuken mümkün olup olmadığıdır. Aday olamayanların  göreve  dönebileceği,  yukarıda  belirttiğimiz  üzere  ilgili mevzuatta  düzenlenmiştir.  Kanaatimizce  adaylıktan  vazgeçmeyi  de  aynı şekilde değerlendirmek gerekir. 298 sayılı Kanun Ek madde 7, buna engel değildir. Ayrıca, Devlet Personel Başkanlığı nın 2015 Seçim Rehberi nde de …istifa etmiş ancak aday adayı veya aday olamamış kamu görevlilerinden geri dönüş hakkı bulunanların… ifadesiyle bu hususa açıkça izin verildiği görülmektedir. Cevap bekleyen son soru, göreve yeniden atanmasında izlenecek usul ve yapıldığı üzere Bakanlar Kurulu Kararı ile göreve dönmesinin hukuka uygun olup olmadığıdır. Danıştay 1. Dairesi nin 1992 tarihli bir kararına göre,  …ilgililerin  adaylığı  veya  seçimi  kaybetmeleri  halinde  göreve dönmek için başvurmaları durumunda idarece yapılacak olanın öncelikle yasal koşulların oluştuğunu saptamak, daha sonra da bu kişilerin yeniden statüye dönmelerini sağlamak amacıyla bir atama işlemi tesis etmekten ibaret bulunduğu kuşkusuzdur. Yine, o göreve ilk atama hangi usulle yapılıyorsa, 298 sayılı kanun ek 7 nci maddesi uyarınca yapılacak atamanın da aynı usulle yapılması gerektiği açıktır… idarelerce gerekli atama işleminin yapılması zorunlu… MİT Kanunu md. 13 e göre,  Milli İstihbarat Teşkilatı Müsteşarı, Milli  Güvenlik  Kurulunda  görüşüldükten  sonra  Başbakanın  inhası  ve Cumhurbaşkanının onayı ile atanır. Yani, müsteşarın atanması müşterek kararname  ile  gerçekleştirilmektedir.  Fidan,  Cumhurbaşkanı  ile  görüşen 54  2015 Yılı 25. Dönem Milletvekili Genel Seçiminde Aday Olmak İsteyen Kamu Görevlileriyle İlgili Rehber, s. 4. 55  Danıştay 1. Dairesi nin 26.10.1992 tarih ve E. 1992/313, K. 1992/339 sayılı kararı, Danıştay Dergisi, Sayı 87, 1993, s. 61 vd. Gazi Üniversitesi Hukuk Fakültesi Dergisi C. XIX, Y. 2015, Sa. 4 253Kamu Görevlilerinin Milletvekilliği Seçimlerine Katılmak Üzere Görevden... Başbakanın onayı ile göreve geri dönmüştür. Yani sürece katılması gereken Milli Güvenlik Kurulu, sürece dahil olmamıştır. Yukarıda anılan Danıştay kararında belirtilen usule uyulmadan yapılan bu atama işlemi açıkça hukuka aykırıdır. Aslında Müsteşar atamaları md. 13 e göre gizli olduğundan ve Resmi Gazetede yayımlanmadığından nasıl bir usul izlenmiş olduğunu da net biçimde görmek mümkün değildir. Sadece Hükümet Sözcüsü Bülent Arınç ın konuya ilişkin açıklamaları çerçevesinde değerlendirme yapabilmekteyiz. MİT Müsteşarının göreve dönmesi noktasında tartışılması gereken bir başka husus, müşterek kararname ile göreve gelen müsteşarın durumunun seçilerek  ve  belirli  bir  süreyle  göreve  gelenlerin  durumuyla  aynı değerlendirilip değerlendirilemeyeceğidir. Konuya bu açıdan baktığımızda; yeniden,  eşit  şartlardaki  adaylar  arasından  ilk  atandığı  usulle  seçilmesi gerekmez mi, sorusunu sormak ve tartışmak gerekir. Kanaatimiz MİT müsteşarı bakımından da göreve dönmenin dekanlık, rektörlük gibi değerlendirilmesi gerektiği yönündedir. MİT Kanunu, Milli Güvenlik Kurulu nda görüşüldükten sonra Başbakanın inhası ve Cumhurbaşkanının onayı ile müsteşarlık görevine atama  yapılabileceğini  düzenlemektedir.  Bu  nedenle  hukuka  uygunluk noktasında  Fidan ın,  istifa  ettiği  görevine  yeniden  aynı  usulle  atanması gerekirdi. SONUÇ Kamu  görevlilerinin  milletvekili  seçimlerinde  aday  olabilmek  için görevden çekilmeleri ve aday olamamaları ya da seçilememeleri halinde göreve dönmeleri, Anayasa ve ilgili kanunlarda düzenlenmiştir. Kanunlarda düzenlenmeyen ya da yeterince açık olmayan hususlarda ise, Danıştay ve Yüksek Seçim Kurulu nun kararları doğrultusunda hareket edilmektedir. Aday  olamayan  veya  milletvekili  seçilemeyen  kamu  görevlilerinin göreve dönmeleri, Seçimlerin Temel Hükümleri Hakkında Kanun un Ek 7. maddesince mümkün kılınmıştır. İdareler, aday olamayan veya milletvekili seçilemeyen ve göreve dönme talebinde bulunan kişileri göreve yeniden atamakla yükümlüdürler. Ancak atamanın yapılması gereken süre bakımından kanunda bir düzenleme yer almadığından, Danıştay kararları çerçevesinde makul süre ve dava açma süresi olan 60 gün gibi süreler belirlenmiştir. Danıştay kararları incelendiğinde ve idari usul ile idari yargılamanın ilkeleri göz  önünde  bulundurulduğunda  60  günlük  dava  açma  süresinin  göreve yeniden atanma bakımından makul süre olarak kabul edilmesi gerekmektedir. 56  http://www.tarafsizbolge.com/genel/hakan-fidan-in-donusu-icin-3-farkli-kanunvar-h39.html, Erişim Tarihi: 12.08.2015. 254 Gazi Üniversitesi Hukuk Fakültesi Dergisi C. XIX, Y. 2015, Sa. 4Erdal ABDULHAKİMOĞULLARI /Burcu ERDİNÇ Bir süre görev yaptıktan sonra dönmek isteyenler bakımından ise, ilgili kanunlarında farklı düzenlemeler yer almakta ve bazı idarelerin göreve iade konusunda bağlı yetkisi bulunurken bazılarının takdir yetkisi bulunmaktadır. Örneğin, öğretim üyeleri bakımından üniversiteler bağlı yetkiye sahipken, hakim ve savcılar bakımından HSYK takdir yetkisine sahiptir. Bu farklı düzenlemeler kamu görevlileri arasında eşitsizlik yaratmaktadır. Konunun idarelerin takdirine bırakılması, farklı uygulamaların hukuki güvenlik ilkesine zarar vermesi endişesi doğurmaktadır. Ayrıca bu uygulama hukuki belirlilik ilkesine de uygun değildir. Takdir hakkı yerine, seçilemeyenlerde olduğu gibi tüm görevliler bakımından idarelerin bağlı yetkisi kabul edilmelidir. Çünkü farklı  uygulamalar  konunun  karmaşık  hale  gelmesine  ve  seçme  seçilme hakkının eşitlik ilkesinden uzaklaşılarak uygulanmasına yol açmaktadır. Aday  olamadığından  göreve  dönmek  isteyenler  ile  milletvekilliği görevini  yaptıktan  sonra  göreve  dönmek  isteyen  aynı  mesleğe  mensup kişiler bakımından farklı hükümler uygulanması söz konusudur. Hakimler ve savcılar, adaylık için istifa edip aday gösterilmezlerse ya da milletvekili seçilemezlerse, 298 sayılı Seçimlerin Temel Hükümleri Hakkında Kanun un Ek  7.  Maddesine  göre  görevlerine  dönememektedirler.  Oysaki  Hâkimler ve Savcılar Kanunu nun çekilen kamu görevlilerinin milletvekilliğini ifa ettikten sonra kamu görevine dönmesine ilişkin 40. Maddesi HSYK ya bu konuda takdir yetkisi tanımaktadır. Seçilip görev ifa ettikten sonra göreve dönebilmeleri mümkünken, aday olamayan ya da milletvekili seçilemeyenlerin göreve dönmeleri açıkça yasaklanarak aynı meslek grubuna mensup kişiler arasında dahi eşitsizlik oluşturulmuştur. 298 sayılı Kanunun Ek 7. maddesinde kamu görevlilerinin, adaylığı veya seçimi kaybetmeleri halinde, Yüksek Seçim Kurulunca seçim sonuçlarının ilanını takip eden bir ay içinde müracaat etmeleri kaydıyla eski görevlerine veya kazanılmış hak aylık derecelerindeki başka bir göreve dönebilecekleri düzenlenmiştir. Ancak maddede seçim sonuçlarını takip eden bir ay içinde ifadesiyle  başvurulacak  son  süre  belirtilmekte,  sürenin  başlangıcından bahsedilmemektedir. Danıştay ve YSK kararları doğrultusunda bu eksiklik giderilmiştir.  Aday  listelerinin  kesinleşmesi  tarihinden  itibaren,  kişilerin kurumlarına  müracaat  etmeleri  halinde Yüksek  Seçim  Kurulu  tarafından kesin seçim sonuçlarının açıklanması beklenmeksizin atamalarının yapılması mümkün kılınmıştır. Görüldüğü üzere, kamu görevlilerinin göreve dönmesi bakımından var olan kanuni düzenlemeler yetersizdir ve eşitlik ilkesi bakımından sorunludur. Gazi Üniversitesi Hukuk Fakültesi Dergisi C. XIX, Y. 2015, Sa. 4 255Kamu Görevlilerinin Milletvekilliği Seçimlerine Katılmak Üzere Görevden... Görevden  çekilme  şartına  kimlerin  tabi  olacağı  konusunda  her  kamu görevlisinin tek tek belirtilmesi düşünülemez. Bu noktada YSK nın Anayasa ve 2839 sayılı Kanunun 18. Maddesinde sayılan görevliler ve kamu görevlisi kavramını göz önünde bulundurarak karar vermesi sorun teşkil etmemektedir. Ancak göreve dönmeye ilişkin kuralların kanunla düzenlenmesi, bu sayede hukuki güvenlik ve belirlilik ilkelerinin sağlanması gereklidir. İdare hukukunun içtihadi bir hukuk dalı olma özelliği bağlamında Danıştay kararları eksikliği gidermektedir. Ancak kanunla düzenlenmesi yerinde olacaktır. Seçilememe halinde göreve geri dönme sürecinde yaşanan sıkıntılar ve seçilip görev ifa ettikten sonra göreve dönmek istendiğinde, göreve dönmenin idarenin takdirine bağlı olması, kişileri aktif siyasete katılımdan uzaklaştırabilir durumlardır. Anayasa tarafından kişilere tanınan kamu görevlisi olma hakkı ile siyasete katılma hakları çatışmaktadır. Anayasanın tanıdığı bu haklardan biri diğerine üstün değildir. Ancak bu çatışma halinde haklardan biri göz ardı edilebilmekte, sınırlamaya tabi tutulmaktadır. Özellikle adaylık süreci bakımından kişilerin ücretsiz izinli sayılması sonradan  göreve  geri  dönme  prosedürleriyle  uğraşmama  bakımından tartışılabilir. Ancak kamu hizmetlerinin sürekliliği ilkesi gereği hizmetin aksamadan devam edip etmeyeceğini göz ardı etmemek gerekir. Bir seçim sürecinde, istifa ile adayların belirlenmesi arasında yaklaşık iki aylık bir süre söz konusu olabilmektedir. Kamu hizmetleri bakımından bu sürenin uzunluğu aksaklıklara yol açabilecektir. Sonuçta kamu hizmetleri bakımından süreklilik ilkesi esastır. Örneğin istifa eden öğretim üyelerini ele alalım, açıktır ki bu süreçte yükseköğretim hizmeti aksayacaktır. Elbette siyasi katılım hakkı temel bir haktır ve kullanılması engellenemez. Ancak belirli şartlar çerçevesinde kullanılmaması kamu düzenine zarar verebileceğinden, hakkın kullanımında bazı sınırlar çizilebilir. Kamu yararı kavramı, bu yorumu zorunlu kılmaktadır. Nihayetinde öngörülen istifa şartı hukuka aykırılık oluşturmamaktadır. Her iki hak arasında dengeyi ve kişiler bakımından eşitliği sağlayacak bir düzenleme yapmak gerekmektedir. Kamu yararı amacına hizmet eden göreve  ilişkin  bir  kadronun  boş  bekletilmesi  elbet  düşünülemez;  ancak kadrolara vekâleten görevlendirmeler yapılması düşünülebilir. Çünkü aslen görevlendirme yapılmadıysa, kadro boş olduğundan kişi adaylık ya da seçim süreci sonrası çekildiği görevine dönebilmektedir. Göreve dönmeye ilişkin temel düzenleme olan Ek 7. Madde göreve dönmeyi mümkün kıldığından ve asıl olan çekildiği göreve atanmak olduğundan bu çözüm düşünülebilir. 256 Gazi Üniversitesi Hukuk Fakültesi Dergisi C. XIX, Y. 2015, Sa. 4Erdal ABDULHAKİMOĞULLARI /Burcu ERDİNÇ Göreve dönmenin yasaklanması, Anayasa tarafından kişilere tanınan kamu hizmetine girme hakkı ile seçme ve seçilme hakkı çatıştığında kişileri bir haktan yoksun bırakmaktadır. Oysaki bu haklardan birini tanımak için kişiyi  öteki  haktan  yoksun  bırakmak  doğru  bir  tercih  değildir.  Kişilerin siyasi katılım haklarını kullanmaları, kamu hizmetine katılma bakımından aleyhlerine sonuçlar doğuracak şartlarla mümkün kılınmamalıdır.",
     "Kaynakça": "AKYILMAZ, Bahtiyar / SEZGİNER, Murat / KAYA, Cemil: Türk İdare Hukuku, 3. Baskı, Seçkin Yayıncılık, Ekim, 2012. ATAY, Ethem Ender: İdare Hukuku, Turhan Kitabevi, Ankara, 2012. BAŞTERZİ,  Fatma:  “Vakıf  Üniversitesi  Öğretim  Elemanı  ile Yapılan Sözleşmenin Hukuki Niteliği ve Bazı Yargısal Sorunlar Üzerine Bir Değerlendirme”, Sarper Süzek e Armağan Cilt II, s. Beta Yayınları, İstanbul, 2011, s. 1301-1315. DEMİRCİOĞLU,  Murat  /  KAPLAN,  Hasan  Ali:  “Uyuşmazlık Mahkemesi nin  21.5.2012,  5.11.2012  Ve  24.12.2012  Tarihli  Kararları Işığında  Vakıf  Üniversitelerinde  Görev Yapmakta  Olan  Öğretim  Üyeleri İle Üniversiteler Arasındaki Sözleşmelerin Hukuki Niteliği”, Dokuz Eylül Üniversitesi Hukuk Fakültesi Dergisi, C. 15 (Özel Sayı), 2013, s. 51-80. DOĞUSOY, Bahadır / TELLİ, Kutlay: 2839 Sayılı Milletvekili Seçimi Kanunu ve Uygulaması, Anses İletişim Yayınları, Ankara, 2011. DÖNER,  Ayhan:  “Geçmişten  Günümüze  Türk  Hukukunda  Kamu Görevlilerinin Seçimlerde Adaylığı”, Ankara Üniversitesi Hukuk Fakültesi Dergisi, C. 58, Sa. 4, 2009, s. 737-776. GÖZÜBÜYÜK, Şeref / TAN, Turgut: İdare Hukuku Cilt I Genel Esaslar, Turhan Kitabevi, Ankara, 2013. GÜNDAY, Metin: İdare Hukuku, İmaj Yayınevi, Ankara, 2011. KALAFAT, Ahmet: “Bir Danıştay Kararı Üzerine Vakıf Üniversitesi Akademik Personelinin Hukuki Statüsüne İlişkin Bazı Değerlendirmeler”, İstanbul Ticaret Üniversitesi Sosyal Bilimler Dergisi, Yıl 12, Sa. 24, Güz 2013/2, s. 149-172. Gazi Üniversitesi Hukuk Fakültesi Dergisi C. XIX, Y. 2015, Sa. 4 257Kamu Görevlilerinin Milletvekilliği Seçimlerine Katılmak Üzere Görevden... KAYA,  Cemil:  “Kamu  Görevlilerinin  Seçimlere  Katılmak  Üzere Görevden  Çekilmesi  ve  Göreve  Dönmesi”,  Gazi  Üniversitesi  Hukuk Fakültesi Dergisi, C. 8, Sa. 1-2, Haziran-Aralık 2004, s. 273-290. KAYA,  Cemil:  “Milletvekili  ve  Mahalli  İdare  Seçimlerine  Katılan Kamu Görevlilerinin Görevden Çekilmesi ve Göreve Dönmesi”, Çağdaş Yerel Yönetimler Dergisi, C. 13, Sa. 1, Ocak 2004, s. 33-49. OZANSOY,  Cüneyt:  Tarihsel  ve  Kuramsal  Açıdan  İdarenin Kusurdan Doğan Sorumluluğu, Yayınlanmamış Doktora Tezi, 1989. ÖZYÖRÜK, Mukbil: İdare Hukuku Ders Notları, Ankara, 1977. TEKİNSOY, M. Ayhan: “İdari Sözleşmelerde Ölçüt Sorunu”, Ankara Üniversitesi Hukuk Fakültesi Dergisi, C. 55, Sa. 2, 2006, s. 181-227. YILDIRIM, Turan / SAMURAY, Figen: “Vakıf Üniversitesi Öğretim Elemanlarının Statüsü”, Maltepe Üniversitesi Hukuk Fakültesi Dergisi, Sa. 1, 2010, s. 81-95. 258 Gazi Üniversitesi Hukuk Fakültesi Dergisi C. XIX, Y. 2015, Sa. 4"
}