{
     "Tip": "Makale",
     "Dergi İsmi": "Gazi Üniversitesi Hukuk Fakültesi Dergisi",
     "Üniversite İsmi": "",
     "Gün": "",
     "Ay": "",
     "Yıl": "2016",
     "Cilt": "20",
     "Sayı": "1",
     "Başlık": "DİSİPLİN CEZALARININ GERİ ALINMASI",
     "Title": "THE REVOKE OF DISCIPLINARY PUNISHMENT",
     "Yazar İsmi": [
          "F.Ebru GÜNDÜZ"
     ],
     "Danışman İsmi": "",
     "Anahtar Kelimeler": [
          "Geri Alma",
          "İdari İşlem",
          "Disiplin Cezası",
          "Danıştay",
          "Kesin İşlem"
     ],
     "Keywords": [
          "Revoke",
          "Administrative Act",
          "Disciplinary Punishment",
          "Council of State",
          "Certain Act"
     ],
     "Özet": "İdari işlemin geri alınması, hukuka aykırı idari işlemi sona erdiren hukuki araçlardan bir tanesidir. Ancak idari istikrar için idarenin hukuka aykırı  işlemini  geri  alabileceği  bir  süre  sınırına  ihtiyaç  vardır.  Bu  süre sınırı idari işleme karşı iptal davası açma süresi olarak kabul edilir. Ancak yükümlendirici işlemlerin hukuka aykırı olmaları koşulu ile hiçbir süre sınırı olmadan, her zaman geri alınabilecekleri kabul edilir. Disiplin cezaları da bir yükümlendirici işlem olduğu için her zaman geri alınabilmelidir. Ancak Danıştay tarafından disiplin cezaları için Kanunda öngörülen itiraz süresi geçtikten sonra geri alınamayacağı kabul edilmektedir.",
     "Abstract": "The  revoke  of  administrative  acts  is  one  of  the  legal  instruments to end the administrative process. But, the administration can revoke the illegal actions of a time limit is needed for administrative stability. This time limit is considered to be the time of opening action for annulment against administrative acts. However, without any time limit, with the condition that unlawful and obligation acts always accepted can be revoke. Because of disciplinary action is a obligation act always be able to get back. However, it is accepted cannot be revoke after the objection period stipulated in the Law for disciplinary action by the Council of State.",
     "Metin": "Hukuk devleti ilkesinin bir gereği olarak idarenin bütün eylem ve işlemlerinin  hukuka  uygun  olması  gerekir.  İdarenin  işlemlerinin  hukuka uygunluğunun sağlanması için de birtakım hukuki araçlar kabul edilmiştir. Bunların  en  önemli  ve  en  etkilisi  idarenin  eylem  ve  işlemlerinin  yargı denetimine tabi olmasıdır. İdarenin işlem ve eylemlerinin yargısal denetime tabi olmasının yanı sıra idarenin hukuka aykırı bir işlem yapması halinde yine idare tarafından gerçekleştirilen bir başka idari işlem ile bu hukuka aykırı işlemin tüm hüküm ve sonuçları ile birlikte ortadan kaldırabileceği de kabul edilmektedir. Bu da karşımıza idari işlemin geri alınması kavramını çıkarmaktadır. İdari işlemin geri alınması idarenin faaliyetlerinin hukuka uygunluğunu sağlamanın hukuki araçlarından bir tanesidir. İdareye  toplumsal  düzeni  korumak  amacıyla  yaptırım  uygulama yetkisi tanınmıştır. İdarenin sahip olduğu bu yaptırımların önemli bir kısmını ise  disiplin  cezaları  oluşturmaktadır.  Disiplin  cezaları  genellikle  kamu görevlilerine verilen cezalar olarak karşımıza çıkmakla beraber, öğrenciler, kamu kurumu niteliğindeki meslek kuruluşu üyeleri gibi kamu görevlileri dışındaki bazı statülerde bulunan kişiler de kendi mevzuatlarına göre disiplin cezalarına tabi tutulabilirler. Disiplin  cezaları  kişiler  üzerinde  yükümlendirici  bir  etkiye  sahip oldukları için geri alınıp alınamamaları önem arz etmektedir. Disiplin cezaları ile ilgili Danıştay kararlarının pek çoğunda, bu cezaların kesin olduğu ve geri alınmalarının mümkün olmadığı kabul edilmektedir. Biz de çalışmamızda disiplin cezalarının geri alınıp alınamayacağını Danıştay kararları ve doktrindeki görüşler doğrultusunda inceleyeceğiz.  İDARİ İŞLEMİN GERİ ALINMASI İdari işlemin sona erme sebepleri arasında kabul edilen idari işlemin geri alınması, hukuka aykırı bir idari işlemin bir başka idari işlem ile yapıldığı andan itibaren hukuki âlemden silinmesidir. Hukuka aykırılığı tespit edilmiş bir idari işlemin geri alınması, hem bir zorunluluk hem de hukuk devleti ilkesinin bir gereği olarak kabul edilmelidir. 1   GÜNDAY Metin, İdare Hukuku, İmaj Yayıncılık, Ankara, 2002, s.170; CHAPUS René, Droit Administratif Général, C.I, Paris, Montchestien, 2001, s.1151. 2   Hukuki dayanaktan yoksun kalan emekliye sevk işlemlerinin idarece geri alınması suretiy412 Gazi Üniversitesi Hukuk Fakültesi Dergisi C. XX, Y. 2016, Sa. 1F.Ebru GÜNDÜZ Geri alma kurumunun kabul edilme sebebi, idarenin faaliyetlerinin hukuka uygunluğunun sağlanmasıdır. Bu nedenle geri alma, ancak hukuka aykırı  idari  işlemlerin  hukuk  âleminden  tamamen  silinmesi  amacıyla yapılabilir. İdare, hukuka aykırı bir işlemini ne zaman geri alabilir? Daha doğrusu idarenin bu işlemini geri almasında bir süre sınırı var mıdır? Hukuka aykırı bir idari işlemin geri alınmasıyla, idarenin hukuka uygunluğu sağlanacağından idarenin hukuka aykırı işlemini her zaman geri alabileceğinin kabul edilmesi gerektiği düşünülebilirse de bu kabul bazı sakıncaları beraberinde getirecektir. İdarenin işlemini geri almasında herhangi bir süre sınırının kabul edilmemesi, idarenin işlemini her zaman geri alma ihtimalini barındırır ki bu da idari istikrar ilkesine zarar verecektir. Bu sebeple idarenin işlemini geri almasının makul bir süre ile sınırlandırılması gerektiği kabul edilmektedir. Bu makul süre de idari işleme karşı dava açma süresi olarak kabul edilir. İdari işlemin geri alınması ile yargı mercii tarafından iptal edilmesi sonuçları itibariyle birbirine benzemektedir ve idari işleme karşı dava açma süresi geçtikten sonra işlemin kesinleşeceği kabul edildiği için dava açma süresi geri alma süresi olarak da kabul edilmektedir. İdari işlemin geri alınmasında bir süre sınırı kabul edilmekle birlikte, bazı idari işlemlerin herhangi bir süre sınırlaması olmadan her zaman geri alınabileceği de kabul edilmektedir. Her zaman geri alınabileceği kabul edilen le görevlerine iade edilmeleri hukuk devleti ilkesinin bir gereğidir. (Dan.1.D., 30.05.2003, E.2003/71, K.2003/69, www.hukukturk.com) 3    BIYIKLI Hasan İsmet, Fransız ve Türk Hukuk Sistemlerinde İdari İşlemlerin Geriye Yürümezliği İlkesi, DD., S.11, Y.3, s.106; ÇAĞLAYAN Ramazan, İdari İşlemin Geri Alınması Üzerine, AÜEHFD, C.IV, S.1-2, 2000, s.47. 4   İdari işleme karşı iptal davası açma süresinin de belirli bir süre ile sınırlandırılması aynı gerekçelere dayanmaktadır. ERGEN Cafer, İdari Yargı Davaları, Seçkin, Ankara-2008, s.306. ÖNGÖREN Gürsel, Türk Hukukunda İdari Dava Açma Süreleri, Kazancı, İstanbul, 1990, s.7. Dava açma süresi belirlenirken çatışan kamu yararı ile özel yarar dengelenmek istenmiş ve kamu yararına daha yakın bir çözüm belirlenmiştir, dava açma süresi uzun sayılmayacak bir şekilde belirlenmiştir. Dava açma süresinin belirli bir süre ile sınırlandırılması kişilerin hak arama özgürlüklerine de bir sınır getirilmesi anlamına gelmektedir. Ancak idarenin işlemlerinin sınırsız bir şekilde tartışılacak hale gelmesi de idari istikrara zarar verecektir. (ÖNGÖREN, s.8.) 5    AKYILMAZ  Bahtiyar-  SEZGİNER  Murat-  KAYA  Cemil,  Türk  İdare  Hukuku,  Seçkin  Yayınları,  Ankara-İstanbul-2015,  s.473;  Aksi  yöndeki  görüş  için  bkz. KARAHANOĞULLARI  Onur,  İdarenin  Hukukla  Kavranması:    Yasallık  ve  İdari İşlemler (Yargı Kararlarına Dayalı Bir İnceleme), Turhan Kitabevi, Ankara-2012, s.586 .                                                                                                                                             Gazi Üniversitesi Hukuk Fakültesi Dergisi C. XX, Y. 2016, Sa. 1 413Disiplin Cezalarının Geri Alınması idari işlemlerden bir tanesi de ilgilisine yükümlülük getiren idari işlemlerdir. İlgilisi lehine haklar doğuran işlemler ancak iptal davası açma süresi içerisinde geri  alınabilmelidir.  Hukuka  aykırı  bir  şekilde  ilgilisine  yükümlülükler getiren, kişinin aleyhine olan bir işlemin, idari istikrarın sağlanması pahasına da olsa uygulanmaya devam edilmesinde hiçbir haklı yan yoktur. Kişilerin bile bile ve haksız yere bu yükümlülüğe katlanmaları istenemez. Bu nedenle ilgilisine yükümlülükler getiren işlemlerin idare tarafından her zaman geri alınmalarının kabulü gerekir. DİSİPLİN CEZALARININ GERİ ALINMASI Birey,  idare  ile  ilişkilerinde  idare  karşısında  genellikle  memurluk, öğrencilik gibi bir statü içerisinde yer alır. Bu, idare hukukunun statüsel bir hukuk dalı olma özelliğinin sonucudur. İşte idarenin bireyler ile olan bu statüsel ilişkilerden kaynaklanan, yaptırım uygulama yetkisi vardır ve bu yaptırım uygulama yetkisi disiplin hukuku olarak düzenlenmiştir. İdarenin uyguladığı, disiplin hukukunda yer alan yaptırımlardan bir kısmı da memurlara uygulamış olduğu disiplin cezalarıdır. Disiplin cezalarını, kamu hizmetlerinin yürütülebilmesi  ve  kamu  yararının  sağlanabilmesi  amacıyla,  kamu görevlilerinin görev, yetki ve sorumluluklarını gereği gibi yerine getirmeleri için yasal olarak düzenlenen yaptırımlardır, şeklinde tanımlayabiliriz.  Disiplin cezaları, kamu görevlilerinin görev, yetki ve sorumlulukları kapsamında kamu hizmetlerinin yürütülmesi ve kamu yararının devamlılığının sağlanması  amacıyla  yasal  olarak  düzenlenmiş  yaptırımlardır.  Kamu hizmetlerini  yürüten  kamu  görevlilerinin  görev  anlayışları,  yetki  ve sorumlulukları kamu hizmeti ve hizmet gerekleri ile sınırlandırılmış, bu sınırlar dışına çıkanların ise disiplin cezaları ile cezalandırılmaları öngörülmüştür.11 6     GÜNDAY, s.179-182. ONAR Sıddık Sami, İdare Hukukunun Umumi Esasları (C.I-II), İsmail Akgün Matbaası, İstanbul- 1966, s.551. 7     TAN Turgut, Danıştayımızın İki İçtihadı Birleştirme Kararı Üzerine, AİD, C.5, S.4, Aralık, 1972, s.55. 8    ONAR şöyle ifade etmiştir: Ferde külfetler yükleyen durumlar daima kaldırılmalıdır. ONAR, burada her ne kadar kaldırmak ifadesini kullanmış olsa da, paragraf bir bütün olarak değerlendirildiğinde geri alma anlamında kullanıldığı anlaşılmaktadır. Bkz. ONAR, C.1, s.551. 9   ÖZAY İl Han,  İdari Yaptırımlar, İstanbul Üniversitesi Yayın No: 3326, Hukuk Fakültesi Yayın No: 691, İstanbul, 1985, s.43; AKGÜNER Tayfun, Kamu Personel Yönetimi, Der Yayınları, İstanbul, 1998, s.197. 10   PINAR İbrahim, Devlet Memurları Kanunu Şerhi ve İlgili Mevzuat, Seçkin Yayınevi, Ankara, 1998, s.1051. 11  AYM, 20.10.2011, E.2010/28, K.2011/139, KBB; AYM, 01.04.2010, E.2008/114, K.2010/53, KBB. 414 Gazi Üniversitesi Hukuk Fakültesi Dergisi C. XX, Y. 2016, Sa. 1F.Ebru GÜNDÜZ Disiplin  cezaları  memurun  mesleki  hayat  ve  vazifesinde  görülen yolsuzluklara karşı, kendisine tatbik edilen bir kısım zecri müeyyidelerdir12. Disiplin cezaları da birer idari işlem oldukları için idare tarafından bir geri alma işlemi ile ortadan kaldırılabilir mi? Disiplin cezalarının diğer idari işlemlerden bazı farklılıkları bulunduğu ve disiplin cezasının, cezayı veren idari makam için de bağlayıcı ve kesin nitelikte olduğu, işlem tesis edildikten sonra artık o işleme karşı idari makamlar tarafından  yapılabilecek  herhangi  bir  şey  olmadığı  ileri  sürülmektedir. Danıştay da konu ile ilgili hemen hemen tüm kararlarında disiplin cezalarının geri alınmasının mümkün olmadığını belirtmiştir. Bu durum bir Danıştay kararında şöyle ifade edilmiştir; Kamu hizmetinin belli bir düzen içerisinde yürütülmesi için gerekli önlemlerden  olan  disiplin  cezası,  niteliği  gereği  öteki  idari  işlemlerden farklıdır. Disiplin  cezası  vermeye  yetkili  organlar,  bu  organların  oluşumu, çalışma usulü, karar oluşturulması, bu kararlara itiraz ve bütün bu sürecin her aşaması için öngörülen süre koşulları ile disiplin cezası işlemi sıkı şekil şartına bağlı olarak uygulanabilmektedir. Bu özellik, disiplin cezasının yeni bir idari işlemle ortadan kaldırılmasına engeldir.  Ceza  ancak  bir  yargı  kararı  yahut  yasama  tasarrufu  ile  iptal edilebilir veya disiplin cezasının ağırlığına göre, belli süreler geçtikten sonra sicil dosyasından silinmesi atamaya yetkili amirden istenebilir.14. Karardan da anlaşılacağı gibi Danıştay, disiplin cezasının başka bir idari işlemle ortadan kaldırılamayacağını kabul etmektedir. Kanaatimizce Danıştay ın bu görüşüne katılmak mümkün değildir. Disiplin cezaları için idarenin geri alma hakkının olmadığının kabul edilmesi, kişilerin hukuka aykırı  olarak  aldıkları  disiplin  cezalarına  katlanmak  zorunda  kalmaları neticesini doğurabilir. Kişi hukuka aykırı olarak aldığını düşündüğü disiplin 12  ONAR, C.II, s.1188. 13   ARSLAN Zehredin, 657 Sayılı Devlet Memurları Kanununa Göre Disiplin Suç ve Cezaları, Alfa Yayınları, 2001, s.31. KARAVELİOĞLU da, atamaya yekili amir tarafından doğrudan doğruya veya onayı ile verilen disiplin cezaları kesindir. Bu tür bir işlemin bir kez tesisinden sonra artık o işleme karşı idari makamların yapacağı bir şey yoktur.  şeklinde, disiplin cezalarının kesin olduğunu vurgulamıştır. (KARAVELİOĞLU Celal, Açıklamalı ve Son İçtihatlarla İdari Yargılama Usulü Kanunu, Karavelioğlu Hukuk Yayınevi, 2006, Ankara, s.641.)  14    Dan.8.D., 12.10.1998, E.1998/4988, K.1998/3015, www.hukukturk.com Gazi Üniversitesi Hukuk Fakültesi Dergisi C. XX, Y. 2016, Sa. 1 415Disiplin Cezalarının Geri Alınması cezasına karşı, dava açma hakkını kullanmak istemeyebilir veya dava açma süresini kaçırmış olabilir. Bu durumda disiplin cezasının idare tarafından geri  alınamayacağının  kabulü  halinde,  kişinin  başvurabileceği  hiçbir  yol kalmamaktadır. Danıştay ın  kararında  gerekçe  olarak  gösterdiği,  disiplin  cezasını vermeye yetkili makamların oluşum biçimlerinin farklı oluşu, uygulanan usulün  farklı  oluşu,  disiplin  cezalarının  idari  makamlar  tarafından  geri alınamaması veya kaldırılamaması için yeterli sebep olarak kabul edilemez. İdarenin farklı usullere tabi veya sıkı şekil şartlarına tabi disiplin cezaları haricinde pek çok faaliyeti de bulunmaktadır. 2010 yılında halkoylaması sonucunda Anayasada yapılan değişiklikler öncesinde  Anayasa,  uyarma  ve  kınama  cezalarına  karşı  yargı  yolunun kapatılabileceğine ilişkin bir hüküm içermekte idi ve Anayasanın bu hükmü doğrultusunda da 657 sayılı Devlet Memurları Kanununun 136 ncı maddesinde uyarma ve kınama cezalarına karşı itiraz edilebileceği ve itiraz üzerine verilen kararların kesin olduğu düzenlenmişti. Uyarma ve kınama dışındaki diğer cezalara karşı ise herhangi bir itiraz usulü öngörülmemişti. Sadece aylıktan kesme,  kademe  ilerlemesinin  durdurulması  ve  Devlet  memurluğundan çıkarma  cezalarına  karşı  yargı  yoluna  başvurulabileceği  hüküm  altına alınmıştı. Uyarma ve kınama cezalarına ilişkin olarak itiraz süresi Kanunun 136 ncı maddesinde 7 gün olarak düzenlenmişti ve itiraz edilmeyen disiplin cezaları ile itiraz üzerine verilen kararların kesin olduğu belirtilmişti. 2010 yılında Anayasada yapılan değişiklik doğrultusunda 2011 yılında 6111 sayılı Kanun ile 657 sayılı Kanunun 136 ncı maddesi kaldırılmış ve 135 nci maddesinde bazı değişikliklere gidilmiştir. Maddenin son haline göre; Disiplin  amirleri  tarafından  verilen  uyarma,  kınama  ve  aylıktan kesme cezalarına karşı disiplin kuruluna, kademe ilerlemesinin durdurulması cezasına karşı yüksek disiplin kuruluna itiraz edilebilir. İtirazda süre, kararın ilgiliye tebliği tarihinden itibaren yedi gündür. Süresi içinde itiraz edilmeyen disiplin cezaları kesinleşir. Yine aynı maddede İtirazın kabulü hâlinde, disiplin amirleri kararı gözden geçirerek verilen cezayı hafiﬂ etebilir veya tamamen kaldırabilirler. hükmü yer almaktadır. 15    Fransız doktrinde de disiplin cezalarının hak yaratmayan işlemlerden oldukları, bu sebeple de geri alınmalarının mümkün olduğu ifade edilmektedir. (GUETTİER Christophe, Droit Administratif, Montchrestien, 2000, s.217.) 416 Gazi Üniversitesi Hukuk Fakültesi Dergisi C. XX, Y. 2016, Sa. 1F.Ebru GÜNDÜZ Görüldüğü gibi artık Kanunda tüm disiplin cezaları için itiraz usulü öngörülmüş  ve  itiraz  edilmeyen  disiplin  cezalarının  kesin  olduğundan bahsedilmiştir. Kanunun 2011 yılı öncesindeki halinde ise, sadece uyarma ve kınama cezalarına karşı itiraz usulü kabul edilmişti ve sadece bu cezaların itiraz edilmediği zaman kesinleşeceği hükmü yer almakta idi. Uyarma ve kınama dışındaki diğer disiplin cezalarının kesin olduğuna dair herhangi bir hüküm yer almamakta idi. Danıştay bu dönemdeki kararlarında da uyarma ve  kınama  cezası  dışındaki  diğer  disiplin  cezalarına  karşı  itirazda  dahi bulunulamayacağını ve dolayısıyla da geri alınmalarının mümkün olmadığını ifade etmiştir. Disiplin  cezaları  da  birer  idari  işlem  oldukları  için  hukuka  aykırı oldukları sürece geri alınabilmeleri gerekir. Ancak maddede yer alan disiplin cezalarına itiraz edilmemesi halinde disiplin cezasının kesin olduğuna dair hüküm, bu işlemlerin geri alınması üzerinde nasıl bir etkide bulunacaktır? Danıştay  da  disiplin  cezalarının  geri  alınamayacağını  belirttiği kararlarının  hemen  hepsinde,  verilen  disiplin  cezalarının  kesin  olduğu gerekçesini ortaya koymuştur. Oysaki daha önce de ifade ettiğimiz gibi, 2011 yılı öncesi 657 sayılı Kanunda uyarma ve kınama cezaları dışında disiplin cezalarının kesin olduğuna dair herhangi bir hüküm yer almamaktadır. Danıştayca  da  kabul  edildiği  üzere,  ilgili  yasal  düzenlemeler çerçevesinde  kesinleşen  disiplin  cezaları,  disiplin  cezalarını  veren  idari merciler yönünden bağlayıcı ve kesin nitelikte olup, idari mercilerin vermiş oldukları disiplin cezalarını geri almaları, verdikleri disiplin cezası yerine başka bir disiplin cezası verme yoluna gitmeleri kural olarak olanaksızdır.16 Konunun netleştirilebilmesi için disiplin cezalarının kesinliği üzerinde durmak gerekmektedir. 657 sayılı Kanunun 135 inci maddesinde ifadesini bulan kesinlik idari  anlamda  bir  kesinliktir.  2011  değişikliği  öncesi  uyarma  ve  kınama cezaları için kabul edilen kesinliğin tersine, yargısal bir kesinlik olarak kabul edilmesi mümkün değildir. Yani bu disiplin cezalarına karşı itiraz süresi geçse bile dava açılabilecektir. 16  Dan.8.D., 12.10.1998, E.1998/4988, K.1998/3015, www.hukukturk.com 17  Anayasada 2010 yılında yapılan değişiklikten önce Anayasa, uyarma ve kınama cezalarına karşı dava yargı yolunun kapatılabileceğine ilişkin bir hüküm içermekteydi. Bu doğrultuda 657 sayılı Kanunun 136 ncı maddesi uyarma ve kınama cezalarının itiraz süresi geçmesi ile kesinleşeceği ve itiraz üzerine itiraz merciinin kararının kesin olduğu hükmü yer almakta idi. Buradaki kesinlik ise Anayasanın verdiği izin doğrultusunda yargısal bir kesinlik olarak karşımıza çıkmakta idi. Gazi Üniversitesi Hukuk Fakültesi Dergisi C. XX, Y. 2016, Sa. 1 417Disiplin Cezalarının Geri Alınması Kanunlarda yer alan bir idari işlemin kesin olduğu şeklindeki ifade, idari anlamda bir kesinlik olarak yorumlanır. Kesin kabul edilen idari işlemlerin, işlemi yapan idari mercii tarafından veya üst idari makam tarafından geri alınıp  kaldırılamayacağı  kabul  edilmekle  birlikte,  disiplin  cezaları  için bunun farklı yorumlanması gerektiği kanaatindeyiz. Disiplin cezaları için de Kanunda itiraz süresinin geçmesi ile birlikte kesinleşecekleri hüküm altına alınmıştır. Ancak disiplin cezaları gibi kişiye bir takım yükümlülükler getiren, kişilerin aleyhine olan idari işlemlerin hukuka aykırı olmalarına rağmen geri alınamayacağını kabul etmek mümkün değildir. İdari işlemin geri alınmasında uyulması gereken süre koşulu, ilgilisine yükümlülükler getiren idari işlemler için uygulanmamalıdır. Disiplin cezalarının da yükümlendirici bir işlem olduğu konusunda tereddüt yoktur. İdare, hukuka aykırı olarak vermiş olduğu bir disiplin cezasını her zaman geri alabilmelidir. Maddede ifade edilen kesinliği, disiplin cezasının geri alınıp yerine daha ağır bir ceza verilmesini engelleyen bir hüküm olarak kabul etmek gerekir. Aksi halde idarenin işleminin hem hukuka uygunluğunu sağlayacak hem de kişi lehine sonuç doğuracak hukuka aykırı bir disiplin cezasının geri alınmasının kabul edilmemesi, Anayasanın 2 nci maddesindeki Hukuk Devleti ilkesine de aykırı olacaktır. Hukuk devleti vatandaşlarına hukuki güvenlik sağlayan devlettir. Hukuka aykırı olmasına rağmen, bir disiplin cezasının itiraz süresinin geçtiği için geri alınamayacağının kabul edilmesi hukuki güvenlik ilkesine ve Devlete duyulan güvene zarar verecektir. Ayrıca Kanunda disiplin cezasına itiraz edilmesi halinde, itiraz merciinin kararının kesin olduğuna dair herhangi bir hüküm de bulunmamaktadır. İtiraz hakkının  kullanılmasından  sonra  disiplin  cezasının  geri  alınmasında  bu gerekçeye (kesin olduğu gerekçesine) dayanılması da mümkün değildir. İdarenin ister itiraz süresi içerisinde ister itiraz süresinden sonra bir disiplin cezasını geri alması halinde yerine daha ağır bir ceza vermesi mümkün 18  TAN Turgut, İdari İşlemin Geri Alınması, Sevinç Matbaası, Ankara-1970, s.23; GÜNDAY, s.172. Mevzuatlarda kesin idari işlemlerle karşılaşılmaktadır. Örneğin; 1475 sayılı İş Kanunu nun 39 üncü maddesinin 3 üncü fıkrasında da, Asgari Ücret Tespit Komisyonu kararlarının kesin olduğu belirtilmiştir. Yine 3091 sayılı Taşınmaz Zilyetliğine Yapılan Tecavüzlerin Önlenmesi Hakkında Kanunun 7 nci maddesinde mülki amir tarafından verilen kararın kesin olduğu düzenlenmiştir. 19  GÜNDAY, s.179. ONAR, C.1, s.551. 20  Anayasa Mahkemesi de bir kararında, hukukun üstünlüğünün egemen olduğu bir devlette hukuk güvenliğinin sağlanması hukuk devleti ilkesinin olmazsa olmaz koşuludur diyerek bu hususu vurgulamıştır. (AYM, 08.10.2003, E. 2003/31, K.2003/87, KBB) 418 Gazi Üniversitesi Hukuk Fakültesi Dergisi C. XX, Y. 2016, Sa. 1F.Ebru GÜNDÜZ değildir. İtiraz süresi içerisinde daha ağır bir ceza verilmesini Kanunun 135 inci maddesi zaten yasaklamaktadır. Maddede itiraz merciinin disiplin cezasını ya tamamen kaldırabileceği ya da hafiﬂ etilebileceği düzenlenmiştir. Kanunla itiraz süresi içerisinde dahi daha ağır bir ceza verilmesi kabul edilmediğine göre, itiraz süresinden sonra disiplin cezasının geri alınıp yerine daha ağır bir ceza verilmesinin kabul edilmesi mümkün değildir. Ancak biraz önce ifade ettiğimiz gibi, disiplin cezasına itiraz süresi geçse de cezanın hafiﬂ etilmesi ve tamamen kaldırılması yani geri alınması mümkün kabul edilmelidir.           Konu ile ilgili Danıştay kararlarına yansıyan olaylar ve bu olaylar ile ilgili Danıştay ın kararı ve gerekçelerini incelememizin faydalı olacağı düşüncesindeyiz. Danıştay kararına konu olmuş bir olay şöyledir: Kademe ilerlemesinin durdurulması cezasını alan bir kişi, 15 ay sonra verdiği bir dilekçe ile söz konusu disiplin cezasının hukuka aykırı olduğunu iddia etmiş ve yeniden gözden geçirilmesi talebinde bulunmuştur. Yüksek disiplin kurulu tarafından da itiraza konu bu cezanın kaldırılmasına karar verilmiştir. Kesinleşmiş bir disiplin cezasının kaldırılmasına sebep olduğu gerekçesi ile Kurumun genel müdürü ve aynı zamanda da yönetim kurulu başkanı olan kişi hakkında disiplin cezası verilmiştir. Bu disiplin cezası verme işlemine karşı açılan davada Danıştay, davacının kesinleşmiş ve idari yargı yoluna süresi içinde başvurulmamış bulunan disiplin cezası için yapılacak bir işlem bulunmadığı halde disiplin cezasının kaldırılmasına sebep olduğu için kişiye disiplin cezası verilmesinde hukuka aykırılık olmadığına karar vermiştir. Görüldüğü gibi  Danıştay  disiplin  cezalarının  geri  alınamaması  konusunda  oldukça katı bir tutum sergilemektedir. Danıştay ın bu kararında geri alınan disiplin cezası kademe ilerlemesinin durdurulmasıdır. 657 sayılı Kanunun 2011 yılı değişikliğinden önce uyarma ve kınama dışındaki cezaların kesin olduğuna dair  herhangi  bir  hüküm  olmamasına  rağmen  Danıştay,  bu  cezaların  da kesin olduğunu kabul etmektedir. Hatta Danıştay bazı kararlarında uyarma ve kınama dışında diğer cezalara karşı itiraz yoluna da başvurulamayacağını kabul etmektedir ki, hukuki bir dayanak olmadan hem bu cezalara karşı itiraz 21  Dan. 12.10.1998, E.1998/4988, K.1998/3015, www.hukukturk.com 22  657 sayılı Devlet Memurları Kanununun 135. maddesinde, Disiplin amirleri tarafından verilen uyarma ve kınama cezalarına karşı itiraz varsa bir üst disiplin amirine yoksa disiplin kurullarına yapılabileceği, aylıktan kesme, kademe ilerlemesinin durdurulması ve Devlet Memurluğundan çıkarma cezalarına karşı idari yargı yoluna başvurulabileceği hüküm altına alınmıştır/….2577 sayılı Yasanın 11.maddesiyle getirilen başvuru hakkı, idari işlemin kaldırılması geri alınması veya değiştirilmesi amacına yönelik olduğundan, disiplin ceGazi Üniversitesi Hukuk Fakültesi Dergisi C. XX, Y. 2016, Sa. 1 419Disiplin Cezalarının Geri Alınması edilemeyeceği hem de bu cezaların kesin oldukları ve geri alınamayacaklarına dair görüşlerin kabul edilmesi mümkün değildir. Yükseköğretim Kurumları Yönetici, Öğretim Elemanı ve Memurları Disiplin  Yönetmeliğinin  48 inci  maddesinde  de,  bu  Yönetmeliğe  göre verilen  disiplin  cezalarına  karşı  7  gün  içinde  itiraz  edilebileceği,  itiraz edilmeyen disiplin cezalarının kesinleşeceği hükmü yer almaktadır. Danıştay bu Yönetmeliğe dayanılarak verilen bir disiplin cezası ile ilgi kararında, İlgili yasal düzenlemeler çerçevesinde kesinleşen disiplin cezaları, doktrinde ve uygulamada kabul edildiği üzere, disiplin cezalarını veren idari merciler yönünden de bağlayıcı ve kesin niteliktedir, idari mercilerin, vermiş oldukları disiplin cezalarını geri almaları, verdikleri disiplin cezası yerine başka bir disiplin cezası verme yoluna gitmeleri kural olarak olanaksızdır.25 diyerek, yine disiplin cezalarının geri alınamayacağını kabul etmiştir. Bir başka Danıştay kararına konu olay ise şöyledir: Davacılara ait bir atın koşuda dopingli çıkması üzerine 1 yıl süre ile yarışlardan men cezası verilmiştir. Daha sonra bu kararda maddi hataya düşüldüğü gerekçesi ile 1 yıl men cezası geri alınıp müebbeden yarışlara girmekten men cezası verilmiştir. Açılan davanın temyiz incelemesi sonucunda Danıştay, 6132 sayılı At Yarışları Hakkında Kanunun 4. maddesindeki, Yüksek Komiserler Heyeti tarafından verilen  cezaların  kesin  olduğu  gerekçesine  dayanarak,  gerek  doktrinde gerekse uygulamadan, disiplin cezası olma zalarıyla ilgili özel düzenlemede aylıktan kesme, kademe ilerlemesinin durdurulması veya Devlet memurluğundan çıkarma cezaları için itiraz yolunun düzenlenmemesi, itiraz olunsa bile cezanın kaldırılması, geri alınması, değiştirilmesi söz konusu olamayacağından sayılan disiplin cezalarına karşı doğrudan dava açılması gerekmektedir. (Dan. 12.D., 17.02.2006, E.2003/873, K.2006/473, www.hukukturk.com ). Görüldüğü gibi Danıştay bu kararında bu üç disiplin cezası için bir itiraz yolu olmadığın bu itiraz yolu kullanılsa dahi cezalar üzerinde hiçbir etkiye sahip olmayacağı ifade edilmiştir. Yine Danıştay bir başka kararında, …bu kural incelendiğinde, …verilen cezaların kesin ve yeniden görüşülmesi mümkün olmayan kararlar olduğu, bu kararlara karşı başvurulabilecek bir üst idari merciin bulunmadığı anlaşılmaktadır… sözleriyle, itiraz usulü öngörülmeyen bu cezaların kesin olduğu ve itiraz yoluna başvurulamayacağı belirtilmiştir. (Dan. 10.D., 22.05.1982, E.1984/86, K.1985/1057, Nakleden: ÇAĞLAYAN, İdare Hukuku, s.359). 23  GÜNDAY tarafından da herhangi bir yasal bir dayanak bulunmadan 2577 sayılı Kanunun 11 inci maddesindeki genel idari başvuru yolunun kapatılmasının kabul edilebilir olmadığını ifade etmiştir. (GÜNDAY, s.173). 24  Disiplin amirleri ve disiplin kurulları tarafından verilen disiplin cezalarına karşı yapılacak itirazlarda süre kararın ilgiliye tebliği tarihinden itibaren 7 gündür. Bu süre içinde itiraz edilmeyen disiplin cezaları kesinleşir. 25  Dan. 10.D., 15.02.1990, E.1989/2490, K.1990/270, www.hukukturk.com 420 Gazi Üniversitesi Hukuk Fakültesi Dergisi C. XX, Y. 2016, Sa. 1F.Ebru GÜNDÜZ niteliğini taşıyan idari işlemlerin disiplin cezası vermeye yetkili kurullar yönünden de bağlayıcı ve kesin nitelik taşıdığı, kararı veren kurulca dahi geri alınamayacağı tartışmasızdır diyerek, cezanın geri alınmasını hukuka aykırı bulmuştur. Danıştay, Devlet memurluğundan çıkarma cezası ile cezalandırılması gerekirken  uyarma  cezası  verilmesi  olayında,  Adalet  Bakanlığı  Yüksek Disiplin  Kurulu  tarafından  uyarma  cezasının  yok  hükmünde  olduğu değerlendirilerek, tekrar soruşturma açılması ve kişiye, daha ağır bir ceza verilmesini,  disiplin  cezalarının  kesin  olduğu  ve  ortadan  kaldırılmasının mümkün olmadığı gerekçesi ile hukuka uygun bulmamıştır. Yine benzer bir kararında Danıştay, Adalet Bakanlığı Yüksek Disiplin Kurulu tarafından daha önce verilmiş olan kınama cezasının yok hükmünde kabul edilerek devlet memurluğundan çıkarma cezası verilmesini de hukuka aykırı bulmuştur.  Danıştay ın bu kararlarından da anlaşılacağı gibi, Danıştay disiplin cezasının  hem  kişinin  lehine  olarak  yani  tamamen  kaldırılması  veya hafiﬂ etilmesi amacıyla ortadan kaldırılmasını hem de kişinin aleyhine olarak yani  disiplin  cezasının  ortadan  kaldırılıp  daha  ağır  bir  ceza  verilmesini kabul etmemektedir. Oysa ki, kişinin lehine olan durumların kabul edilmesi gerekmektedir. Doktrinde de disiplin cezalarının her zaman geri alınabileceği yönünde görüşler bulunmaktadır. Bu görüşlerden bazıları disiplin cezası hukuka uygun da olsa hukuka aykırı da olsa geri alınabileceği yönündedir. Bunun yanı sıra disiplin cezasının hukuka aykırı olması halinde her zaman geri alınabileceği yönünde görüşler de bulunmaktadır: Kanaatimizce, disiplin cezalarının geri alınmasında hukuki bir engel bulunmamaktadır. Eğer idare, verilen disiplin cezasının hukuka aykırı olduğunu tespit ederse, hukuka aykırı olan bu işlemini herhangi bir süre ile bağlı olmaksızın geri alabilir.30 Disiplin  cezasının  hukuka  uygun  olması  halinde  geri  alınmasının mümkün olmadığı kanaatindeyiz. Sadece hukuka aykırı idari işlemler geri 26  Dan. 10.D., 01.04.1985, E.1985/456, K.1985/661, www.hukukturk.com 27  Dan. 12.D., 26.03.2007, E.2006/3521, K:2007/1413, www.hukukturk.com 28  Dan. 12.D., 16.06.2008, E.2008/1919, K.2008/3714, www.hukukturk.com 29 DURAN Lütfi, İdare Hukuku Ders Notları, Fakülteler Matbaası, İstanbul-1982, s.423. Benzer yöndeki bir görüş GÖZLER tarafından idare bir memura hukuka uygun olarak verdiği disiplin cezasını geri alabilir. şekline ifade edilmiştir. ( GÖZLER Kemal, İdare Hukuku C.I, Ekin Yayınevi, Bursa-2003, C.I, s.984.) 30  ÇAĞLAYAN, İdare Hukuku, s.360. Gazi Üniversitesi Hukuk Fakültesi Dergisi C. XX, Y. 2016, Sa. 1 421Disiplin Cezalarının Geri Alınması alınabileceği için disiplin cezası da her ne kadar ilgilisinin aleyhine bir işlem olsa da hukuka uygun olduğu sürece geri alınması mümkün değildir. İdari işlemin geri alınması, yargı mercii tarafından verilen iptal kararına benzemektedir ve idari işlemin yapıldığı andan itibaren bütün sonuçları ile birlikte ortadan kaldırılması sonucunu doğurduğu için sonuçları itibariyle ağır bir yaptırımdır. Bu sebeple idarenin hukuka uygun işlemleri disiplin cezası da olsalar geri alınamazlar. Hukuka uygun bir disiplin cezasının geri alınabileceğinin kabul edilmesi, disiplin cezasının veriliş amacına da aykırı olacaktır. İdare, disiplin cezalarını kurum içerisindeki düzenin sağlanması amacıyla vermektedir. Dolayısıyla idarenin tüm işlemlerinde olduğu gibi disiplin  cezası  verme  işleminde  de  amaç,  kamu  yararının  sağlanmasıdır. Kamu yararı amacına hizmet eden ve hukuka uygun olan bir işlem disiplin cezası olsa da geri alınamaz. SONUÇ Hukuk Devleti ilkesinin gerçekleştirilebilmesi için idarenin işlemlerinin hukuka uygun olması gerekir. İdarenin hukuka aykırı bir işlem tesis etmesi halinde ise bu işlemin, yargı mercii tarafından iptal edilerek veya idare tarafından geri alınarak hukuk âleminden silinmesi sağlanabilir. Genel olarak idarenin hukuka aykırı ve kişi lehine sonuçlar doğuran bir işlemini geri alma hakkının bir süre ile sınırlandırılması kabul edilmektedir. Bununla birlikte ilgilisine yükümlülükler getiren işlemlerin herhangi bir süre ile sınırlı olmadan her zaman geri alınabileceği kabul edilir. Disiplin cezaları da birer yükümlendirici işlem olduklarından bu kapsamda değerlendirilmelidir. 657 sayılı Kanunun 135 inci maddesinde yer alan Süresi içinde itiraz edilmeyen disiplin cezaları kesinleşir hükmü ve disiplin cezalarının kendine has bir takım usuller takip edilerek tesis edilmesi gerekçe gösterilerek, disiplin cezalarının itiraz süresinden sonra geri alınamayacağı Danıştay tarafından kabul edilmektedir. Disiplin cezaları birer yükümlendirici işlem oldukları için her zaman geri alınmaları kabul edilmelidir. Her ne kadar Kanunda itiraz süresi geçtikten sonra disiplin cezasının kesinleşeceğine dair hüküm varsa da, hukuka aykırı bir disiplin cezasının geri alınamaması, dava açma süresi de geçmiş ise hukuka aykırılığın devam ettirilmesi anlamını taşıyacaktır ki bunu Hukuk Devleti ilkesi ile bağdaştırmanın imkânı yoktur. Ayrıca 657 sayılı Kanunda disiplin 31  Disiplin cezaları, kamu hizmeti düzenini bozan eylemlere verilen cezalar şeklinde de tanımlanmıştır. (ATAY Ender Ethem, İdare Hukuku, Turhan Kitabevi, Ankara-2009, s.917). 422 Gazi Üniversitesi Hukuk Fakültesi Dergisi C. XX, Y. 2016, Sa. 1F.Ebru GÜNDÜZ cezasına itiraz edilmesi halinde, itiraz merciinin kararının kesin olduğuna dair herhangi bir hüküm de bulunmamaktadır. İtiraz hakkının kullanılmasından sonra  disiplin  cezasının  geri  alınmasında  bu  gerekçeye  dayanılması  da mümkün değildir. 657  sayılı  Kanunun  135-136 ncı  maddelerinde  2010  Anayasa değişikliği doğrultusunda 2011 yılında yapılan değişiklikten önce, uyarma ve kınama cezası dışında disiplin cezalarına itiraz edilebileceğine ve itiraz süresi geçtikten sonra bu cezaların kesinleşeceğine dair herhangi bir hüküm de bulunmamakta idi. Ancak buna rağmen Danıştay konu ile ilgili vermiş olduğu kararlarında, disiplin cezalarının kesin olduğunu vurgulayarak, geri alınamayacağına hükmetmiştir. Disiplin cezasının geri alınamayacağının kabulü, dava açma süresi de geçtikten sonra kişinin hukuka aykırı bir cezaya katlanması sonucunu doğuracaktır  ki,  bunu  kabul  etmek  Hukuk  Devleti  ilkesinin  önemli unsurlarından olan hukuki güvenlik ilkesine aykırı olacaktır. Bu sebeple Kanunda  yer  alan  kesinlik  ifadesinin,  bireyin  hakkını  koruyucu  şekilde yorumlanarak, itiraz süresi geçtikten sonra disiplin cezası hukuka aykırı olsa dahi geri alınıp daha ağır bir ceza verilememesi şeklinde değerlendirilmesi gerektiği kanaatindeyiz.",
     "Kaynakça": "AKGÜNER Tayfun, Kamu Personel Yönetimi, Der Yayınları, İstanbul, 1998 AKYILMAZ Bahtiyar- SEZGİNER Murat- KAYA Cemil, Türk İdare Hukuku, Seçkin Yayınları, Ankara-İstanbul-2015 ARSLAN Zehredin, 657 Sayılı Devlet Memurları Kanununa Göre Disiplin Suç ve Cezaları, Alfa Yayınları, 2001 ATAY Ender Ethem, İdare Hukuku, Turhan Kitabevi, Ankara-2009 BIYIKLI Hasan İsmet, “Fransız ve Türk Hukuk Sistemlerinde İdari İşlemlerin Geriye Yürümezliği İlkesi”, DD., S.11, Y.3, 1973. CHAPUS René, Droit Administratif Général, C.I, Paris, Montchestien, 2001 ÇAĞLAYAN  Ramazan,  İdare  Hukuku  Dersleri,  Adalet  Yayınevi, Gazi Üniversitesi Hukuk Fakültesi Dergisi C. XX, Y. 2016, Sa. 1 423Disiplin Cezalarının Geri Alınması Ankara-2014, (İdare Hukuku) ÇAĞLAYAN  Ramazan,  “İdari  İşlemin  Geri  Alınması  Üzerine”, AÜEHFD, C.IV, S.1-2, 2000, 43-58 DURAN  Lütfi,  İdare  Hukuku  Ders  Notları,  Fakülteler  Matbaası, İstanbul-1982 ERGEN Cafer, İdari Yargı Davaları, Seçkin, Ankara-2008 GÖZLER Kemal, İdare Hukuku C.I, Ekin Yayınevi, Bursa-2003 GUETTİER Christophe, Droit Administratif, Montchrestien, 2000 GÜNDAY Metin, İdare Hukuku, İmaj Yayıncılık, Ankara, 2011 KARAHANOĞULLARI  Onur,  İdarenin  Hukukla  Kavranması:  Yasallık ve İdari İşlemler (Yargı Kararlarına Dayalı Bir İnceleme), Turhan Kitabevi, Ankara-2012 KARAVELİOĞLU Celal, Açıklamalı ve Son İçtihatlarla İdari Yargılama Usulü Kanunu, Karavelioğlu Hukuk Yayınevi, Ankara-2006 ONAR Sıddık Sami, İdare Hukukunun Umumi Esasları (C.I-II), İsmail Akgün Matbaası, İstanbul- 1966 ÖNGÖREN  Gürsel,  Türk  Hukukunda  İdari  Dava  Açma  Süreleri, Kazancı, İstanbul, 1990 ÖZAY İl Han,  İdari Yaptırımlar, İstanbul Üniversitesi Yayın No: 3326, Hukuk Fakültesi Yayın No: 691, İstanbul, 1985 PINAR İbrahim, Devlet Memurları Kanunu Şerhi ve İlgili Mevzuat, Seçkin Yayınevi, Ankara, 1998 TAN Turgut, “Danıştayımızın İki İçtihadı Birleştirme Kararı Üzerine”, AİD, C.5, S.4, Aralık, 1972 TAN Turgut, İdari İşlemin Geri Alınması, Sevinç Matbaası, Ankara-1970 424 Gazi Üniversitesi Hukuk Fakültesi Dergisi C. XX, Y. 2016, Sa. 1"
}