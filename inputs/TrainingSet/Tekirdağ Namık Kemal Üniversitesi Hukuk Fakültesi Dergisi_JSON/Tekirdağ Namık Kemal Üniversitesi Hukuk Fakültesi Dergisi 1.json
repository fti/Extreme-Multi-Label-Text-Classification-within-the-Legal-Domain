{
     "Tip": "Makale",
     "Dergi İsmi": "Tekirdağ Namık Kemal Üniversitesi Hukuk Fakültesi Dergisi",
     "Üniversite İsmi": " ",
     "Gün": "23",
     "Ay": "12",
     "Yıl": "2021",
     "Cilt": " ",
     "Sayı": "1",
     "Başlık": "NİŞANLANMANIN SONA ERMESİ VE SONUÇLARI",
     "Title": "TERMINATION OF ENGAGEMENT AND IT’S CONSEQUENCES",
     "Yazar İsmi": [

          "Av. Damla ÖZEN ARSLAN "
     ],
     "Danışman İsmi": "",
     "Anahtar Kelimeler": [
          "Nişanlılık", "Nişanlılığın Sona Ermesi", "Maddi Tazminat", "Manevi Tazminat", "Hediyelerin İadesi"
     ],
     "Keywords": [
          "Engagement", "Termination of Engagement", "Material Compensation", "Moral Compensation", "Return of Gifts"
     ],
     "Özet": "Nişanlanma; birbiriyle evlenme isteği olan ayrı cinsten iki kişinin bu konudaki iradelerini karşılıklı olarak açıklamalarını ifade eder. Nişanlılık, nişanlı tarafların evlenmesi ile sona erebileceği gibi farklı sebeplerle de sona erebilir.  Bu sebepler; nişanlılardan birinin veyahut ikisinin de bir başkası ile evlenmesi, nişanlılardan birinin ölümü ya da gaipliğine karar verilmesi, tarafların nişanı sona erdirme hususunda anlaşmaları, nişanlılardan birinin tek taraflı olarak nişanı bozması, kesin bir evlenme engelinin ortaya çıkması veya evlenmenin imkânsız hale gelmesi, bozucu şartın gerçekleşmesi ve iradede bozukluk meydana getiren birtakım hallerinin varlığıdır. TMK  nın 118 vd maddelerinde düzenlenen  nişanlılık  kurumu nişanlı taraflara evlenmeye zorlamak için dava hakkı vermez. Dolayısıyla taraflardan birinin kusuruna dayalı olarak nişanın sona ermesi ya da nişanın tek taraflı olarak sona erdirilmesi halinde; nişanı haklı bir sebebe dayanmadan sona erdiren ya da nişanın sona ermesinde kusurlu olan tarafının maddi ve manevi tazminat ödemesi söz konusu olabilir. Yine nişanlılığın evlilik dışında herhangi bir sebeple sona ermesi halinde nişan hediyelerinin iade edilmesi talep edilebilir. Çalışmamızda; nişanlanmanın sona erme halleri ile bu sona erme hallerine bağlı olarak ortaya çıkan maddi tazminat, manevi tazminat ile hediyelerin iadesi konusu incelenmiştir.",
     "Abstract": "Engagement refers  mutual declaration of intention of woman and man to marry one another. Engagement may end upon the marriage of the engaged parties or in the consequence of different reasons. These reasons are the marriage of one or both engaged parties, the court order for death or absence of either party, the parties' agreement to terminate the engagement, the unilateral termination of  the  engagement  by  either  party,  the  emergence  of  a  definite  obstacle  to  marriage  or  the impossibility of marriage, the fulfillment of the disruptive condition, and the presences of some conditions that cause defective intention. The  engagement  union under Article 118 and the following articles of the Turkish Civil Code do not entitle the right of action to the engaged parties to force each other for marriage. Thus, whether the engagement is terminated unilaterally or based on the fault of either party, the party who terminates the engagement without a just cause or is at fault pays material and moral compensation. In case the engagement is terminated for any reason other than marriage, the return of the engagement gifts may be requested. In our study; the termination of the engagement and the financial compensation due to this termination, moral compensation, and the return of gifts are analyzed.",
     "Metin": "Aile, toplumun temeli olarak kabul edilmektedir. Resmi anlamda bir aile kurulması da evlenme ile gerçekleşmektedir. Ancak evlenerek aile kuracak kişilerin bu denli önemli olan aile birliğini kurmadan evvel birbirlerini tanımaları önem arz etmektedir. Ayrıca; evlilik hazırlığı yapmak için de çoğunlukla bir süreye ihtiyaç duyulmaktadır. Nişanlanma tam da bu sebeple ortaya çıkmış bir kurumdur. Nişanlanma; evlenmek isteyen tarafların bu yöndeki iradelerini birbirlerine açıklamaları ile gerçekleşir. Bu süreçte nişanlılar, bir taraftan evlilik hazırlıkları yaparken bir taraftan da birbirlerini daha iyi tanıma fırsatı bulurlar. Nişanlanma, nişanlanmanın amacı olan evlenmenin gerçekleşmesi ile son bulabileceği gibi bazı durumlarda tarafların iradeleri doğrultusunda ya da iradeleri dışında evlenme dışındaki sebeplerle de son bulabilir. Nişanlanmanın sona erme sebebine bağlı olarak taraflar birbirlerinden birtakım taleplerde bulunabilirler. Çalışmamızda; kısaca nişanlanma ve nişanlılık kavramlarına değindikten sonra nişanlanmanın sona erme sebepleri ve sona ermenin sonuçları ayrıntılı olarak ele alınacaktır.   I. NİŞANLANMA VE NİŞALILIK KAVRAMLARI Nişanlılık kurumu; 4721 sayılı Türk Medeni Kanunu  nun  Evlilik Hukuku  isimli birinci kısmının  Evlenme  isimli birinci bölümünün birinci ayrımında düzenlenmiştir. Kanun koyucu  nişanlanmayı  Kanunun  118.  maddesinde   Nişanlanma,  evlenme  vaadiyle  olur.  şeklinde düzenlemiş olup, kanunda nişanlanmanın tanımına yer verilmemiştir.  Akıntürk/Ateş e göre nişanlanma; ileride birbiriyle evlenmek isteyen ayrı cinsten iki kişinin, bu konudaki niyetlerini aralarında dile getirmeleri, birbirlerine karşı açıklamalarıdır. Kılıçoğlu na göre ise; ayırt etme gücüne sahip evlenme engeli bulunmayan iki kişinin bizzat evlenme  vaadinde  bulunmaya  ilişkin  karşılıklı  ve  birbirine  uygun  irade  beyanında bulunmalarıdır. Yani; bir erkek ile bir kadının, özgür iradeleri ile evlenmek istediklerini birbirlerine karşılıklı olarak beyan etmeleri ile nişanlanma gerçekleşmiş olur.  Nişanlılık sürecini evliliğe hazırlık ya da evliliğe geçiş dönemi olarak tanımlamak mümkündür. Nişanlanmanın amacının; nişanlıların birbirini yakından tanımalarını sağlamak olduğu düşünülse de, kanun koyucunun nişanın bozulması halinde taraflara bazı haklar ve yükümlülükler yüklediği göz önünde bulundurulduğunda, bu kurumun düzenlenmesindeki asıl  1 Türk Medeni Kanunu, Kanun Numarası: 4721, Kabul Tarihi: 22.11.2001, RG. 8.12.2001, S. 24607 (Erişim adresi: https://www.mevzuat.gov.tr/MevzuatMetin/1.5.4721.pdf, Erişim tarihi:15.05.2021) 2 Turgut Akıntürk ve Derya Ateş, Aile Hukuku (20. Baskı, Beta Yayıncılık 2017) 23 3 Ahmet Kılıçoğlu, Aile Hukuku (5. Baskı, Turhan Kitapevi 2020) 10 5Damla ÖZEN ARSLAN                                                                                 NKÜ Hukuk Fakültesi Dergisi 2022/1  amacın  nişanlıların  gelecekte  yapmaları  beklenen  evlilik  hazırlıklarına  güven  içinde başlamalarını sağlamak olduğu anlaşılmaktadır. Kanun koyucu nişanlanma yönündeki irade beyanlarını şekle tabi tutmamıştır. Taraflar iradelerini  açık  ya  da  zımni  olarak  açıklayabilirler.  Hangi  sözlerin  veya  davranışların, nişanlanma iradesinin varlığına işaret edeceği; tarafların yaşadığı çevrenin adet, gelenek ve göreneklerine, tarafların kişisel durumlarına, yaşadıkları sosyal çevreye göre belirlenmelidir. Nişanlanma ve nişanlılık farklı kavramlardır. Karşı cinsten iki kişinin karşılıklı evlenme vaadi  nişanlanma  iken, nişanlanmadan sonra meydana gelen ve başka bir sebeple sona ermediği sürece  evlenme  işlemine  kadar  devam  eden  duruma  ise,   nişanlılık   denir.  Nişanlanma, karşılıklı irade beyanı ile doğan ve tarafları açısından bir takım hukuki sonuçlar yaratan bir sözleşmeyi ifade ederken; nişanlılık ise, nişanlanma sözleşmesi ile yaratılan ve nişanlıların aile hukuku yönünden içine girdikleri, nişanlılar için hukuki açıdan değişiklik yaratmayan bir statüyü ifade eder. Nişanlılık; nişanlanma ile kurulur, evlenme veyahut başka bir sebeple nişanlanma son bulana kadar devam eder.  II. NİŞANLANMANIN SONA ERMESİ A. SONA ERME HALLERİ Nişanlanma;  asıl  amaç  olan  evlenme  ile  son  bulabileceği  gibi,  tarafların  iradeleri doğrultusunda ya da taraflardan tamamen bağımsız bazı sebeplerle evlenme gerçekleşmeden de sona erebilmektedir. Sırayla tüm halleri tek tek açıklamaya çalışacağız.  1. Evlenme a. Nişanlıların Birbiri ile Evlenmesi  Nişanlılık esasen tarafların karşılıklı olarak birbirlerine evlenme vaadinde bulunmaları anlamına  geldiğinden,  nişanlıların  birbiriyle  evlenmesi  ile  nişanlılık  ilişkisi  son  bulur.  4 Nevzat Koç, Türk-İsviçre Hukukunda Nişanlanma Sözleşmesi (1. Baskı, DEÜ Rektörlük Matbaası 2002) 11 5 Nişanlanmanın şekli için bknz Haluk Burcuoğlu,  Nişanlanmada Şekil Konusu ve Yargıtay İçtihadı  (2020) Prof. Dr. Necla Giritlioğlu na Armağan (1. Baskı,12 Levha Yayınları 2020), 213-230 6 Bu hususta bknz. Yargıtay Hukuk Genel Kurulu, 29.05.1996 tarih, 1996/3-279 E., 1996 / 420 K. Sayılı kararı  Nişanlanma için Medeni Kanun özel bir şekil şartı öngörmemiştir. Bu itibarla nişanlanmanın geçerliliği herhangi bir özel şarta bağlı olmadığı gibi, kanıtlanması da yazılı delil gerektirmez. Dosyada mevcut tanık beyanlarından davacının davalıyı çevresine nişanlısı olarak tanıştırdığı davalının bunun aksini doğrulayacak davranış ve açıklamada  bulunmadığı,  çevrelerinde  nişanlı  olduklarına  ve  evleneceklerine  dair  kanı  oluştuğu,  evlenme hazırlığına dahi giriştikleri anlaşılmış olmasına göre, davalı vekilinin temyiz itirazları yerinde görülmediğinden reddine  karar  verilmiştir.   şeklindedir.  (Erişim  adresi:  https://www.sinerjimevzuat.com.tr/,  Erişim tarihi:15.05.2021) 7 Hüseyin Hatemi,  Aile Hukuku  (8. Baskı, Oniki Levha Yayınları 2020) 7 8 Bilge Öztan,  Aile Hukuku  (5. Baskı, Turhan Kitapevi 2004) 20 6Damla ÖZEN ARSLAN                                                                                 NKÜ Hukuk Fakültesi Dergisi 2022/1  Doktrinde buna  amacın gerçekleşmesi ile son bulma  denilmektedir. Biz de bu ifadeye katılıyoruz.  Çünkü  nişanlılıkta  amaç  evlenmek olduğundan  evlenmenin  gerçekleşmesi  ile nişanlılık gerçek amacına ulaşarak son bulacaktır. Böylece taraflar artık  eş adayı  değil,  eş  olacaktır. Ayrıca doktrinde nişanlanmanın evlilik ile son bulması olağan ve kendiliğinden sona erme hali olarak kabul edilmektedir. TMK  nın 142. maddesi uyarınca nikâh memuru; evlenecek taraflardan her birine birbiriyle evlenmek isteyip istemedikleri hususunu sorar ve tarafların bu soruya olumlu cevap verdikleri anda evlenme gerçekleşir. İşte bu andan sonra nişanlılık ilişkisi doğal olarak sona erer. Bu andan itibaren taraflar arasındaki hukuki statü nişanlılık değil, evlilik olacaktır ve evliliğe ilişkin hükümler uygulanacaktır.  Peki, tarafların karşılıklı iradesi resmi nikâhla evlenmek değil de yalnızca dini nikâh ile yaşamak ya da nikâhsız yaşamak ise, nişanlanmadan bahsedilebilir mi? Burada tarafların iradeleri gerçek bir evlilik birliği kurulması olmadığından ve taraflar arasında resmi nikâh kıyılmadan  yapılan  bir  evlilik   yok  hükmünde   olacağından  nişanlanmadan  bahsetmek mümkün değildir. Yine tarafların evlenme akdi yapmak gibi bir niyetleri olmaksızın beraber yaşamaları da nişanlanma olarak kabul edilemez. Dolayısıyla bu tür durumlarda bu kişilerin birbirlerine  verdikleri  hediyelerin  iadesini  sebepsiz  zenginleşme  hükümlerine  göre  talep  9 Bknz Öztan,  Aile Hukuku  (n 8) 57; Kılıçoğlu, (n 3) 19 10 Hatemi, (n 7) 21 11Akıntürk ve Ateş, (n 2) 43; Mustafa Dural ve Tufan Öğüz ve Mustafa Alper Gümüş, Türk Özel Hukuku Cilt III Aile Hukuku, (16. Baskı, Filiz Kitapevi 2021) 28 12 Bknz Hakkı Mert Doğu,  Evliliğin Yokluğu  (2021) 18 (2) Yeditepe Üniversitesi Hukuk Fakültesi Dergisi, 875 – 890; Oğuz Ersöz,  4721 Sayılı Türk Medeni Kanunu nda Düzenlenen Boşanma Sebeplerine Genel Bakış  (2019) 3 (5) The Journal of Social Science 230, 232 13 Bu hususta bknz. Yargıtay 4. H.D 29.09.2011 tarih, 2010/8156 E., 2011/9793 K., sayılı kararında  Tüm bu hususlardan anlaşılacağı üzere taraflar arasında nişan değil, gayri resmi evlilik vardır. Tarafların nikâhsız yaşamaları bu birleşmenin kanuni ve medeni evlenmeye tekaddüm eden bir nişanlanma mahiyetinde olmadığını göstermektedir. Bu nedenle davacının davalıya verdiği ziynet eşyalarının meşru olmayan bir maksadın istihsali için verilmiş olduğunu kabul zarureti vardır. BK.' nun 65. maddesine göre gayri ahlaki bir amacı sağlamak için verilen şeylerin geri alınması mümkün değildir. Nişanın bozulmasında hediyelerin iadesi ile ilgili hükümlerin burada kıyasen uygulanması yoluna gidilerek davanın kısmen kabulünde isabet yoktur. Yine bir kadın ile bir erkek nikâhsız da olsa bir araya gelirlerken gerek kadın ve gerekse erkek yahut bunların yakınları tarafından satın alınarak veya başka türlü sağlanarak kadına verilen eşyanın mülkiyeti teslim edilmekle ona geçer. Çünkü eşyanın bu şekilde verilmesi nitelikçe bağış olup elden verilmekle kadının şahsi malı olur. Mahkemece değinilen bu yön gözetilerek davanın reddine karar verilmesi gerekirken yazılı şekilde davanın kabulüne karar verilmiş olması usul ve yasaya aykırı olup bozmayı gerektirmiştir.  şeklinde ifade edilmiştir. Aynı doğrultuda Yargıtay 3. H.D. 11.04.2005 tarih, 2005/3375 E., 2005/3898 K. Sayılı kararı  Mahkemece tarafların evlenmek maksadıyla bir araya geldikleri ve resmi nikahın gerçekleşmediği göz önüne alınarak olay nişanlanma olarak nitelendirilmiş ve nişan bozulması sebebiyle hediyelerin iadesi hükümleri uygulamak suretiyle hediyeler davalının babası tarafından davacıya verildiğinden bahisle davanın reddine karar verilmiş ve hüküm davacı vekili tarafından temyiz edilmiştir. Mahkemece tarafların nişanlı oldukları kabul edilmiştir. Oysa taraflar resmi nikâh olmaksızın düğün törenini takiben bir arada yaşamışlardır ve bir çocukları bulunmaktadır. Bu halde nişanlılıktan söz edilemez. Davacının talebi adi istihkaka ilişkin olup ispat koşullarının buna göre incelenmesi gerekirken hukuki nitelendirmenin yanlış yapılarak  sonuca  gidilmiş  olması  doğru  görülmemiştir.   şeklindedir.  (Erişim  adresi: https://www.sinerjimevzuat.com.tr/, Erişim tarihi:24.05.2021) 14 Öztan,  Aile Hukuku  (n 8) 21 7Damla ÖZEN ARSLAN                                                                                 NKÜ Hukuk Fakültesi Dergisi 2022/1  etmeleri söz konusu olacaktır. Ancak tarafların iradesi resmi nikâh yapmak yönünde ise ve bunun öncesinde bir dini nikâh yapılmış ise, burada bir nişanlanmadan bahsedilebileceği kanaatindeyiz. Böylece hediyelerin iadesi nişanlanma hükümlerine göre talep edilebilecektir. Burada  dikkat  edilmesi  gereken  husus;  tarafların  resmi  nikâh  ile  evlenme  yönündeki iradeleridir.  b. Nişanlılardan En Az Birinin Bir Başkası ile Evlenmesi   Nişanlı taraflardan birinin veyahut ikisinin bir başkası ile evlenmesi de nişanlılığı sona erdiren hallerden bir tanesidir. Nişanlılardan  birinin  bir  başkasıyla  yani  üçüncü  bir  kişiyle  evlenmesi  halinde; başkasıyla evlenen nişanlı aslında ilk nişanlanmadan vazgeçmiş, nişanı zımni olarak bozmuş sayılacaktır. Bu durumda, birinci nişanlanma sözleşmesi, zımni bir rücu beyanıyla sona ermiş olur. Bir başkası ile evlenme hali, evlenen kişinin nişan sözleşmesi ile artık bağlı kalmak istemediği, başka bir deyişle nişanlısı ile evlenmek istemediği yönünde karine oluşturacaktır.  Nişanlılardan birinin üçüncü bir kişi ile evlenmesi olağan bir sona erme sebebi değildir, dolayısıyla nişanlısı bir başkası ile evlenen tarafın TMK  nın 120 ve 121. maddeleri kapsamında tazminat isteme hakkı gündeme gelecektir.  2. Ölüm ve Gaiplik Nişanlılardan birinin ölmesi, nişanlılığı sona erdiren hallerden birisidir. Bu hal nişanlanmanın tarafların iradesi dışında gerçekleşen sebeplerle sona ermesinin bir örneğidir. Nişanlanma kişiye sıkı sıkıya bağlı haklardan olduğundan ve aynı zamanda taraflardan birinin ölümü halinde nişanlanmanın amacı olan evlilik artık imkânsızlaştığından nişanlılık kendiliğinden sona erer.  743 Sayılı Medeni Kanun  un 86. maddesinde nişanlılardan birinin ölmesi halinde hediyelerin iadesinin talep edilebileceğine ilişkin açık bir düzenleme var idi. TMK  da kanun koyucu ölüm ve gaipliğe ilişkin açık hüküm koymamakla beraber, 122. maddede  nişanlılığın evlilik dışında bir sebeple sona ermesi halinde  hediyelerin iadesinin talep edilebileceğini  15  Sinem  Naz  Alp  Sahin,   Nişanlanmanın  Hüküm  ve  Sonuçları ,  (Yüksek  Lisans  Tezi,  İstanbul  Ticaret Üniversitesi, 2014) 36  (Erişim adresi: https://tez.yok.gov.tr/UlusalTezMerkezi, erişim tarihi: 25.05.2021) 16 Yıldız Abik,  Nişanlanma ve Nişanlılık , (2005) AÜHFD, Cilt 54 Sayı 265, 96  17 Nihat Yavuz, Uygulamada Nişan Davaları, (1. Baskı, Seçkin Yayıncılık 1995) 59 18 1 Ocak 2002 tarihinde yürürlükten kalkan 743 Sayılı Türk Kanunu Medenisi, Kabul Tarihi: 17.02.1926 S. 339 (Erişim adresi: https://www.mevzuat.gov.tr/MevzuatMetin/5.3.743, Erişim tarihi:16.06.2021)   8Damla ÖZEN ARSLAN                                                                                 NKÜ Hukuk Fakültesi Dergisi 2022/1  düzenlenmiştir. Burada bahsedilen evlilik dışında sona erme hallerinden birinin de ölüm ve gaiplik olduğu açıktır. (TMK madde 28, TMK madde 32) Dolayısıyla ölüm ve gaiplik halinde hediyelerin  iadesi  istenebilir.  Ancak bu durumda ölen nişanlıdan hediyelerin  iadesi  talep edilemeyeceğinden, ya nişanlının yasal mirasçılarından ya da nişanlının ana babaları gibi hareket  eden  kimselerden  talep  edilebilecektir.  Yine  aynı  şekilde  ölen  nişanlının  yasal mirasçıları ya da ana babası gibi hareket eden kimseler de, diğer nişanlıdan hediyelerin iadesini talep edebilirler.  Doktrinde yer alan baskın görüşe göre; nişanlı taraflardan biri hakkında ölüm karinesi ya da gaipliğe dayalı bir karar alınmış ise bu karar ölümle benzer sonuçlar doğuracağından nişanlılık kendiliğinden sona erer. Bir diğer görüşe göre ise; gaiplik halinde nişanlılığın sona ermesi için diğer tarafın bu yönde bir irade beyanında bulunması gerekir, bu açıklama muhtemel çekişmeleri de ortadan kaldıracaktır. Yine bu görüşe göre; gaipliğin nişanlılık bakımından ölüme eş değer kabul  edilmesi, gaipliğin evlilik üzerindeki etkisiyle bağdaşmaz. Gaiplik durumunda gaibin eşine evliliği feshetmek için mahkemeye başvuru hakkı tanınır iken (TMK madde 131), burada bir irade beyanı beklenmeksizin nişanlılığın sona ereceğini kabul etmek bu iki kuruma bağlanan çözümler arasında uyumsuzluk yaratılmasına sebebiyet verir. Biz bu görüşe katılmamaktayız. Bizce, gaiplik yönünde verilen karar gaibin ölümünün açıklanması gibi kabul edileceğinden nişanlılık da sona erer. Zira nişanlanma evlenme amacı taşıdığından artık  evlenemeyecek  biriyle  nişanlı  kalmanın  da  hukuken  açıklanabilir  olmadığını düşünmekteyiz. Kaldı ki nişanlanma; kişiye sıkı sıkıya bağlı bir hak olduğundan kişiye sıkı sıkıya bağlı hakların ölüm ve ölümle aynı sonucu doğuran gaiplik durumlarında kendiliğinden sona erdiği de göz önünde bulundurulmalıdır.  Bu durumda; gaiplik kararı ölüm tehlikesinin gerçekleştiği  veya son haberin  alındığı günden başlayarak hüküm  doğuracağından (TMK madde 35) nişanlılığın da o tarihte sona erdiği kabul edilmelidir.  3. Anlaşma Nişanlanmanın  amacının  evlenmek  olduğu  tartışmasız  olsa  da  bazen  nişanlılar birbirleriyle evlenmekten vazgeçebilirler. Tarafların ikisinin de iradesi bu yönde ise karşılıklı anlaşarak nişanlılığı  her zaman sona erdirebilirler. Nişanlıların  karşılıklı olarak anlaşarak  19 Koç, (n 4) 75; Öztan,  Aile Hukuku  (n 8) 58; Ferit Saymen ve Halid K. Elbir, Aile Hukuku, (2. Baskı, Hak Kitapevi, 1960) 55 20 Bülent Köprülü ve Selim Kaneti,  Aile Hukuku  (2. Baskı, Filiz Kitapevi, 1986) 56 21 Yıldız Abik,  Gaipliğin Nişanlılık Üzerindeki Etkisi , (2005) AÜHFD, Cilt 54 Sayı 2, 155, 180 9Damla ÖZEN ARSLAN                                                                                 NKÜ Hukuk Fakültesi Dergisi 2022/1  nişanlılık ilişkisine son vermesine  nişanlılığın ikale ile sona ermesi  de denilmektedir. Nasıl ki nişanlanma bir şekle tabi değilse, nişanın karşılıklı olarak sona erdirilmesi de bir şekle tabi olmayacaktır.  Nişanlanma kişiye sıkı sıkıya bağlı haklardan olduğundan, nişanın sona erdirilmesi kararını da kişi kendisi vermelidir, bu yönde yasal temsilcinin icazeti gerekmez.  Ancak bu durum kuşkusuz ayırt etme gücüne sahip kişiler için geçerli olacaktır. Zira ayırt etme gücüne sahip  olmayan  kişilerin  nişanlanmaları  mümkün  değildir.  Ayrıca  sınırlı  ehliyetsizlerin nişanlanmalarının geçerliliği yasal temsilcilerinin rızasına bağlı iken, evlenmekten vazgeçerek nişanlılık durumunu sona erdirmeleri yasal temsilcilerinin rızasına bağlı değildir.  Nişanlılar, nişanlılık ilişkisinin kurulmasından itibaren evlilik gerçekleşinceye kadar her zaman  anlaşarak  nişanı  sona  erdirebilecekleri  gibi  taraflar  nişanlılık  durumunu  karşılıklı anlaşarak  sona  erdirmeleri  halinde  birbirlerinden  maddi  ve  manevi  tazminat  talebinde bulunamayacaklardır. Ancak TMK  nın 122. maddesinde açıkça  nişanlılığın evlilik dışında herhangi bir sebeple  sona ermesi durumunda hediyelerin iadesinin istenebileceği düzenlenmiş olduğundan, tarafların anlaşarak nişanlılığı sona erdirmeleri durumunda da hediyelerin iadesi talep edilebilecektir.  4. Nişanın Tek Taraflı İrade Açıklaması ile Sona Ermesi  Nişanlanma iki tarafın karşılıklı irade beyanı ile gerçekleştirilmesine rağmen taraflardan birinin tek taraflı irade beyanı ile nişanlılığı sona erdirebilmesi mümkündür.  Bu durum için doktrinde  nişanın bozulması  terimi kullanılırken, halk dilinde  nişanın atılması ,  nişandan dönme  gibi terimler de kullanılmaktadır.  Keza kanun koyucu da bu durumu TMK  da  nişanın bozulması  olarak ele almıştır. Biz de çalışmamızın devamında  nişanın bozulması  olarak ifade edeceğiz. Nişanın bozulması, nişanlılardan birinin nişanı bozduğunu açıkça söylemesi ya da bu anlama gelen bir ifade kullanması yoluyla gerçekleşebileceği gibi zımni bir irade beyanı ile de gerçekleşebilir. Örneğin kişinin nişanlısı ile uzunca bir süre haklı bir gerekçesi olmadan görüşmek istememesinin ya da makul sayılamayacak bir süre nedensiz olarak telefonlarına  22 Andreas B. Schwarz, Aile Hukuku (2. Baskı, İstanbul Üniversitesi Kitapevi 1946) 43; Akıntürk ve Ateş, (n 2) 44; Hatemi, (n 7) 22; Öztan,  Aile Hukuku  (n 8) 59; Saymen ve Elbir, (n 19) 55 23 Yavuz, (n 17) 60 24 Schwarz, (n 22) 43; Hıfzı Veldet Velidedeoğlu, Aile Hukuku, (2. Baskı, İstanbul Matbaacılık, 1949) 28; Selahattin Sulhi Tekinay, Türk Aile Hukuku (7. Baskı, Filiz Kitapevi 1990) 37; Köprülü ve Kaneti, (20) 54 25 Koç, (n 4) 78 10Damla ÖZEN ARSLAN                                                                                 NKÜ Hukuk Fakültesi Dergisi 2022/1  cevap vermemesinin nişanın sona erdirilmesi iradesi taşıdığı söylenebilir. Ayrıca kişinin nişanlı iken bir başkasıyla evlenmesinin de, nişanlılığı zımni olarak sona erdirdiği söylenebilir.  Nişanlıların nişanı bozabilmeleri için haklı ya da önemli bir sebebin mevcut olup olmamasının  bir  önemi  yoktur.  Haklı  bir  sebebin  bulunması;  nişanlılara   bozma  hakkı  verirken, haklı bir sebep olmasa da nişanlıların nişanı  bozma yetkisi  vardır. Yani haklı sebebin varlığı, nişanı bozmak için bir geçerlilik şartı değildir. Haklı bir sebebin varlığı yalnızca nişanın bozulmasının doğuracağı sonuçlar bakımından önem arz etmektedir.  Nişanın haklı sebebe dayalı olarak bozulmasında haklı sebebin varlığı, nişanlılığın devamının ve evliliğin nişanlılardan biri açısından artık beklenememesi durumunda söz konusu olur.  Haklı  sebebin  varlığı  halinde  nişanın  bozulması;  sözleşmenin  nedensiz  yere  ihlâli anlamına gelmeyeceği gibi, haklı sebebin varlığını kabul için taraflardan birinin kusurunun bulunması şartı da aranmaz. Burada önemli olan husus taraflardan birinin haklı bir sebebe dayanarak nişanlılığı daha fazla devam ettirmek istememesidir. Örneğin; nişanlılardan birinin tedavisi  mümkün  olmayan  bir  hastalığa  yakalanması  halinde  diğer  nişanlıdan  evlenmesi beklenemeyebilir. Burada iki tarafın da kusuru yoktur, ancak ortada haklı bir sebep vardır ve taraflar bu sebebe dayanarak nişanı bozabilirler. Ancak haklı sebep, diğer nişanlının kusurlu bir davranışından kaynaklı olarak da ortaya çıkabilir. Örneğin; nişanlısının sadakat yükümlülüğüne aykırı davrandığını öğrenen taraf, nişanı bu sebeple bozabilir. Burada haklı sebebin varlığını ispat yükü bunu iddia eden tarafta olacaktır. Yine TMK  nın 4. maddesi gereği haklı sebebin varlığını takdir etme yetkisi de hâkimde olacaktır. Hâkim karar verirken; toplumdaki değer yargılarını, tarafların sosyal durumlarını, örf ve âdeti göz önünde tutarak nişanın bozulmasının haklı sayılıp sayılmayacağını kararlaştırır. Burada bir  hüküm içi boşluk  dan bahsedebiliriz. Buna göre hâkim, değerlendirmesini birtakım hususları göz önünde bulundurarak ve takdir yetkisini  kullanarak  yapacaktır.  Bu  objektif  bir  değerlendirmedir.  Eğer  bu  değerlendirme  26 Bu hususta bknz. Yargıtay 3. H.D., 27.06.2012 tarih, 2012/11315 E., 2012/16191 K. Sayılı kararı  MK. nun 121. maddesine göre nişanın bozulması yüzünden kişilik hakkı saldırıya uğrayan taraf, kusurlu olan diğer taraftan manevi, tazminat olarak uygun miktarda bir para ödenmesini isteyebilir. Yukarıda bahsi geçen maddeden de anlaşılacağı üzere nişanın bozulmasından dolayı manevi tazminatı, kusursuz olan nişanlı, kusurlu olan nişanlıdan isteyebilir. Nişan ilişkisi yalnızca nişanlanan taraflar arasında meydana gelir, bu nedenle nişanın bozulmasının manevi sonuçları da yalnızca bu taraflar arasında etkisini gösterir. Somut olayda nişanlı davalı taraf, başkasıyla kaçarak  nişanı  bozduğunu  kendisi  ikrar  etmiş,  tanık  beyanlarıyla  da  sabit  görülmüştür.  Bu nedenle nişanın bozulmasında kusurlu olduğu, davacı olan nişanlının da bu olay nedeniyle kişilik haklarının saldırıya  uğramış  olduğu  ortadadır.   şeklindedir.  (Erişim  adresi: https://www.sinerjimevzuat.com.tr/index.jsf?dswid=1649#, Erişim tarihi: 26.05.2021) 27 Kemal Oğuzman ve Mustafa Dural,  Aile Hukuku  (2. Baskı, Filiz Kitapevi 1998) 39 28 Abik, (n 16) 99 29 Öztan,  Aile Hukuku  (n 8) 61; Schwarz, (n 22) 47; Saymen ve Elbir, (n 19) 59 30 Öztan,  Aile Hukuku  (n 8) 62 11Damla ÖZEN ARSLAN                                                                                 NKÜ Hukuk Fakültesi Dergisi 2022/1  sonucunda nişanın bozulmasının haklı bir sebebe dayanmadığı tespit edilir ise artık sübjektif açıdan  inceleme  yapmaya  gerek  kalmaz.  Ancak  değerlendirme  sonucunda  hâkim  nişanın bozulmasının haklı bir sebebe dayandığına kanaat getirmiş ise o zaman bu sebebin varlığının nişanlılık  ilişkisini  devam  ettirmeyi  bir taraftan  beklenemeyecek  hale  getirip  getirmediği değerlendirilmelidir.  Eğer  beklenemiyor  ise,  bu  sebebin  haklı  bir  sebep  olduğu söylenebilecektir. Bu da sübjektif bir değerlendirmedir. Haklı sebebin varlığı halinde kusurlu olan taraf aleyhine TMK  nın 120 ve 121. maddeleri gereğince tazminata hükmedilebilir. Yine TMK  nın 122. maddesi uyarınca hediyelerin iadesi gündeme gelir. Nişanın bozulmasında kusuru olan taraf da hediyelerin iadesini isteyebilir. Hediyelerin iadesini talep hakkı kusur durumundan bağımsızdır. TMK  ya göre; hediyelerin iadesinin istenilebilmesi için; taraflar arasında bir nişanlılık ilişkisinin varlığı, bu ilişkiye dayalı olarak verilen hediyelerin alışılmışın dışında olması, bu hediyelerin nişanlılar, nişanlıların ana babası ya da ana babası gibi davranan kimseler tarafından verilmiş olması ve nişanlanmanın herhangi bir sebeple sona ermiş olması gerekmektedir.  Taraflar nişanlanmadan önce bildikleri sebeplere dayanarak nişanı bozarlar ise, bu durum  haklı  sebeple  bozma  olarak  değerlendirilemez.  Çünkü  nişanlanırken  bu  durumu zımnen kabul etmiş sayılacaklardır. Dolayısı ile böyle sebebe dayanarak nişanın bozulması durumunda tazminat sorumluğu doğabilir. Örneğin nişanlılardan biri diğerinin çok fazla alkol kullandığını biliyor ve buna rağmen nişanlandı ise daha sonradan bu sebebe dayanarak nişanı bozması haklı sebep olarak değerlendirilmeyecektir.  Tarafların karşılıklı olarak anlaşarak nişanlılığı sona erdirmesinde olduğu gibi, nişanın bozulmasında da ayırt etme gücüne sahip küçük ve kısıtlılar yani sınırlı ehliyetsizler yasal temsilcilerinin rızasına ihtiyaç duymazlar.  Nişan  bozulduktan  sonra  bundan  dönmek  mümkün  değildir.  Çünkü  var  olan  bir sözleşmenin feshi bozucu yenilik doğuran hakkın kullanılması niteliğindedir ve nişanlılar arasında da bir nişanlanma sözleşmesi mevcuttur. Dolayısıyla nişan bozma ile nişanlılık kesin olarak sona erer. Nişanlılardan birinin, nişanı bozma hak ve yetkisinden baştan vazgeçmeyi taahhüt etmesi, TMK  nın 119. maddesine aykırılık teşkil edeceğinden geçersiz olacaktır. Bu durumda;  diğer  nişanlı  taahhütte  bulunan  nişanlıyı  bu  taahhüde  dayanarak  evlenmeye  31 Ertuğrul Şahin,  Nişanın Sona Ermesinin Hukuki Sonuçları , (Yüksek Lisans Tezi, Marmara Üniversitesi 2016) 5 (Erişim adresi: https://tez.yok.gov.tr/UlusalTezMerkezi, erişim tarihi: 25.05.2021) 32 Akıntürk, (n 2) 48; Öztan,  Aile Hukuku  (n 8) 65  33 Bilge  Öztan,  Medeni Kanun'un Kabulünün 70'ncı Yılında Aile Hukuku , (1995), 44 (1) Ankara Üniversitesi Hukuk Fakültesi Dergisi, 79, 94  12Damla ÖZEN ARSLAN                                                                                 NKÜ Hukuk Fakültesi Dergisi 2022/1  zorlayamaz. Nişanın bozulması ile nişanlıların nişanlanmadan kaynaklı yükümlülükleri de sona erecektir.  Bozmadan  sonra  taraflar  nişanlılık  durumuna  devam  etmek  istiyorlar  ise  bu niyetlerini açıklamakla yeni bir nişanlanma gerçekleşmiş olur.   5. Kesin Bir Evlenme Engelinin Ortaya Çıkması veya İmkânsızlık Tarafların nişanlanabilmesi için öncelikle aralarında evlenmeye engel bir durumun olmaması  gerekmektedir.  Çünkü  nişanlanma  tarafların  birbirine  karşı  evlenme  vaadinde bulunması  olduğundan,  ortaya  çıkan  evlenme  engeli  karşısında  bu  vaadin  ifası  mümkün olmayacaktır.  Taraflar arasında esasen evlenme engeli bulunup, bu durum taraflarca bilinmiyor da olabilir. Örneğin; taraflar birbiriyle yakın kan hısmı olup bu durumu bilmiyor olabilirler. Nişanlandıktan sonra böyle bir durumun varlığı ortaya çıktığı anda, nişanlılık kendiliğinden son bulacaktır. Yine taraflar nişanlandıktan sonra da bir evlenme engeli ortaya çıkabilir. Böyle bir durumda nişanlanmanın batıl olduğunun karşı tarafa bildirilmesi gerekecektir, nişanlı ayırt etme gücünü  sürekli  kaybetmiş  ise,  bildirme  yükümlülüğü  yasal  temsilcisine  geçer.  Burada belirtmek gerekir ki; evlenme engelinin ortaya çıktığı anda nişanlılık kendiliğinden sona erecek olup, karşı tarafa yapılacak bildirim bozucu yenilik doğuran hakkın kullanımı niteliğinde değil, nişanlılığın  sona  erdiğini  bilmeyen  tarafın  nişanlılık  dolayısıyla  oluşabilecek  muhtemel zararlarının önüne geçilebilmesi amaçlı olacaktır.  Ayrıca nişanlanma iki ayrı  cins arasında gerçekleşebildiğinden, taraflardan birinin nişandan sonra cinsiyet değiştirmesi (TMK madde 40) söz konusu olur ise nişanlılık evlilik mutlak suretle imkânsızlaştığı için kendiliğinden sona erecektir. Taraflar arasında kesin bir evlenme  engelinin  ya  da  imkânsızlık  halinin  nişanlanmanın  yapılmasından  önce  veyahut yapıldığı sırada mevcut olması ve bilinmesi halinde ise, başlangıçtaki imkânsızlık durumu gerçekleşir ve nişanlanma kesin hükümsüz olur. Bu nedenle böyle bir durumda nişanlılık ilişkisi hiç doğmadığı için, sona ermesi de söz konusu olmayacaktır. Geçerli bir nişanlılık ilişkisi hiç doğmadığından tarafların birbirlerine aldıkları hediyelerin iadesi de ancak genel hükümlere göre talep edilebilecektir.    34 Dural, Öğüz ve Gümüş, (n 11) 31 35 Kılıçoğlu, (n 3) 20 36 Öztan,  Aile Hukuku  (n 8) 58 37 Koç, (n 4) 76 13Damla ÖZEN ARSLAN                                                                                 NKÜ Hukuk Fakültesi Dergisi 2022/1  6. Bozucu Şartın Gerçekleşmesi Taraflar, nişanlanmayı erteleyebilecekleri gibi birtakım şartların gerçekleşmesine ya da gerçekleşmemesine  de  bağlı  tutabilirler.  TMK   da  nişanlanmanın  şarta  bağlı  olarak yapılabileceği  düzenlenmemiş  olsa  da,  kanunen  buna  engel  de  getirilmediğinden  genel hükümler çerçevesinde şarta bağlı nişanlanma gerçekleştirilebilir. TMK  nın 5. maddesi gereği TBK  nın 173. maddesinde yer alan  Sona ermesi önceden gerçekleşip gerçekleşmeyeceği bilinmeyen bir olguya bırakılan sözleşme, bozucu koşula  bağlanmış olur. Bozucu koşula bağlanmış  sözleşmenin  hükümleri,  koşulun  gerçekleştiği  anda  ortadan  kalkar.  Aksi kararlaştırılmadıkça veya işin niteliğinden anlaşılmadıkça sona erme, geçmişe etkili olmaz.  hükmü  burada  da  uygulama  alanı  bulur.    Dolayısıyla  evlenme  şarta  bağlı  olarak gerçekleştirilemez iken, nişanlanma için aynı şeyi söylemek mümkün olmayacaktır.  Taraflar arasında kararlaştırılan şart geciktirici ya da bozucu olabilir. Geciktirici şarta bağlı nişanlanma şart gerçekleştiği anda hüküm ve sonuç doğururken; bozucu şarta bağlı nişanlanmanın bozucu şartın gerçekleştiği anda hüküm ve sonuçları ortadan kalkacaktır. Örneğin; nişanlılardan birinin üniversiteyi bitirmesi halinde nişanlılığın başlayacağına ilişkin bir  şart  geciktirici  nitelikte  iken,  nişanlılardan  birinin  üniversiteyi  iki  sene  içerisinde bitirmemesi halinde nişanlılığın sona ereceğine ilişkin bir şart bozucu niteliktedir. Geciktirici şarta  bağlı  nişanlanma,  şart  gerçekleşmez  ise  hiç  kurulmamış  olur.  Bozucu  şarta  bağlı nişanlanma ise şart gerçekleştiğinde sona erer. Buradaki sona erme tek taraflı nişanı bozma sayılmaz, çünkü şart taraflarca beraber kararlaştırılmıştır. Bu durumda yalnızca tarafların birbirlerine  verdikleri  hediyelerin  iadesi  gündeme  gelebilir.  Tarafların  birbirlerine  karşı tazminat talepleri olamayacağı gibi ana babaları ya da bunlar gibi hareket eden kimselerin de tazminat talepleri olamaz. Taraflarca aksi kararlaştırılmadıkça bozucu şart geçmişe etkili olarak sonuç doğurmaz. Ancak geçmişe etkili olacağı kararlaştırılmış ise böyle bir durumda nişan hiç gerçekleşmemiş sayılacağından nişan kapsamında alınan hediyelerin iadesi de genel hükümlere göre talep edilebilecektir. Yine taraflarca, taraflardan birinin iradesine bağlı bir şart kararlaştırılabilir, bu duruma nişanlılardan birinin üniversiteyi iki sene içerisinde bitirmemesi halinde nişanın sona ereceğine ilişkin şart örnek teşkil etmektedir. Böyle bir durumda bozucu şart iradesine bağlı olan tarafın, şartı yerine getirmemiş olması bizce kusur olarak kabul edilemez ve nişanı bozma sayılmaz.   38 Koç, (n 4) 51 39 Yavuz, (n 17) 31 40 Dural, Öğüz ve Gümüş (n 11) 29 14Damla ÖZEN ARSLAN                                                                                 NKÜ Hukuk Fakültesi Dergisi 2022/1  Taraflarca kararlaştırılan şart; ahlaka, adaba ve kişilik haklarına aykırı olamaz. Örneğin taraflar arasında cinsel ilişki kurulması koşulu ile nişanlanmanın gerçekleşecek olması şartı geçersizdir. Yine taraflardan birinin evli olması durumunda gerçekleşecek nişanlanma geçersiz olacağı gibi evliliğin bitmesi koşulu ile nişanlanmanın gerçekleşecek olmasına ilişkin şart da geçersizdir.  7. İrade Bozukluğu Halleri  Nişanlanma karşılıklı evlenme vaadine ilişkin irade beyanı ile kurulan bir aile hukuku sözleşmesi  olduğundan, tarafların  bu yöndeki  iradelerinin yanılma (TBK madde 30 vd.), aldatma (TBK madde 36), korkutma (TBK madde 37) sebebiyle sakatlanmış olması durumunda nişanlılık, iradesi sakatlanan kişinin tek taraflı irade beyanıyla son bulacaktır. TMK  da buna ilişkin özel bir düzenleme yer almamaktadır. Dolayısıyla TBK  nın 30 vd. maddeleri burada kıyasen uygulanabilir.  Her ne kadar TBK  nın 39. maddesinde; yanılma, aldatma ya da korkutulma sonucunda sözleşme yapan tarafa bu durumun ortadan kalkmasına müteakip sözleşmenin iptali için bir senelik hak düşürücü süre verilmişse de, doktrinde burada böyle bir sürenin uygulanamayacağı savunulmaktadır. Bu görüşü savunanlara göre; yanılma, aldatma veyahut korkutma ile iradesi sakatlanan tarafın, bu hal ortadan kalktığı gibi karşı tarafa bunu açıklaması gerekmektedir. Aksi halde artık iyi niyetten bahsedilemez. Bir diğer görüş ise; irade beyanı yanılma, aldatma ya da korkutma  ile  sakatlanan  tarafın,  bu  duruma  nişanı  bozmak  için  haklı  sebep  olarak dayanabileceğini savunmaktadır. Bu görüşe göre; böyle bir durumda dava açmaya gerek yoktur ve nişanı  bozmak isteyen taraf makul görülebilecek  bir süre içerisinde bu durumu  diğer nişanlıya bildirmek zorundadır.  Hukukumuzda; şaka ile de olsa açıklanmış olan bir nişanlanma iradesi eğer karşı taraf bunun şaka olduğunu anlayamayacak durumda ise güven teorisine göre geçerli bir nişanlılığın doğumunu sağlar. Çünkü bu durumda irade beyanında bulunan kişi kendi niyetinin gerçek olmadığını bilmesine rağmen, muhatap bilmemektedir. Zihni kayıt ise; beyanda bulunan  41 Velidedeoğlu, (n 24) 30 42 Bknz Akıntürk ve Ateş (n 2)  Nişanlanmadaki irade bozukluğu halleri ne Borçlar Kanunundaki genel hükümlere, ne de evlenmedeki irade bozukluğuyla ilgili Medeni Kanun hükümlerine tabidir. Böyle durumlarda sonucun ne olacağı, nişanlanmanın kendine özgü özelliklerinden çıkartılmalıdır. Nişanlılardan biri diğer tarafın önemli bir niteliğinde yanılmışsa veya nişanlanmayı gerek bizzat karşı tarafın gerek üçüncü bir kişinin aldatması ya da korkutması sonucunda yapmışsa, yanıldığını veya aldatıldığını öğrendikten yahut da korku ortadan kalktıktan sonra nişanı bozduğunu diğer tarafa derhal bildirmelidir; zira bu hallerde TBK madde 39 hükmündeki bir yıllık süre geçerli değildir.  43 Dural, Öğüz ve Gümüş, (n 11) 23; Oğuzman ve Dural, (n 27) 31; Tekinay, (n 24) 20 44 Alp Sahin, (n 15) 11 15Damla ÖZEN ARSLAN                                                                                 NKÜ Hukuk Fakültesi Dergisi 2022/1  kişinin aslında hiç istemediği bir beyanda bulunmasını ifade eder. Bu durumda; zihni kaydın varlığı beyanın geçerliliğini etkilemeyecektir. Dolayısıyla zihni kayıtla da olsa nişanlanma yönündeki irade beyanı geçerli kabul edilecek nişanlanma meydana gelecektir. Ancak diğer nişanlı zihni kaydı biliyorsa nişanlanma iradesi hüküm doğurmayacaktır. Burada nişanlılık gerçekleştiğinden artık nişanlanmak istemeyen tarafın tek taraflı olarak nişanı bozması söz konusu olabilir. Bu durum da tazminat sorumluluğunu doğurur. 743 Sayılı Türk Kanunu Medenisi zamanında da, nişanlanma hususunda bu tarz beyanlar ciddiye alınır; bu konuda şaka yapılması caiz sayılmazdı. Ancak, taraflardan ikisi de şaka yapıldığını biliyor ya da bilmesi bekleniyor ise o zaman bu yöndeki beyanların nişanlanmayı gerçekleştirdiği söylenemeyecek, taraflar arasında gerçek bir nişanlanmadan bahsedilemeyecektir.  B. SONA ERMENİN SONUÇLARI Nişanlılığın  çeşitli  sebeplerle  sona  ermesi  durumunda  tarafların  nişanlılıktan kaynaklanan  borç  ve  yükümlülükleri  de  sona  erecektir.  Ancak  nişanlanmanın  evlenmeye zorlama hakkı vermemesinin yanında kanun koyucu nişanı haklı bir sebebi olmaksızın bozan tarafın  birtakım yaptırımlara tabi tutulabilmesini de mümkün kılmıştır. Bunlar; maddi ve manevi tazminat ile hediyelerin geri verilmesidir. Aşağıdaki başlıklarda bu konuları ayrıntılı şekilde ele alacağız. 1. Maddi Tazminat TMK  nın 120. maddesinde nişanın bozulmasının bir sonucu olarak maddi tazminat düzenlenmiş bulunmaktadır. Buna göre; nişanlılardan bir tanesi haklı bir sebebi olmadan nişanı bozduğu ya da nişan nişanlılardan birine yükletilebilen bir sebeple bozulduğu takdirde; kusurlu taraf diğer tarafa dürüstlük kuralları kapsamında evlenme niyetiyle yaptığı harcamalar ve katlandığı maddî fedakârlıkları karşılamak üzere uygun bir tazminat vermekle yükümlüdür. Bu madde kapsamında tazminat talep etme hakkı olan tarafın ana, babası ya da ana babası gibi davranan kişiler de, aynı şartlar altında yaptıkları işbu harcamalar için uygun bir tazminat isteyebilirler. Maddi tazminat; kanun maddesinde de açıkça belirtildiği üzere yalnızca nişanın bozulması  durumunda  talep  edilebilecek  olup,  başka  bir  sona  erme  halinde  TMK  120 kapsamında maddi tazminat istenemeyecektir. Nişanın bozulması halinde açılacak bu dava haksız fiile dayalı olmayıp, aile hukuku alanına giren ilişkiden doğan bir alacak davasıdır.  45 Dural, Öğüz ve Gümüş, (n 11) 22 46 Koç, (n 4) 23 47 Öztan,  Aile Hukuku  (n 8) 77 16Damla ÖZEN ARSLAN                                                                                 NKÜ Hukuk Fakültesi Dergisi 2022/1  Kanun  koyucu  maddi  tazminatın  istenebilmesini  birtakım  şartların  varlığına bağlamıştır. Bunlar; davacının nişanın bozulması sebebiyle zarara uğramış olması, nişanı bozan tarafın haklı bir sebebe dayanmamış olması ya da nişanın diğer nişanlıya yükletilebilen bir sebeple bozulmuş olması, zarar ile nişanın bozulması arasında illiyet bağı olması, davalının nişanın bozulmasında kusurlu olmasıdır.  Davacının karşılanacak olan zararı; nişanlanmanın hüküm ifade ettiğine inanmasından dolayı uğradığı yani nişanlanmamış olsa idi uğramayacağı parasal zarardır. Diğer bir deyişle menfi  zarardır.  Maddi  tazminat  kapsamında  müspet  zarar  istenilemez,  bunun  sebebi nişanlanmanın  TBK   ya  tabi  bir  sözleşme  olmamasıdır.  Maddi  tazminat  ile;  nişanlılık ilişkisinin  kurulmaması  halinde  meydana  gelmeyecek  olan  tüm  malvarlığı  kayıplarının karşılanması istenemez. Bir başka ifadeyle, güvenilen nişanlılığın neden olduğu tüm zararlar, TMK  nın 120. maddesinde düzenlenen maddi tazminatın kapsamına girmez. Bu zararların tazmininin istenebilmesi için yapılan masrafların ancak dürüstlük kuralı çerçevesinde nişanlı bulunulan  süre  boyunca  bu  ilişkiden  kaynaklı  ve  evlenme  amacıyla  yapılan  harcamalar, katlanılan  maddi  fedakârlıklar  ve  giderler  olması  gerekmektedir.  Örneğin  nişan  törenin yapıldığı yer için ödenen kira bedeli, nişanda dağıtılan ikramlar, düğün davetiyesi basım masrafları, balayı masrafları, tarafların evlendiklerinde oturacakları eve yapılan masraflar bu  48 Koç, (n 4) 82 49 Akıntürk ve Ateş, (n 2) 52 50 Dural, Öğüz ve Gümüş, (n 11) 34; Akıntürk ve Ateş, (n 2) 52; Öztan,  Aile Hukuku  (n 8) 79  51  Tazminat isteme hakkı olan taraf, evlenmeye ulaşılamaması yüzünden uğradığı zararları değil, neticeye ulaşmayan nişanlılık yüzünden uğradığı zararların tazminini isteyebilir. Müsbet değil, menfi zararın tazmini istenebilmektedir.  (Bknz. Oğuzman ve Dural, (n 17) 42) 52 Bu hususta bknz. Yargıtay 3. H. D. 16.06.2016 tarih, 2016/ 10495 E., 2016 / 9366 K., sayılı kararı  Somut olayda; davacı, davalı ...ile nişanlı oldukları dönemde, davalı ...'in ailesi tarafından evlendikten sonra ikamet etmeleri için kendilerine tahsis edilen ve tapuda davalıların murisi adına kayıtlı olan taşınmazda bir kısım faydalı ve  zorunlu  masraflar  yaptığını  ileri  sürerek, nişanın bozulması nedeni  ile  taşınmazın  değerini  artıran  bu masrafların iadesi isteminde bulunmuştur. Buna göre, davacının talebi TMK' nun 120. maddesinde düzenlenen  nişanın bozulmasına dayalı maddi tazminat  istemi kapsamında olmayıp, sebepsiz zenginleşme hukuki nedenine dayalı alacak istemine ilişkindir. Nitekim dava, yalnızca davacının nişanlısı olan ...e karşı değil, dava konusu taşınmazın tapu maliki olan ... nün mirasçılarına karşı açılmıştır ve bu durumda uyuşmazlığın çözümü genel mahkemelerin görevi içerisindedir. Hal böyle olunca, mahkemece işin esasına girilerek sonucuna uygun bir karar verilmesi gerekirken yazılı şekilde görevsizlik kararı verilmesi usul ve yasaya aykırı olup bozmayı gerektirir.  şeklindedir. (Erişim adresi: https://www.sinerjimevzuat.com.tr/index.jsf?dswid=1649#, Erişim tarihi: 26.05.2021) 53 Yargıtay bir kararında nişanın duyurulması için yapılan masrafların maddi tazminat kapsamında kabul edilemeyeceğine karar vermiştir. Bknz. Yargıtay 3. H.D., 26.06.1990 tarih, 1989/9533 E., 1990/6032K. Sayılı kararı  Davalı kızın başkasına kaçması üzerine nişanın bozulmasından ötürü davacının Medeni Kanunun 84. maddesi uyarınca nikâhın icra olunacağı anlayışı ile yaptığı masrafları isteyebileceğinden ev kiralanması ve kullanmaya hazır hale getirilmesi için yaptığı masrafları davalıdan isteyebileceği cihetle bu hususlara değinen temyiz itirazları yerinde değildir. Ancak nişanın duyurulması amacı ile yapılmış masraflar nikâhın icra olunacağı kanaati ile yapılabilir cümlesinde bulunmadığı ve davacının davalıya hediye ya da iadeye tabi  sair harcamalar  olarak  nitelendirilen  450.000  liraya  hükmedilmesi  doğru  görülmemiştir .  (Erişim  adresi: https://www.sinerjimevzuat.com.tr/kullaniciGiris), Erişim tarihi: 26.05.2021) 17Damla ÖZEN ARSLAN                                                                                 NKÜ Hukuk Fakültesi Dergisi 2022/1  kapsamda kabul edilebilir. Ancak diğer nişanlının istemediğini açıkça beyan etmesine rağmen yapılan masraflar ya da aşırı lüks harcamaların maddi tazminat kapsamında talep edilmesi dürüstlük kuralı ile örtüşmez, dolayısıyla bu tarz harcamalar maddi tazminata konu edilemez. Yine  evlenmenin  gerçekleşeceği  düşüncesiyle  satın  alınmış  şeylerin  yeniden  satılması durumunda bu satıştan elde edilen bedel tazminattan mahsup edilmelidir.  Nişanın bozulmasının akabinde taraflar tekrardan nişanlanmışlarsa, tarafların yeniden evlenmeleri gündeme geleceğinden ilk nişanlılık dolayısıyla yapılan harcama ve giderler de bu amaca  hizmet  edeceğinden  tazminat  sorumluluğunun  zarar  unsuru  gerçekleşmiş  olmaz. Dolayısıyla tarafların ilk nişanlılık sebebiyle uğradıkları maddi zararın TMK  nın 120. maddesi kapsamında talep edilmesi mümkün olmayacaktır.  Kanun koyucu TMK  nın 120. maddesinde nişanlının yanı sıra nişanlının ana babası ile onlar  gibi  davranan  kişilerin  de   aynı  koşullar  altında   yaptıkları  harcamaları  talep edebileceklerini  öngörmüştür.  Belirtmek  gerekir  ki;   ana  baba  gibi  hareket  eden  kimse  kavramı ile nişanlıların evleneceğini düşünerek nişanlılar için masraf yapan kimseler ifade edilmektedir. Bu kimseler; nişanlıların hısımları olabileceği gibi, örneğin akrabalık bağı olmayan komşu ya da nişanlıya bakmış ve yetiştirmiş Çocuk Esirgeme Kurumu da olabilir.  Kanun koyucu bu ifade ile maddenin 1. fıkrasında düzenlenen koşulların bu kişiler için de geçerli olacağını ifade etmeye çalışmıştır. Çünkü nişanlanma ile nişanlılarla beraber nişanın tarafı olmayan bu kişiler arasında da  özen gösterme yükümlülüğü doğuran borç ilişkisi  doğduğu kabul edilmelidir. Ancak; nişanlının kendisi tazminat talep etmede haklı değil ise, nişanlının ana babası ve onlar gibi davranan kişiler de tazminat talep edemeyecektir.  TMK  nın 120. maddesinde; maddi tazminatın ancak taraflardan birinin haklı bir sebebe dayanmadan nişanı bozması ya da diğer nişanlıya yüklenebilecek bir sebeple nişanın bozulması halinde istenebileceği düzenlenmiştir. Buna göre; nişanı haklı sebebe dayanmadan bozan kişi tazminat  ödemeye  mahkûm  edilebileceği  gibi  kusurlu  davranışı  sebebiyle  nişanın  54 Velidedeoğlu, (n 24) 33 55 Mehmet Serkan Ergüne,  Nişanın Bozulmasında Maddi Tazminat  (2016) (2) İÜHFM, Cilt 74, Sayı 2 757, 760 56 Oğuzman ve Dural, (n 27) 46 57 Hatemi, (n 7) 25 58 Kılıçoğlu, (n 3) 23 59 Bu duruma doktrinde  haksız nişan bozma  da denilmektedir. Bknz. Dural, Öğüz ve Gümüş (n 11) 60 Bu hususta bknz. Yargıtay 3. H.D., 18.10.2005 tarih, 2005/7955 E., 2005/10266 K. Sayılı kararı  MK. nın 120.maddesinde nişanlılardan biri haklı bir sebep olmaksızın nişanı bozduğu veya nişan taraflardan birine yükletilebilen bir sebeple bozulduğu takdirde; kusuru olan taraf, diğerine dürüstlük kuralları çerçevesinde ve evlenme amacıyla yaptığı harcamalar ve katlandığı maddi fedakârlıklar karşılığında uygun bir tazminat vermekle yükümlüdür. Aynı kural nişan giderleri hakkında da uygulanır. Tazminat istemeye hakkı olan tarafın ana ve babası 18Damla ÖZEN ARSLAN                                                                                 NKÜ Hukuk Fakültesi Dergisi 2022/1  bozulmasına sebebiyet veren kişinin de nişanı bozan tarafa tazminat ödemesi söz konusu olacaktır.  Nişanın sona ermesinden sonra açılacak tazminat davalarında kusur tespiti önem arz ettiğinden, öncelikle nişanın bozulmasında haklı sebebin olup olmadığı araştırılmalıdır. Ancak nişanın bozulmasını gerektirecek sebeplerin tam bir listesi yapılamayacağından burada bir  hüküm içi boşluk  olduğundan hareketle bu boşluğu doldurma görevi somut olaydaki durum ve  koşulları  göz  önünde  tutmak  suretiyle  hâkime  bırakılmıştır.  Hâkim;  tarafların  hayat görüşlerini,  yaşadıkları  çevreyi,  tüm  hal  ve  şartları  da  göz  önünde  bulundurarak  kusur değerlendirmesi  yapar.  Davacının  iddiası  ispat  olursa  hâkim  uygun  bir  tazminata hükmedecektir. Bu tazminat  tutarı  belirlenirken, davacının nişanın  bozulmasındaki rolü, yapılan  masrafın  davacının  malvarlığı  için  arz  ettiği  değer  vb.  hususlar  da  göz  önünde bulundurulabilir. Hâkim maddi tazminatın hesaplanmasında, tazminattan indirim sebeplerinin olup olmadığını da inceler. Örneğin; satın alınmış olan eşya bizzat satın alanlar tarafından kullanılabilir ise veyahut satın alan kişi bunun sonucunda birtakım değerler elde ettiyse tüm bunlar hâkim tarafından göz önünde bulundurulur ve tazminat miktarı bu kapsamda azaltılır. Yine örnek vermek gerekirse; sipariş verilmiş düğün pastası bir başkasına satılır ise bu satıştan bir  bedel  elde  edileceğinden,  bu  bedel  oranında  tazminat  miktarı  azaltılacaktır.  Ayrıca kanaatimizce nişan için tek tarafın yaptığı ihtiyaç dışı olan lüks harcamalar var ise, bu husus hâkim tarafından ayrıca değerlendirilmeli ve harcamaların ne kadarının ihtiyaç olduğu da tazminat belirlenirken göz önünde bulundurulmalıdır.  Sınırlı ehliyetsizler kişiye sıkı sıkıya bağlı olan hakları tek başlarına kullanabilirler iken maddi tazminat bu haklardan olmadığından maddi tazminat davasını ancak yasal temsilcileri  veya onlar gibi davranan kimseler de, aynı koşullar altında yaptıkları harcamalar için uygun bir tazminat isteyebilirler hükmü yer almaktadır. Dosya kapsamından nişanın bozulmasında kusurun nişanlılardan hangisinde olduğu hususu araştırılmamıştır. Bu durumda mahkemece; nişanın bozulmasında kusurlu olan tarafı araştırmak ve eğer  davalı  Özgür'ün  kusuru  nedeniyle nişanın bozulduğu  anlaşılırsa  o  takdirde  davacının  uğradığı  zarara hükmetmek olmalıdır. Bunun için dava konusu eşyaların ikinci el olarak kaça satılabileceğini bilirkişi aracılığı ile belirlemek ve alınacak rapor doğrultusunda eşyaların yeni fiyatı ile 2. el fiyatı arasındaki farka göre uğranılan zararın  tazminine  karar  verilmelidir.  Eksik  inceleme  sonucunda  yazılı  şekilde  hüküm  kurulması  doğru görülmemiştir.  şeklindedir. (Erişim adresi: https://www.sinerjimevzuat.com.tr/index.jsf?dswid=1649#, Erişim tarihi:26.05.2021) 61 Akıntürk ve Ateş, (n 2) 51; Dural, Öğüz ve Gümüş, (n 11) 36; Koç, (n 4) 82 62 Koç, (n 4) 84 63 Schwarz, (n 22) 47 64 Bknz. Bu husus çalışmamızın  Nişanlanmanın Tek Taraflı İrade Beyanı ile Sona Ermesi  başlığı altında ayrıntılı olarak açıklanmıştır. 65 Dural, Öğüz ve Gümüş, (n 11) 36 66 Koç, (n 4) 105 67 Akıntürk ve Ateş, (n 2) 53 19Damla ÖZEN ARSLAN                                                                                 NKÜ Hukuk Fakültesi Dergisi 2022/1  aracılığı ile açabilirler, kendilerine açılan maddi tazminat davalarını da yine yasal temsilcisi aracılığı ile takip edebilirler. Aynı şekilde tam ehliyetsizler de maddi tazminat davasını yasal temsilcileri aracılığı ile açabileceklerdir. 2. Manevi Tazminat TMK  nın 121. maddesinde nişanın bozulmasının bir sonucu olarak manevi tazminat düzenlenmiş  bulunmaktadır.  Buna  göre  manevi  tazminat  talep  edebilmek  için;  nişanın bozulmuş olması, davalının kusurlu olması ve davacının kişilik haklarının zarara uğraması gerekmektedir.  Kanunda  açıkça  belirtildiği  üzere;  manevi  tazminat  talep  edecek  tarafın,  nişanın bozulması sebebi ile  kişilik hakkı 68 ihlal edilmiş olmalıdır. Nişanın bozulması, çoğu kez nişanlının psikolojisini olumsuz olarak etkiler, onun acı çekmesine ve manevi huzurunun bozulmasına yol açar, nişanın bozulmasıyla şeref ve haysiyeti zedelenir. Burada hâkim; manevi tazminata ilişkin değerlendirme yaparken somut olayın özelliklerini göz önünde bulundurarak kişilik hakkının ihlal edilip edilmediğine karar vermelidir. Örneğin Yargıtay bir kararında; nişanlılardan  birinin  diğerinin  fiziksel  özelliklerini  beğenmediğini  sürekli  dile  getirdiğini, nişanlısının basenlerini sürekli kontrol etmek istediğini ve bu hususta ailesinden bazı kişileri görevlendirdiğini bu sebeple diğer nişanlının nişanı bozması durumunda kişilik hakkını ihlal eden bir eylemin varlığını kabul etmiştir.  Yine bir kararında Yargıtay; nişanlıların sonrasında resmi  nikâh  yapılacağına  inanarak  ailelerinin  ve  çevrelerinin  katılımı  ile  bir  düğün gerçekleştirdiği ancak daha sonra nişanlılardan birinin resmi nikâh yapmaktan vazgeçmesi durumunda diğer nişanlının kişilik hakkının ihlal edildiğini kabul etmiştir.  743 Sayılı Türk Kanunu Medenisi  nde manevi tazminat  isteyebilmek için kişilik hakkında meydana gelen ihlalin ağır olması aranırken TMK  da kişilik hakkının ihlal edilmesi yeterli görülmüştür. Akıntürk/Ateş bu hususu;  Yeni Medeni Kanun manevi tazminat isteminde kişilik  hakkının ağır derecede çiğnenmiş olmasını aramıyor, normal çiğnenmeyi tazminat istemek  için  yeterli  sayıyor.   şeklinde  ifade  etmiştir.  Ancak  Yargıtay ın  vermiş  olduğu  68  Kişilik hakkı; kişinin içindeki saygınlığını ve kişiliğini serbestçe geliştirmesini temin eden varlıkların tümü üzerindeki haktır.  (Bknz. Mustafa Dural ve Tufan Öğüz, Kişiler Hukuku, (7. Baskı, Filiz Yayınevi, 2004) 92 ) 69 Bknz. Yargıtay 3. Hukuk Dairesi, 06.07.2017 tarih, 2016/21667 E., 2017/11157 K. sayılı kararı. (Erişim adresi: https://www.sinerjimevzuat.com.tr/, Erişim tarihi:17.06.2021) 70  Bknz.  Yargıtay  4.  H.D.  23.03.2011  tarih,  2011/3735  E.,  2011/3070  K.  sayılı  kararı.  (Erişim  adresi: https://www.sinerjimevzuat.com.tr/, Erişim tarihi:17.06.2021) 71 Türk Kanunu Medenisi Madde 85-  Bir taraf kendi kusuru olmaksızın nişanın bozulmasından şahsen fahiş bir surette mutazarrır olmuş ise, hâkim onun zararı manevisini telafi için münasip bir tazminat hükmedebilir. Manevi tazminat davası, mirasçıya intikal etmez; şu kadarki, miras açıldığı zaman iddia kabul edilmiş veya dava ikame olunmuş ise mirasçılara intikal eder.  şeklinde idi. 20Damla ÖZEN ARSLAN                                                                                 NKÜ Hukuk Fakültesi Dergisi 2022/1  kararlarda manevi  tazminata hükmedilebilmesi  için halen fahiş bir kişilik  hakkı  ihlalinin arandığı görülmektedir. Şahsi fikrimiz doktrin ve Yargıtay kararlarındaki bu uyuşmazlığın giderilmesi gerektiği yönündedir. Zira TMK kişilik hakkının ağır olarak çiğnenmiş olmasını değil, kişilik hakkının çiğnenmiş olmasını aradığından uygulamanın da bu yönde olması ve kişilik hakkının çiğnenmiş olmasının manevi tazminat tayini için yeterli sayılması gerektiğini düşünmekteyiz.  Manevi tazminat talep edilebilmesi için; nişan tek taraflı olarak bozulmuş olmalıdır. Bu durumda; nişanlılığı sona erdiren diğer hallerde manevi tazminat istenemeyecektir. Kanun koyucu TMK  nın 121. maddesinde  nişanın bozulması yüzünden  kişilik hakkı zarara uğrayan nişanlının manevi tazminat isteyeceğini hüküm altına alarak bu hususu açıkça düzenlemiştir. Nişanı haklı sebebe dayanmadan bozan taraf veyahut kusurlu davranışı ile nişanın bozulmasına sebebiyet veren taraf tazminat  ödemeye mahkûm edilebilir. Burada önemli  olan kusurun varlığıdır, ağır kusur aranmaz. Belirtmek gerekir ki; manevi tazminat davası açacak olan nişanlı bu davayı yalnızca diğer nişanlıya karşı açabilecektir. Nişanlı dışında kalan diğer kimselere açılacak olan tazminat davası ise genel hükümlere göre olacaktır. Tazminat  talep  eden  tarafın  kusursuz  olması  gerekip  gerekmediği  hususunda  da doktrinde farklı görüşler vardır. Öztan; nişanın bozulması nedeniyle tazminat isteyecek olan nişanlının kusursuz olması gerekmediği görüşündedir. Buna göre, tazminat isteyen nişanlının kusurlu  olması  ancak  hükmedilecek  tazminat  miktarının  belirlenmesinde  göz  önünde bulundurularak, kusur oranında indirim yapmak gerekecektir. Dural/Öğüz/Gümüş de bu görüşte  olup,  manevi  tazminat  isteyen  nişanlının  hiç  kusurunun  bulunmamasının aranmayacağını, tazminat isteyen nişanlıya atfedilecek kusurun diğer nişanlının kusurundan az olmasının yeterli olacağını savunmuştur. Akıntürk/Ateş e göre ise; nişanın bozulmasında  72 Bu hususta bknz. Yargıtay 3. H.D. 27.04.2016 tarih, 2015/11152 E., 2016/6663 K., sayılı kararında  Nişanın bozulması, doğal olarak taraflarda değişik şiddet ve ölçülerde de olsa üzüntü yaratır ve menfaat ihlaline neden olur. Ancak sırf, nişanın bozulmasından dolayı duyulan üzüntü ve hayal kırıklığına uğranılmış olması manevi tazminata hükmedilmesi için yeterli değildir. Doğal olan üzüntü ve menfaat ihlali manevi tazminata esas alınmaz. Zira, manevi tazminata karar verilebilmesi için istemde bulunan nişanlının kişisel haklarının fahiş olarak zarara uğramış olması gerekir. Bu fahiş zararın somut olay ve nedenlere dayanılarak ispat edilmesi gerekir.  şeklinde ifade etmiştir. Aynı doğrultuda Yargıtay 3 H.D. 20.10.2014 tarih, 2014/14502 E., 2014/13573 K. Sayılı kararı  Nişanın bozulmasının, taraflarda değişik şiddet ve ölçülerde de olsa üzüntü yaratması ve menfaatleri haleldar etmesi doğaldır. Doğal olan bu üzüntü ve menfaat ihlali manevi tazminata esas alınmaz. Bir kere nişanlandıktan sonra tazminat ödeme tehdidi altında bulunmak suretiyle evlenmeyi taraflar için zorunlu hale getirebilecek şekilde manevi tazminata hükmedilemez. Ancak nişanın bozulması nedeni ile fahiş bir zarar doğmuş ve bu nedenle kişilik hakları da saldırıya uğramış ise bu durumun ispatı halinde manevi tazminata hükmedilebilir.  şeklindedir. (Erişim adresi: https://www.sinerjimevzuat.com.tr/, Erişim tarihi:24.05.2021) 73 Akıntürk ve Ateş, (n 2) 54 74 Öztan,  Aile Hukuku  (n 8) 90 75 Dural, Öğüz ve Gümüş, (n 11) 40 21Damla ÖZEN ARSLAN                                                                                 NKÜ Hukuk Fakültesi Dergisi 2022/1  diğer tarafla birlikte kendisi de kusurlu olan nişanlı manevi tazminat isteyemez. Bu hususta kusurların birbirine mahsup edilerek tazminat miktarından bir indirim yapılması da söz konusu olmaz. Bu bakımdan TBK  nın 52. maddesinde düzenlenen indirimin burada uygulanması söz konusu olmayacaktır. Biz de; tazminat isteyecek nişanlının kusursuz olmasının aranmaması gerektiği, var ise kusur oranında tazminat indirimi yapılması  gerektiği yönündeki  görüşe katılmaktayız. Kaldı ki; TMK  nın 121. maddesinde de tazminat talep eden tarafın kusursuz olması gerektiğine ilişkin bir düzenleme yoktur.  Manevi tazminat; kişilik hakkı ihlaline dayandığından kişiye sıkı sıkıya bağlı olan bir hak olup, nişanın bozulması sebebiyle manevi tazminat talep etme hakkı yalnızca nişanlıya aittir. Sınırlı ehliyetsiz nişanlı manevi tazminat davasını kendisi açabilir, dava açmak için yasal temsilcisinden rıza alması gerekmez. Ancak tam ehliyetsizler yalnızca yasal temsilcisi manevi tazminat davası açabilecektir. Dolayısıyla tam ehliyetsizlerin bu durumunun bir istisna olduğu söylenebilir. Ana baba ve onlar gibi davranan kişilerin TMK 121 kapsamında manevi tazminat talep etme hakları yoktur. Ancak burada TMK  nın 25. maddesinin 4. fıkrasının saklı olduğunu belirtmek gerekir. Hâkim; manevi tazminatın miktarına karar verirken; tarafların kusur oranını, kişilik  hakkını ihlal  eden eylemin özelliğini  ve tarafların maddi durumlarını göz önünde bulundurmalıdır.  TMK  nın 121. maddesinde de açıkça düzenlendiği üzere manevi tazminat olarak uygun miktarda bir  para  ödenmesi istenilebilir. Dolayısıyla manevi tazminatın konusu para dışında  76 Akıntürk ve Ateş, (n 2) 55 77 Velidedeoğlu, (n 24) 40; Saymen ve Elbir, (n 19) 64; Oğuzman ve Dural, (n 27) 49, Dural, Öğüz ve Gümüş, (n 11) 41 78 Bu hususta bknz. Yargıtay 3.H.D. 14.10.2014 tarih, 2014/6297 E., 2014;/13138 K. Sayılı kararı  Bir kere nişanlandıktan sonra tazminat ödeme tehdidi altında bulunmak suretiyle evlenmeyi taraflar için zorunlu hale getirebilecek şekilde manevi tazminata hükmedilemez. Ancak nişanın bozulması nedeni ile fahiş bir zarar doğmuş ve bu nedenle kişilik hakları da saldırıya uğramış ise bu durumun ispatı halinde manevi tazminata hükmedilebilir. Hâkim manevi tazminatın miktarını tayin ederken saldırı teşkil eden eylem ve olayın özelliği yanında tarafların kusur oranını, ekonomik durumlarını da dikkate almalıdır. Miktarın belirlenmesinde her olaya göre değişebilecek özel hal ve şartların bulunacağı da gözetilerek takdir hakkını etkileyecek nedenleri karar yerinde objektif olarak göstermelidir. Çünkü kanunun takdir hakkı verdiği hususlarda hâkimin hukuka ve hakkaniyete göre hüküm vereceği Türk Medeni Kanununun 4. maddesinde belirtilmiştir. Hükmedilecek para, zarara uğrayanda manevi huzuru doğurmayı gerçekleştirecek tazminata benzer bir fonksiyonu olan özgün bir nitelik taşır. Bir ceza olmadığı gibi malvarlığı hukukuna ilişkin bir zararın karşılanmasını da amaç edinmemiştir. O halde bu tazminatın sınırı onun  amacına  göre  belirlenmelidir.  Takdir  edilecek  miktar,  mevcut  halde  elde  edilmek  istenilen  tatmin duygusunun etkisine ulaşmak için gerekli olan kadar olmalıdır. Somut olayda, aleyhine manevi tazminata hükmedilen  davalı  nişanlının  ekonomik  ve  sosyal  durumu  araştırılmadan,  hüküm  kurulmuştur.  Öyle  ise mahkemece, davalının ekonomik ve sosyal durum araştırmasının yapılmasından sonra, nişanın bozulma şekli, olayın özellikleri, ekonomik olgular ve yukarıdaki ilkeler gözetilerek hak ve nesafete uygun manevi tazminata karar verilmesi gerekirken, eksik inceleme ve yanılgılı değerlendirme sonucu yazılı şekilde hüküm tesisi bozmayı gerektirmiştir.  şeklindedir. (Erişim adresi: https://www.sinerjimevzuat.com.tr/, Erişim tarihi:24.05.2021) 22Damla ÖZEN ARSLAN                                                                                 NKÜ Hukuk Fakültesi Dergisi 2022/1  herhangi bir edimin yerine getirilmesi olamaz. Örneğin nişanlı, manevi tazminat kapsamında kendisinden özür dilenmesi talebinde bulunamaz.  3. Hediyelerin İadesi  Nişanlanma esnasında ve nişanlılık süresince nişanlılar birbirlerine çeşitli hediyeler verirler. Bu hediyeler, örf-adet gereği ya da tarafların birbirini memnun etmek istemesi amacı ile verilmiş olabilir. Ancak nişanlanma herhangi bir sebeple sona erer ise, tarafların birbirlerine nişanlılık  ilişkisi  kapsamında  aldığı  hediyelerin  akıbeti  ne  olacaktır?  Nişanlılık  süresince verilen  hediyeler,  ileride  evlenmenin  gerçekleşeceğine  duyulan  inanca  dayalı  olarak verildiklerinden, nişanlılık sona erince kural olarak nişanlıların birbirlerine verdikleri hediyeleri geri vermeleri gerekir. Hediyelerin  iadesi  konusu  TMK   nın  122.  maddesinde  düzenlenmiş  olup,  şayet nişanlılık evlenme dışındaki bir sebeple sona ererse bu madde uyarınca nişanlıların birbirlerine ya da ana baba veya ana baba gibi davrananların nişanlılara verdikleri alışılmışın dışındaki hediyeler veren kişi tarafından geri istenebilir. Yani hediyelerin iadesi için nişanlılığın evlenme dışında bir sebeple sona ermesi gerekir. Mehaz İsviçre Medeni Kanunu  nda nişanlanmanın ölüm ile sona ermesi halinde hediyelerin iadesinin talep edilemeyeceği düzenlenmişken, TMK  da böyle bir hüküm bulunmamaktadır. Dolayısıyla ölüm halinde de hediyelerin iadesini talep etmek mümkündür.  Verilen  hediye  aynen  veya  mislen  geri  verilemeyecek  durumda  ise  sebepsiz zenginleşme hükümlerine göre iadesi istenilebilecektir. Bu sebeple nişanlılığın sona ermesi durumunda  hediyelerin  iadesi  genel  hükümlere  göre  değil,  işbu  maddeye  göre gerçekleştirilecektir. Ancak maddede de açıkça düzenlendiği üzere hediyeler aynen veya mislen geri verilemiyor ise, sebepsiz zenginleşme hükümlerinin uygulanması söz konusu olacaktır.  Hediyelerin  geri  istenebilmesi  için  öncelikle,  iadesi  istenen  hediyelerin  nişanlılık dolayısıyla verilmiş olması gerekmektedir. Taraflara nişan merasiminde takılan takılar, verilen paralar  bu  kapsamdadır.  Yine  iadesi  istenen  hediyelerin  ekonomik  değere  sahip  olması gerekmektedir. Doktrinde; tarafların birbirlerine gönderdikleri mektupların ve fotoğrafların iadesi gereken hediye kapsamına girip girmedikleri tartışmalıdır. Bir kısım yazar; mektup ve  79 Akıntürk ve Ateş, (n 2) 56; Dural, Öğüz ve Gümüş, (n 11) 40 80 Köprülü ve Kaneti, (n 24) 62 81 İMK Madde 94-  Nişanlılık nişanlılardan birinin ölümü ile son bulduğunda, geri verme talep edilemez.  82 Bknz. Bu husus çalışmamızda  Ölüm ve Gaiplik  başlığı altında ayrıntılı olarak açıklanmıştır. 83 Schwarz, (n 22) 52; Velidedeoğlu, (n 24) 42 23Damla ÖZEN ARSLAN                                                                                 NKÜ Hukuk Fakültesi Dergisi 2022/1  fotoğrafların  iadesi  gerektiğini  savunurken;  bir  kısım  yazar  ise  iadesi  gerekmediğini savunmaktadır. Dural/Öğüz/Gümüş e göre; mektup ve fotoğrafların bir tarafın elinde kalması diğer tarafın kişiliğine bir tecavüz teşkil ediyor ise, ancak o zaman hukuken hediyelerin iadesi zorunluluğu vardır. Biz de bu görüşe katılıyoruz; bizce de bu tarz ekonomik değeri olmayan hediyelerin  iadesi  dava  yoluyla  istenemeyecektir  ancak  bu  durum  tarafların  kişiliklerine tecavüz niteliğinde ise iade istenebilir.  Peki, bazı coğrafi bölgelerde uygulanan  başlık parası  ya da  yüz görümlüğü  adı altında ödenen paranın da iadesi talep edilebilecek midir? Doktrinde baskın olan görüşe göre; yüz görümlüğü olarak ödenen para nişanlı tarafından doğrudan diğer nişanlıya verilmiş olduğu için iadesi talep edilebilir. Ancak başlık parası genelde nişanlıya değil, nişanlı ya da nişanlının ana babası tarafından diğer nişanlının ana babasının şahsına verildiği için burada TMK  nın 122. maddesinin uygulanması söz konusu olamayacaktır. Yani dikkat edilmesi gereken husus paranın kime, hangi amaçla verildiğidir. İadesi  istenilen  şeylerin   hediye  olarak  verilmiş  olması   şart  olup,  hediye  olarak verilmeyen, örneğin ahlaki bir ödevin ifası için verilen şeyler hediye kavramına girmediği için iadesi talep olunamaz. Hediyeler yalnızca nişanlılar tarafından değil, nişanlıların ana babası veya ana babası gibi davranan kimseler tarafından da verilmiş olabilir. Ayrıca geri verilecek hediyelerin alışılmışın dışında hediyeler olması gerekir. Bu konuda takdir yetkisi hâkimde olup, hâkim; mahalli örfe, âdete, günün şartlarına ve tarafların maddi durumlarına bakarak hediyelerin alışılmışın dışında olup olmadığına karar verir. Örneğin nişanlının diğer nişanlıya aldığı altın küpe mutat hediye sayılmazken, hediye ettiği bir ceket mutat hediye sayılacak ve iadesi  istenemeyecektir.  Yargıtay ca  tarafların  nişanlanma  esnasında  taktıkları  nişan yüzükleri de mutat hediye olarak kabul edilmekte ve bunların iadesinin gerekmediği yönünde  84 Saymen ve Elbir, (n 19) 58; Koç, (n 4) 158; Oğuzman ve Dural, (n 27) 52 85 Dural, Öğüz ve Gümüş, (n 11) 43 86 Oğuzman ve Dural, (n 27) 57; Akıntürk ve Ateş, (n 2) 48; Dural, Öğüz ve Gümüş, (n 11) 45 87 Abik, (n 16) 103 88 Öztan,  Aile Hukuku  (n 8) 100 89  Mutat hediyeler, nişanlıya örf ve âdete göre veya kendiliğinden verilen ve maddî değeri de günün koşullarına göre fahiş olmayan hediyelerdir. Değeri mutadı aşan hediyelerin iadesi söz konusu olacağı gibi, nişanlıya verilen ve onun yönünden haksız kazandırmaya sebebiyet verebilecek olan mücevherat, bono, çek gibi kıymetli evrak ve sen edatın da iadesi söz konusu olacaktır.  (Bknz. Öztan, Aile Hukuku (n 8) 99) 90 Dural, Öğüz ve Gümüş, (n 11) 44  91 Bu hususta bknz. Yargıtay 3. H.D. 27.01.2014 tarih, 2013/ 16931 E., 2014 / 1004 K. Sayılı kararı  Yerleşik Yargıtay  uygulamalarına  göre,  nişan  yüzüğü  dışındaki  altın  ve  ziynet  eşyası  mutat  hediye  kapsamında olmayıp iadesi gereken  hediyeler  olarak  değerlendirilmektedir.  Hal  böyle  olunca  mahkemece;  yanılgılı değerlendirmeyle, mutad hediye olan ve iadesi gerekmeyen nişan yüzüğünün iadesi yönünde hüküm tesisi doğru görülmemiş, bu husus bozmayı gerektirmiştir. , Aynı doğrultuda Yargıtay 3. H.D. 13.01.2014 tarih, 2013/ 15686 E., 2014 / 76 K. Sayılı kararı. (Erişim adresi: https://www.sinerjimevzuat.com.tr/, Erişim tarihi:24.05.2021) 24Damla ÖZEN ARSLAN                                                                                 NKÜ Hukuk Fakültesi Dergisi 2022/1  kararlar bulunmaktadır. Maddi ve manevi tazminatta karşı tarafın kusurlu olması aranırken, hediyelerin iadesinde tarafların kusurlu olması aranmaz.  TMK  nın 122. maddesine göre hediyelerin iadesini nişanlı ile beraber nişanlının ana babası ya da onlar gibi davranan kimseler de talep edebilirler. Ancak burada hediyeleri geri isteyebilecek kişilerin kapsamı geniş tutulmasına rağmen, geri istenecek hediyelerin yalnızca nişanlılara verilmiş olan hediyeler olduğunu da belirtmek gerekir. Eğer nişanlı, nişanlının ana babası veya ana babası yerine hareket eden üçüncü şahıslar, diğer nişanlının ana babasına veya ana baba yerine hareket edenlere hediye vermiş ise, bu hediyeler TMK  nın 122. maddesi kapsamında geri istenemez. Ancak sebepsiz zenginleşme hükümlerine göre istenebilir.  Kendisine hediye verilen nişanlı, bu hediyenin mülkiyet hakkını kazanmış olacağından bu hediye üzerinde dilediği gibi tasarruf etme hakkına da sahip olacaktır. Ancak hediyelerin iadesi isteniyor ise, iadesi istenen hediyeler nişanlının elinde aynen mevcutsa aynen iade edilmeleri  gerekir.  Ancak;  nişanlı  bu  hediyeleri  malvarlığından  çıkarmış,  satmış  veyahut bağışlamış da olabilir. Bu durumda hediyelerin mislen geri verilmesi söz konusu olacaktır. Örneğin; bir saat hediye edilmiş ve saat satılmış ise aynı saatten temin edilerek hediyenin iadesi gerçekleştirilecektir. İadesi istenilen hediye artık aynen ya da mislen iadesi mümkün olmayan bir şey ise, işte o zaman da sebepsiz zenginleşme hükümleri uygulanacak (TBK madde 77 vd.)  ve hediyenin parasal olarak bedeli iade edilecektir.  Nişanın sona ermesine bağlı olarak maddi, manevi tazminat ile hediyelerin iadesi talebi bir yıllık zamanaşımına tabi olup (TMK madde 123) bu süre geçtikten sonra TMK  nın 120, 121 ve 122. maddeleri kapsamında talepte bulunulamayacaktır. Bu bir yıllık süre; nişanın sona ermesi anından itibaren hesaplanacak ve TMK  da düzenlenen maddi, manevi tazminat ve hediyelerin iadesi talebine ilişkin olduğundan, bu hükümlere dayanarak dava açma hakkına sahip olan tüm taraflar açısından uygulanacaktır. Ayrıca nişanın sona ermesinin sonuçlarının vücut  bulabilmesi  için,  öncelikle  taraflar  arasında  geçerli  bir  nişanlanmanın  bulunması gerekmektedir.  Nişanın  geçersiz  sayılmasını  ya  da  yok  hükmünde  olmasını  gerektirecek hallerin varlığı halinde, nişanın sona ermesinden kaynaklanan sonuçların da oluşmayacağını söylemek mümkündür. Dolayısıyla böyle bir durumda hediyelerin iadesi ve maddi manevi tazminat taleplerinin ancak genel hükümlere göre olabileceğini söyleyebiliriz.  92 Öztan,  Aile Hukuku  (n 8) 100 93 Akıntürk ve Ateş, (n 2) 49 94 Bu hususta bknz. Yargıtay 3. H.D., 28.06.2011 tarih, 2011/2322 E., 2011/11266 K. Sayılı kararı  Bundan ayrı, dosyadaki tanık ifadelerinde; davacının davalı ile nişanlandığı tarihte, yurt dışında (Avustralya da) evli olduğu 25Damla ÖZEN ARSLAN                                                                                 NKÜ Hukuk Fakültesi Dergisi 2022/1  SONUÇ Nişanlanma; taraflar arasında evlenme yönündeki karşılıklı irade beyanları olarak ifade edilebilir. Bu irade beyanları ile birlikte; nişanlanan taraflar arasında aile hukukuna özgü sui generis bir sözleşme yapıldığı kabul edilir. Böylece taraflar arasında  nişanlılık  hukuki statüsü doğar.  Nişanlı  taraflar  arasında  evlenme  gerçekleştiğinde  nişanlılık  son  bulur.  Ancak nişanlanmanın amacı tarafların ileride evlenmeleri olsa da bazen tarafların elinde olan veyahut olmayan sebeplerle de nişanlanma son bulabilir. Bu haller; nişanlılardan en az birinin bir başkası ile evlenmesi, nişanlılardan birinin ölümü ya da gaipliğine karar verilmesi, tarafların anlaşarak nişanı sona erdirmeleri, tek taraflı olarak nişanın bozulması, kesin bir evlenme engelinin ortaya çıkması veya evlenmenin imkânsız hale gelmesi, bozucu şartın gerçekleşmesi ve iradede bozukluk meydana getiren birtakım hallerinin varlığıdır. Evlenme  dışındaki  tüm  sona  erme  hallerinde  tarafların  nişanlıyken  birbirlerine verdikleri hediyelerin iadesi istenebilir. Kanunen hediyelerin geri verilmesini isteme hakkı nişanlılar dışında nişanlıların ana babası ve ana babası gibi hareket eden kişilere de tanınmıştır.  Nişanın  tek  taraflı  olarak  sona  erdirilmesi  halinde  ise;  nişanı  haklı  bir  sebebe dayanmadan sona erdiren ya da nişanın sona ermesinde kusurlu olan tarafının maddi ve manevi tazminat ödemesi söz konusu olabilir. Maddi tazminatın konusunu nişanlılık süresi boyunca evlenmeye hazırlık kapsamında yapılan masraflar ve nişanlılık nedeniyle uğranılan zararlar, yani evlenmenin yapılacağına duyulan güvene dayalı olarak oluşan menfi zararlar oluşturur. Manevi  tazminatın  konusunu  ise;  nişanın  bozulması  kendi  kusuruna  dayanmayan  tarafın nişanın bozulmasına dayalı kişilik haklarında meydana gelen ihlal ve bu ihlalin yarattığı elem ve ıstırap oluşturur. Maddi tazminat, hediyelerin iadesinde de olduğu gibi, nişanlı ile birlikte nişanlının ana babası veya ana babası gibi hareket eden kimselerce de talep edilebilirken,  ifade edilmiştir. Evli bir kişinin nişanlanması söz konusu olamayacağından, yapılan nişan töreni hukuki anlamda bir şey ifade etmez. Yargıtay'ın yerleşmiş içtihatlarında; bu tip durumlarda, eylemin haksız fiil niteliğinde olduğu ve nişan kapsamında değerlendirilemeyeceği vurgulanıp, davanın aile mahkemesinde değil, genel mahkemelerde (değere göre Asliye veya Sulh Mahkemelerinde) bakılıp sonuçlandırılması gerektiği şeklindedir. Görev kamu düzenine ilişkin olup, mahkemece re' sen gözetilmelidir. O halde, yapılacak iş; davacının evli olup olmadığı (konsolosluk aracılığıyla) araştırılıp, saptandıktan sonra, bu hususta bir karar vermek olmalıdır. , Aynı doğrultuda Yargıtay 3. H.D. 26.12.2005 tarih, 2005/13403 E., 2005/14367 K. Sayılı kararı  Somut olayda, her ne kadar davanın niteliği nişan bozulması nedeniyle eşyaların iadesi davası olarak adlandırılmış ve bu nedenle de aile mahkemesi tarafından yargılama yapılarak sonucuna uygun karar verilmiş ise de; davacının nüfus kaydına göre 27.3.1997 tarihinden beri Alman uyruklu bir bayanla evli olduğu ve bu evliliğin halen devam ettiği, davalının nişandan ayrılma sebebinin de bu olaya dayandığı anlaşılmaktadır. Yine, TMK. nun 118. maddesi hükmüne göre; nişanlanma, evlenme vaadiyle olur. Gerçekte evli olan birisi bir başkası ile yeniden nişanlanma akdi yapamaz. Şayet yapılmış ise yapılan bu akit geçersiz olup yasal anlamda nişan akdi olarak kabulü olanaksızdır.  şeklindedir. (Erişim adresi: https://www.sinerjimevzuat.com.tr/, Erişim tarihi:24.05.2021) 26Damla ÖZEN ARSLAN                                                                                 NKÜ Hukuk Fakültesi Dergisi 2022/1  manevi tazminat kişiye sıkı sıkıya bağlı haklardan olduğundan yalnızca nişanlı taraflarca talep edilebilmektedir. Nişanın bozulması nedeniyle açılacak davalar bir yıllık zamanaşımı süresine tabidir.  Kanaatimizce; kanun koyucu tarafından nişana ilişkin ayrıntılı düzenleme yapılması isabetli olmuştur. Her ne kadar taraflar aralarında nişanlılık ilişkisi bulunması evlenmeye zorlama  hakkı  vermese  da  nişanlanmaya  bağlı  hakların  da  korunması  gerekmektedir. Dolayısıyla şekil şartına bağlı olmayan nişanlanma sözleşmesinin sona ermesi halinde tarafların sahip olduğu hak ve yükümlülüklerin kanunda açıkça düzenlenmesi nişanlılık ilişkisine olan güvenin de artmasını sağlamaktadır. Ancak bizce, nişanın sona ermesine dayalı maddi ve manevi tazminat davalarında hâkim; tüm şartları göz önünde bulundurarak uygun bir tazminat miktarına  hükmetmelidir.  Aksi  halde  bu  durum  nişanlanmanın  evlenmeye  zorlama  hakkı vermemesi  kuralına  aykırılık  teşkil  edeceği  gibi,  nişanlanma  kurumunun  amacı  ile  de bağdaşmaz.",
     "Kaynakça": "Abik Y,  Nişanlanma ve Nişanlılık , (2005) AÜHFD, Cilt 54 Sayı 2 65 152 Abik, Y,  Gaipliğin Nişanlılık Üzerindeki Etkisi , (2005) AÜHFD, Cilt 54 Sayı 2, 155, 180 Akıntürk T ve Ateş D, Aile Hukuku (20. Baskı, Beta Yayıncılık 2017)  Alp Sahin S,  Nişanlanmanın Hüküm ve Sonuçları , (Yüksek Lisans Tezi, İstanbul Ticaret Üniversitesi, 2014)  Burcuoğlu  H,  Nişanlanmada Şekil  Konusu  ve Yargıtay  İçtihadı  (2020)  Prof.  Dr.  Necla Giritlioğlu na Armağan, Onikilevha Yayınları, 213 230 Dural M ve Öğüz T, Kişiler Hukuku, (7. Baskı, Filiz Yayınevi, 2004) Dural M, Öğüz T ve Gümüş MA, Türk Özel Hukuku Cilt III Aile Hukuku, (16. Baskı, Filiz Kitapevi 2021) Ersöz O,  4721 Sayılı Türk Medeni Kanunu nda Düzenlenen Boşanma Sebeplerine Genel Bakış  (2019) 3 (5) The Journal of Social Science 230  247 Hatemi H, Aile Hukuku (8. Baskı, Oniki Levha Yayınları 2020)  27Damla ÖZEN ARSLAN                                                                                 NKÜ Hukuk Fakültesi Dergisi 2022/1  Kılıçoğlu A, Aile Hukuku (5. Baskı,  Turhan Kitapevi 2020) Koç N, Türk İsviçre Hukukunda Nişanlanma Sözleşmesi (1. Baskı,  DEÜ Rektörlük Matbaası 2002) Köprülü B ve Kaneti S, Aile Hukuku, (2. Baskı, 1986) Filiz Kitapevi Oğuzman K ve Dural M, Aile Hukuku, (2. Baskı, Filiz Kitapevi 1998) Öztan B, Aile Hukuku (5. Baskı, Turhan Kitapevi 2004) Öztan B,  Medeni Kanun'un Kabulünün 70'ncı Yılında Aile Hukuku , (1995), 44 (1) Ankara Üniversitesi Hukuk Fakültesi Dergisi, 79 125 Saymen F ve Elbir HK, Aile Hukuku, (2. Baskı, 1960) Hak Kitabevi Schwarz AB, Aile Hukuku (2. Baskı, 1946) Istanbul Üniversitesi Kitabevi Şahin  E,   Nişanın  Sona  Ermesinin  Hukuki  Sonuçları ,  (Yüksek  Lisans  Tezi,  Marmara Üniversitesi 2016) Tekinay SS, Türk Aile Hukuku (7. Baskı, Filiz Kitapevi 1990) Velidedeoğlu HV, Aile Hukuku, (2. Baskı, 1949) Istanbul Matbaacılık Yavuz N, Uygulamada Nişan Davaları, (1. Baskı, Seçkin Yayıncılık 1995) ELEKTRONİK KAYNAKLAR https://www.mevzuat.gov.tr https://www.sinerjimevzuat.com.tr https://tez.yok.gov.tr/UlusalTezMerkezi https://wwwresmîgazete.gov.tr/   28"
}