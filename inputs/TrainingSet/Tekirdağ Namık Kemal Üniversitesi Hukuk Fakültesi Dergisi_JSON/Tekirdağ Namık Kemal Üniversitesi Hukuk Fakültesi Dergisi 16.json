{
     "Tip": "Makale",
     "Dergi İsmi": "Tekirdağ Namık Kemal Üniversitesi Hukuk Fakültesi Dergisi ",
     "Üniversite İsmi": " ",
     "Gün": "02",
     "Ay": "06",
     "Yıl": "2021",
     "Cilt": " ",
     "Sayı": "1",
     "Başlık": "DEVLET MEMURLARI DİSİPLİN YÖNETMELİĞİNE İLİŞKİN BİR İNCELEME",
     "Title": "A REVIEW ON THE DISCIPLINARY REGULATION ON CIVIL SERVANTS",
     "Yazar İsmi": [

          "Prof. Dr. Serkan ÇINARLI" , "Araş. Gör. Kerim AZAK"
     ],
     "Danışman İsmi": "",
     "Anahtar Kelimeler": [
          "Disiplin", "Disiplin Amiri", "Disiplin Kurulu", "Disiplin Yönetmeliği", "Devlet Memurları"
     ],
     "Keywords": [
          "Discipline", "Disciplinary Authority", "Disciplinary Board", "Disciplinary Regulations", "Civil Servants"
     ],
     "Özet": "Uzun  süreden  beri  yürürlükte  olan  disiplin  amirleri  ve  disiplin  kurullarına  ilişkin  yönetmelik yürürlükten kaldırılmış ve yerine Devlet Memurları Disiplin Yönetmeliği yürürlüğe girmiştir. Yeni yönetmelik ile bazı değişiklikler yapıldığı gibi daha önce yönetmelikte düzenlenmeyen bazı hususlar da yönetmelikte yer almıştır. Daha önce düzenleme konusu yapılmayan hususların başında özellikle disiplin  soruşturması  sürecine  ilişkin  düzenlemeler  gelmektedir.  Soruşturma  sürecine  ilişkin düzenlemelerin bir kısmı Danıştay içtihadı ile oluşmuş usul kuralına ilişkin iken bir kısmı tamamen yenidir. Bunun yanında disiplin amirleri ve disiplin kurullarına ilişkin de önemli düzenlemeler yeni yönetmelikte yer almıştır. Bu çalışmanın konusunu da yeni disiplin yönetmeliğinin genel olarak incelenmesi oluşturmaktadır. Bu kapsamda yeni yönetmelik, Danıştay içtihatları ışığında mülga yönetmelik ile karşılaştırılmış, dikkat çeken düzenlemeler değerlendirilmiş ve bazı görüşlere yer verilmiştir.",
     "Abstract": "The regulation on disciplinary authorities and disciplinary boards, that has been in force for an extended time, was repealed and replaced by the Disciplinary Regulation on Civil Servants. Some changes were made with the new regulation, and some issues that weren t previously regulated within the regulation were included in the new regulation. At the forefront of the issues that have not been regulated before is the regulations regarding the disciplinary proceedings. Whereas some regulations related to the disciplinary proceedings are the procedural rule formed by the Council of State's jurisprudence, some of them are completely new. In addition, important regulations regarding disciplinary authorities and disciplinary boards were included in the new regulation. The topic of this study is that the general analysis of the new regulation. In this context, the new regulation has been compared with the abolished regulation in the light of the Council of State's jurisprudence, the notable regulations were evaluated, and some opinions have been given.",
     "Metin": "657  sayılı  Devlet  Memurları  Kanunu nun  134.  maddesinde  disiplin  kurullarının  kuruluş, üyelerinin görev süresi, görüşme ve karar usulü, hangi memurlar hakkında karar verebilecekleri  ve yine disiplin amirlerinin  tayin ve  tespitinde uygulanacak  esaslar ile bunların yetki ve sorumlulukları gibi hususlar ın yönetmelikle düzenleneceği hüküm altına alınmıştır. Bu kapsamda Disiplin Amirleri ve Disiplin Kurulları Hakkında Yönetmelik 1982 yılında yürürlüğe girmiştir. Uzun bir süre yürürlükte kalan bu yönetmelik 30.04.2021 tarihinde tamamen ilga edilmiş ve yerine Devlet Memurları Disiplin Yönetmeliği yürürlüğe girmiştir. Devlet  Memurları  Disiplin  Yönetmeliği nde  mülga  yönetmeliğin  bazı  hükümleri korunmuşsa da yeni yönetmelik, bazı önemli değişiklikleri de beraberinde getirmiştir. Ayrıca yeni  yönetmelik  ile  sadece  disiplin  kurulları  ve  disiplin  amirlerine  ilişkin  düzenleme yapılmamış, soruşturma usullerine ilişkin de birtakım düzenlemeler yönetmelik hükümleri arasında yer almıştır. Soruşturma sürecine ilişkin düzenlemelerin bazıları, uygulamada yerleşen bazı  soruşturma  usullerini  de  değiştirdiğinden  yeni  yönetmeliğin  bir  bütün  olarak değerlendirilmesi ihtiyacı doğmuştur. Bu değerlendirme, Danıştay içtihatları ışığında mevcut düzenlemelerin mülga yönetmelik ile karşılaştırılması biçiminde yapılmıştır.   Bu doğrultuda çalışmanın birinci bölümde disiplin amirlerine ve yetkilerine ilişkin değişen düzenlemeler ve bunlara ilişkin bazı değerlendirmelere yer verilmiştir. İkinci bölümde de disiplin kurullarına ilişkin düzenlemeler değerlendirilmiştir. Üçüncü bölümde ise yeni yönetmeliğin  en  dikkat  çekici  düzenlemeleri  olan  soruşturma  sürecine  ilişkin  hükümler incelenmiştir. Ancak yeni yönetmelikteki özellikle soruşturma sürecine ilişkin bazı hükümler 657 sayılı Kanun un tekrarı niteliğinde olduğundan bunlar çalışma kapsamına alınmamıştır.  Son olarak ifade etmek gerekir ki yönetmelik 30.04.2021 tarihinde yürürlüğe girmekle birlikte yönetmeliğin geçici 1. maddesine göre yönetmeliğe tabi idareler, disiplin kurulları ve disiplin amirleri hakkındaki yönetmeliklerini yürürlükten itibaren 6 ay içinde bu yönetmeliğe uygun hâle getirmelidir. Bu süreçte mevcut disiplin amirleri ve disiplin kurullarının görev ve yetkileri devam edecektir. Bu geçici madde sadece disiplin amirlerinin belirlenmesine ve disiplin  kurullarının  oluşumuna  ilişkin  olduğundan  özellikle  soruşturma  sürecine  ilişkin hükümler devam eden soruşturmalarda da uygulanacaktır.  2 Çalışmanın devamında 657 sayılı Kanun olarak anılacaktır. 3 Çalışmanın devamında mülga yönetmelik olarak anılacaktır. 4 RG. 24.10.1982, S. 17848 5 RG. 30.04.2021, S. 31470 17Serkan ÇINARLI, Kerim AZAK                                                                      NKÜ Hukuk Fakültesi Dergisi 2021/1  I-DİSİPLİN AMİRLERİNE VE YETKİLERİNE İLİŞKİN DÜZENLEMELER A. Disiplin Amirlerinin Belirlenmesi Mülga yönetmelikte olduğu gibi mevcut yönetmelikte kamu idarelerinin üst disiplin amirleri tespit edilmiş ve diğer disiplin amirlerinin belirlenmesi kamu idarelerince çıkarılacak özel  yönetmeliklere  bırakılmıştır  (m.  5).  Yeni  düzenlemenin  getirdiği  en  dikkat  çekici değişikliklerden birisi cumhurbaşkanının disiplin amiri olmasıdır. Önceki yönetmelikte disiplin amiri olarak hiçbir yetkisi bulunmayan cumhurbaşkanı, ilgili yönetmelikle birlikte artık bütün kamu  idarelerinin  üst  disiplin  amiri  olarak  belirlenmiştir.  Bu  husus  2017  yılı  Anayasa değişikliği ile cumhurbaşkanının yürütmenin başı konumuna gelmesinin sonuçlarından birisi olarak değerlendirilebilir. Yönetmeliğin  4.  maddesine  göre  kamu  idaresi  kavramı,  657  sayılı  Kanun un  4/1 maddesinin A bendi kapsamında personel istihdam eden kamu kurum ve kuruluşlarını ifade etmektedir. 657 sayılı Kanun un 4/1 maddesinin A bendinde memur tanımına yer verilmiştir. İlgili bentte Anayasa ile benzer şekilde bir tanıma yer verilmiştir. Yine 657 sayılı Kanun un 1. maddesine göre bu kanun kapsamında belediyeler ve il özel idareleri de yer almaktadır. Hâl böyle iken yönetmelikte kamu idareleri kavramı kapsamına mahalli idarelerin de alındığı görülmektedir. Anayasa nın 123/1 maddesinde idarenin bütünlüğü ilkesi düzenlenmiştir. Buna göre idare, kuruluş ve görevleriyle bir bütündür. İdarenin bütünlüğü ilkesi ise idari vesayet ve hiyerarşi ile sağlanır. İki farklı kamu tüzel kişiliği arasında olan ve idarenin bütünlüğünü sağlamaya yönelik yetki, idari vesayet yetkisidir. Bu kapsamda merkezi idare ile mahalli idare arasındaki ilişki idari vesayet olacaktır. Nitekim Anayasa nın 127. maddesinde de merkezi idare ile mahalli idareler arasında idari vesayet açık bir biçimde öngörülmüştür. 127/5 hükmüne göre merkezi idare, mahalli idareler üzerinde kanunda belirtilen usuller ve esaslar çerçevesinde idari vesayet yetkisine sahiptir. Anayasa nın amir hükmü gereğince mahalli idareler üzerinde idari vesayet yetkisi ancak kanunla öngörülebilecektir.  6 İlgili bent şu şekildedir:  A) Memur: Mevcut kuruluş biçimine bakılmaksızın, Devlet ve diğer kamu tüzel kişiliklerince genel idare esaslarına göre yürütülen asli ve sürekli kamu hizmetlerini ifa ile görevlendirilenler, bu Kanunun uygulanmasında memur sayılır. Yukarıdaki tanımlananlar dışındaki kurumlarda genel politika tespiti, araştırma, planlama, programlama, yönetim ve denetim gibi işlerde görevli ve yetkili olanlar da memur sayılır.  7 İlgili fıkra şöyledir:  Merkezi idare, mahalli idareler üzerinde, mahalli hizmetlerin idarenin bütünlüğü ilkesine uygun şekilde yürütülmesi, kamu görevlerinde birliğin sağlanması, toplum yararının korunması ve mahalli ihtiyaçların gereği gibi karşılanması amacıyla, kanunda belirtilen esas ve usuller dairesinde idari vesayet yetkisine sahiptir.  18Serkan ÇINARLI, Kerim AZAK                                                                      NKÜ Hukuk Fakültesi Dergisi 2021/1  İdari vesayet yetkisine ilişkin bu açıklamalardan sonra merkezi idarenin başı olan cumhurbaşkanının, mahalli idare personelinin de disiplin amiri olarak öngörülmesini idari vesayet  yetkisi  ışığında  değerlendirmek  gerekecektir.  Öncelikle  belirtmek  gerekir  ki cumhurbaşkanının, mahalli idarelerin personelinin disiplin amiri olması bir idari vesayet yetkisi niteliği taşımaktadır. Doğrudan yönetmelik maddesini değerlendirmek yerine yönetmeliğin dayanağı olan 657 sayılı Kanun un 134. maddesini incelemek gerekir.  657 sayılı Kanun un 134. maddesinde disiplin kurullarının oluşumu, hangi memurlar hakkında karar verebilecekleri, disiplin amirlerinin tayin ve tespitinde uygulanacak esaslar gibi hususların cumhurbaşkanınca çıkarılacak yönetmelikle düzenleneceği belirtilmiştir. Kanunun bu maddesini idari vesayet ilkeleri kapsamında değerlendirmek gerekirse belirtmek gerekir ki idari vesayet yetkisi sınırlı ve istisnai bir yetki olup bu nedenle dar yorumlanması gerekir. Zira esas olan mahalli idarelerin özerkliğidir. Bu kapsamda 657 sayılı Kanun un 134. maddesine bakıldığında verilen yetki  disiplin amirlerinin tayin ve tespitinde uygulanacak esaslar  ın düzenlenmesine ilişkin olup disiplin amirlerinin mahalli idareleri de kapsar biçimde tayin ve tespiti değildir. Bir başka ifade ile çıkarılan yönetmelikte disiplin amirlerinin ne şekilde ve nasıl tayin ve tespit edileceğinin düzenlenmesi gerekir. Bu yönüyle kanımızca cumhurbaşkanının, mahalli idareleri de kapsar biçimde disiplin amiri olarak belirlenmesi idari vesayete ilişkin Anayasal hükümlere ve 657 sayılı Kanun a aykırıdır. Ancak ortaya çıkan bu sorunun esas sebebi de kanımızca 657 sayılı Kanun un 134. maddesidir. Mahalli idareler üzerindeki idari vesayet yetkisinin Anayasa ya uygun olarak kanunda açık bir şekilde düzenlenmesi gerekirdi. Mülga yönetmelikte kamu idarelerinin çıkaracağı özel yönetmeliklerle diğer disiplin amirlerini belirlemesine ilişkin hüküm yeni yönetmelikle korunmuş olmakla birlikte mahalli idareler ve mahalli idare birlikleri bakımından diğer disiplin amirlerini belirlenmesine ilişkin yönetmeliğin  İçişleri  Bakanlığı  ile  Çevre  ve  Şehircilik  Bakanlığınca  müşterek  olarak çıkarılacağı düzenlenmiştir. Bu kapsamda belediyeler, bağlı kuruluşları, il özel idareleri ve mahalli  idare  birlikleri  diğer  disiplin  amirlerini  belirleme  yetkisini  artık  haiz  değildir. Cumhurbaşkanının, mahalli idarelerin memurlarının da disiplin amiri olarak belirlenmesine ilişkin açıklamalarımızda da belirttiğimiz üzere devlet tüzel kişiliğinden ayrı bir kamu tüzel  8 İlgili fıkra şu şekildedir:  Bu kurulların kuruluş, üyelerinin görev süresi, görüşme ve karar usulü, hangi memurlar hakkında karar verebilecekleri ve disiplin amirlerinin tayin ve tespitinde uygulanacak esaslar ile bunların yetki ve sorumlulukları gibi hususlar Cumhurbaşkanınca çıkarılacak yönetmelikle düzenlenir.  9  İdari vesayet yetkisi, hiyerarşik denetimde olduğu gibi genel bir yetki olmayıp kanunla çerçevesi çizilen sınırlar içerisinde kullanılması gereken istisnai bir yetkidir. İstisnailik ve kanunilik idari vesayetin en belirgin iki temel özelliğidir. Bu bağlamda vesayet yetkisi mutlak bir kullanım zorunluluğunu da içermez. Anayasa da belirtilen amaç ve çerçeve içinde kalmak koşuluyla bu yetkinin kapsam ve sınırını belirleme yetkisi kanun koyucuya aittir.  -AYM, E.2019/80, K.2019/85, 14.11.2019, RG. 13.2.2020, S. 31038 19Serkan ÇINARLI, Kerim AZAK                                                                      NKÜ Hukuk Fakültesi Dergisi 2021/1  kişiliğine sahip mahalli idarelerin disiplin amirlerinin belirlenmesi esasında bir idari vesayet yetkisi  kapsamında  olacaktır.  Bu  yetkinin  hukuka  uygun  olması  ise  Anayasa nın  ilgili hükmünde de belirtildiği üzere kanunda açık bir biçimde öngörülmesine bağlıdır. Ancak ne 657 sayılı Kanun da ne de bir başka kanunda böyle bir idari vesayet yetkisi açık bir biçimde öngörülmüştür. O hâlde İçişleri Bakanlığı ile Çevre ve Şehircilik Bakanlığınca çıkarılacak yönetmelik  ile  mahalli  idarelerin  disiplin  amirlerinin  belirlenmesi  idari  vesayete  ilişkin Anayasal ilkelere uygun görünmemektedir. B.  Disiplin Amirlerine İlişkin Diğer Düzenlemeler Disiplin  amirlerine  ilişkin  dikkat  çeken  ilk  düzenleme  disiplin  amirliği  yetkisinin devredilemeyeceği hükmüdür (m. 7/3). Mülga yönetmelikte ve 657 sayılı Kanun da yetki devrini yasaklayan bir hüküm olmamakla birlikte öğretide, disiplin yetkisinin belirli kişilere veya makamlara açıkça verilmesinden dolayı devredilemeyeceği görüşü ifade edilmekteydi. Danıştay da aksi yönde kararları olsa da disiplin cezalarında yetkinin devredilemeyeceği yönünde kararlar vermekteydi. Yeni yönetmelik ile disiplin cezalarında yetki devri açık bir biçimde yasaklandığından yetki devri yapılması hukuka aykırı olacaktır. Bir  diğer  önemli  düzenleme  ise  vekalet  durumunda  disiplin  amiri  yetkilerinin kullanılabileceğine ilişkindir (m. 5/5). Buna göre disiplin amiri olarak belirlenen kadrolara vekalet  edenler  de  görevi  yürüttükleri  sürece  disiplin  yetkilerini  haiz  olacaktır.  Mülga yönetmelikte bu hususa ilişkin bir düzenleme mevcut değildi. Öğretide, aslın hukuki olarak sahip  olduğu  bütün  yetkileri  kullanabilen  vekilin,  dolu  kadroya  vekalet  etmesi  hâlinde gündelik ve rutin iş ve işlemleri yaparak geleceğe dönük işlemleri gerçekleştirmemesi gerektiği görüşü hâkimdir. Bu kapsamda disiplin amirine vekalet eden vekilin de disiplin işlemlerini yapmayarak asla bırakması gerektiği ileri sürülmekteydi. Her ne kadar bu görüş ileri sürülse de vekilin disiplin işleri yapmasının önünde hukuki bir engel bulunmamaktadır. Nitekim yeni  10 Cemil Kaya, ‘Memur Disiplin Suç ve Cezalarına ve Disiplin Soruşturmasına Hakim Olan Temel İlkeler  (2005) 38(2) Amme İdaresi Dergisi 61, 74-75; Adil Bucaktepe, ‘Disiplin Makamlarının Disiplin Cezası Verme Yetkileri Üzerine Bir Değerlendirme  (2015) 19(2) Ankara Hacı Bayram Veli Üniversitesi Hukuk Fakültesi Dergisi 199, 208;  Onur  Karahanoğulları,  ‘Memur  Disiplin  Hukukunun Niteliği  ve  İlkeleri   (1999)  8(3)  Çağdaş  Yerel Yönetimler Dergisi 55, 345 11 Dan. 12 D, E. 2016/2931, K. 2016/3216, 25.5.2016, <www.lexpera.com.tr> Erişim Tarihi: 04.05.2021 12 Dan. 8 D, E. 2011/4997, K. 2014/1878, 10.3.2014, <www.lexpera.com.tr> Erişim Tarihi: 04.05.2021 13 Lûtfi Duran, İdare Hukuku Ders Notları (1st ed., İstanbul Üniversitesi Yayınları 1982) 403; Ali D. Ulusoy, Yeni Türk İdare Hukuku (3rd ed., Yetkin Yayınları 2020) 399 14 Ulusoy (n 12) 399, dipnot 159; Duran (n 12) 403 15 Bucaktepe (n 9) 214 16 Dan. 12 D, E. 2012/10877, K. 2015/2681, 29.4.2015, <www.lexpera.com.tr> Erişim Tarihi: 04.05.2021 20Serkan ÇINARLI, Kerim AZAK                                                                      NKÜ Hukuk Fakültesi Dergisi 2021/1  yönetmelikte bu husus açık bir biçimde belirtilmiş ve dolu veya boş kadroya vekalet ayrımı yapılmaksızın vekilin disiplin amiri yetkilerini kullanabileceği hüküm altına alınmıştır. Uygulamada yetkili disiplin amirine ilişkin önemli sorunlardan birisi de soruşturulan memurun görev yerinin değişmesi durumunda yetkili disiplin amirinin kim olacağı idi. Yapılan düzenlemeye göre disiplin soruşturması açmaya ve başlatmaya yetkili disiplin amiri, disiplin suçu oluşturan fiil veya hâlin işlendiği tarihteki memurun görev yerindeki disiplin amirleri olacaktır (m. 24). Disiplin suçunun işlendiği sıradaki görev yerindeki disiplin amirinin yetkili olması kanımızca yerinde olmuştur. Zira disiplin suçunun işlendiği görev yerindeki kurumun delillere ulaşması daha kolay olacağı gibi disiplin cezalarının amacı olan kamu hizmeti düzeni ve kurum düzeninin korunması bakımından da disiplin suçunun işlendiği görev yerindeki kurumun  düzeni  de  sağlanmış  olacaktır.  Düzenleme  öncesi  duruma  bakmak  gerekirse Danıştay a göre aksi yönde kararları olmakla birlikte cezanın verildiği tarihteki disiplin amiri yetkili idi. Bir başka ifade ile disiplin suçu işleyen memurun sonrasında görev yeri değişirse yeni görev yerindeki disiplin amiri soruşturma başlatmaya ve disiplin cezası vermeye yetkili olmaktaydı. Son olarak belirtmek gerekir ki disiplin kurullarının kararları üzerine karar vermek için dosyanın disiplin amirine geldiği durumlarda disiplin amiri kararları gerekçeli olmalıdır (m. 27). Disiplin cezalarının gerekçeli olması kabul edilen bir husus olmakla birlikte yönetmeliğin 27.  maddesine  göre  ceza  verilmesine  yer  olmadığı  kararlarının  da  gerekçeli  olması gerekmektedir. Bu yönüyle 27. madde gerekçe ilkesine dönük önemli bir düzenlemedir.   17 Oğuz Sancakdar, Disiplin Yaptırımı Olarak Devlet Memuriyetinden Çıkarma ve Yargısal Denetimi (1st ed., Yetkin Yayınları 2001) 254 18 Zehreddin Aslan ve Halil Altındağ, Memurların Disiplin ve Ceza Soruşturması (2nd ed., Seçkin Yayıncılık 2019) 89; Sancakdar (n 16) 254 19 Dan. 12 D, E. 2016/9759, K. 2019/2021, 19.3.2019, <www.lexpera.com.tr> Erişim Tarihi 04.05.2021; Dan. 12 D, E. 2012/8023, K. 2013/8802, 26.11.2013, <www.lexpera.com.tr> Erişim Tarihi 04.05.2021; Bkz. aksi yönde Dan. 12 D, E. 2003/1341, K. 2004/2410, 13.9.2004, <www.lexpera.com.tr> Erişim Tarihi 04.05.2021 20  İdari işlem, o konuda yetkili olan kamu görevlisi ya da bir organın hukuk aleminde sonuç doğuran ve bu anlamda hukuk aleminde değişiklik meydana getiren idare açıklamalarıdır. İdari işlemin unsurlarından olan ve işlemin fiziki görünümü olarak tanımlanan şekil unsuru, öğretide farklı görüşler bulunmakla birlikte kural olarak idari işlemlerin yazılı şekil kuralına tabi olmasını ifade eder ve idari işlem olarak nitelenen yazılı belgenin bir takım bilgileri içermesi gerektiği de izahtan vareste bir husustur. Disiplin cezalarına ilişkin olarak tesis edilen işlemlerde öncelikle işlemin muhatabının, uygulanan disiplin cezasının ne olduğunun ve oran belirtilmesi gereken durumlarda hangi oranda uygulama yapıldığının, işleme dayanak alınan mevzuat hükmünün ve disiplin cezasına gerekçe yapılan fiilin açık biçimde belirtilmesi ve yetkili disiplin amirince usulüne uygun biçimde evrakın imzalanması hususları, bu kapsamda değerlendirilmesi gereken zorunluluklardır , Dan. 12 D, E. 2012/2159, K. 2016/152, 21.1.2016, <www.lexpera.com.tr> Erişim Tarihi 04.05.2021 21Serkan ÇINARLI, Kerim AZAK                                                                      NKÜ Hukuk Fakültesi Dergisi 2021/1  II-DİSİPLİN KURULLARINA İLİŞKİN DÜZENLEMELER Disiplin kurullarına ilişkin epey değişiklik mevcuttur. Bu değişikliklerden bir kısmı bazı disiplin kurulu üyelerinin belirlenmesine ilişkindir. Fakat disiplin kurulu üyelerinde değişiklik olsa da disiplin kurullarını tek tek incelemeyeceğiz. İnceleme konumuz disiplin kurullarının oluşumuna, görev sürelerine ve yetkilerine ilişkin genel usul ve esaslardaki düzenlemelerdir. Bu kapsamda ilk başta mahalli idareler bakımından yüksek disiplin kurulu olarak İçişleri Bakanlığı  Yüksek  Disiplin  Kurulunun  kabul  edilmesi  657  sayılı  Kanun  çerçevesinde incelenecek ve daha sonra disiplin kurullarına ilişkin diğer düzenlemeler ele alınacaktır. İkinci kısımda disiplin kurulları ifadesi hem disiplin kurulunu hem de yüksek disiplin kurulunu kapsar şekilde kullanılmıştır.  A. Mahalli İdarelerin Yüksek Disiplin Kurulunun 657 Sayılı Kanun Çerçevesinde Değerlendirilmesi Yeni yönetmeliğin 17. maddesine göre mahalli idarelerin yüksek disiplin kurulu İçişleri Bakanlığı  Yüksek  Disiplin  Kuruludur.  Bu  düzenlemenin  657  sayılı  Kanun  çerçevesinde değerlendirilmesi  gerekir.  Cumhurbaşkanınca;  disiplin  kurullarının  oluşumunun,  hangi memurlar hakkında karar verebileceklerinin, disiplin amirlerinin tayin ve tespitine  ilişkin esasların  düzenlenmesinin  657  sayılı  Kanun un  134.  maddesi  gereğince  olduğunu  ifade etmiştik. Her ne kadar 134. madde böyle bir yetki veriyor olsa da disiplin kurulları belirlenirken 657 sayılı Kanun un diğer hükümlerinin de dikkate alınması gerekir. 657 sayılı Kanun un 126. maddesinin 2. fıkrasına göre devlet memurluğundan çıkarma cezaları  memurun bağlı bulunduğu kurumun yüksek disiplin kurulun tarafından  verilmesi gerekmektedir. Yine 134. maddenin  Disiplin ve soruşturma işlerinde kanunlarla verilen görevleri yapmak üzere Kurum merkezinde bir Yüksek Disiplin Kurulu …bulunur  ifadesi de her kurum merkezinde bir yüksek disiplin kurulu kurulması gerektiğini ifade etmektedir. O hâlde disiplin kurullarının oluşumuna ilişkin düzenleme yapılırken her kurumun kendi yüksek disiplin kurulunun oluşturulması 657 sayılı Kanun un 126/2 ve 134. maddelerinin gereğidir.  Hâl böyle iken mahalli idareler bakımından yüksek disiplin kurulu olarak İçişleri Bakanlığı Yüksek Disiplin Kurulunun kabul edilmesi kanuna aykırıdır. Aksinin kabulü hâlinde bir belediyede çalışan memura verilen devlet memurluğundan çıkarma cezası memurun bağlı bulunduğu kurumun yüksek disiplin kurulunca değil, başka bir kurumun yüksek disiplin kurulunca verilmiş olacaktır. Bu ise kanunun açık ifadesine aykırılık oluşturacaktır. Kaldı ki disiplin amirleri için de ifade ettiğimiz üzere mahalli idareler bakımından kullanılacak bu yetki 22Serkan ÇINARLI, Kerim AZAK                                                                      NKÜ Hukuk Fakültesi Dergisi 2021/1  idari vesayet yetkisi niteliğinde olduğundan bu yetkinin kanunda açık bir biçimde öngörülmesi gerekir.  Bütün bunların yanında 657 sayılı Kanun un 134. maddesinin hem mahalli idareleri hem de merkez teşkilatı içerisinde yer alan kurumları kapsar biçimde bir düzenleme getirmesi de oldukça sorunludur. Zira aynı maddenin bir yandan idari vesayet yetkisi kapsamında dar yorumlanması gerekirken bir yandan merkez teşkilatı için daha geniş ve farklı yorumlanması gerekmektedir. Bu ise kanun yapım tekniğine uygun olmadığı gibi Anayasa nın 127/5 fıkrasına da aykırıdır. Bu noktada en iyi çözüm bu konunun yasa koyucu tarafından idari vesayete tabi kurumlar için yeniden düzenlenmesidir. B.  Disiplin Kurullarına ve Yetkilerine İlişkin Düzenlemeler Disiplin kurullarına ve yetkilerine ilişkin birtakım düzenlemeler yapılmıştır. Sırasıyla bunlara değinmek ve bu düzenlemeleri değerlendirmek gerekir. Yeni düzenleme ile disiplin kurulları üyelerinin görev süresinde değişikliğe gidilmiş ve disiplin kurullarının üyelerinin görev süresi iki yıldan üç yıla çıkarılmıştır (m. 19/1). Süresi dolan üyeler aynı usulle yeniden görevlendirilebilecektir. Mülga yönetmeliğe göre aylıktan kesme veya kademe ilerlemesinin durdurulması cezası alanlar bu cezalar özlük dosyasından silinse bile disiplin kurullarında görevlendirilemezken yeni yönetmeliğe göre aylıktan kesme cezası  alanlar  5  yıl,  kademe  ilerlemesinin  durdurulması  cezası  alanlar  10  yıl  süre  ile görevlendirilemeyecektir (m. 19/2). Bir başka deyişle ilgili fıkradaki süreler geçtikten sonra aylıktan kesme veya kademe  ilerlemesinin durdurulması cezası  alanlar, bu cezalar özlük dosyasından silinmese bile disiplin kurullarında görevlendirilebilecektir.  Kurul toplantılarına katılamayacak olanlara ilişkin de değişiklik yapılmıştır. Kurul üyeleri ikinci derece dâhil bu dereceye kadar kan ve sıhri hısımlarına ilişkin toplantılarına katılamazken yeni düzenleme ile üçüncü dereceye kadar kan ve sıhri hısımlarına  ilişkin toplantılara katılamayacaktır (m. 22/4). Yine mülga yönetmelikte yer alan üyelerin, atanmasına yetkili oldukları memurlara ilişkin olan toplantılara katılma yasağına yeni yönetmelikte yer verilmemiştir.  Mülga yönetmelikte soruşturmacının, soruşturma yaptığı memura ilişkin toplantılara katılıp katılamayacağına ilişkin bir hüküm bulunmasa da Danıştay, soruşturmacının ceza vermeye yetkili kurul içerisinde yer almasını tarafsızlık ilkesine aykırı bulmakta idi. Yeni  21 Dan. 12 D, E. 2016/7204, K. 2018/1246, 21.3.2018, <www.lexpera.com.tr> Erişim Tarihi 04.05.2021 23Serkan ÇINARLI, Kerim AZAK                                                                      NKÜ Hukuk Fakültesi Dergisi 2021/1  yönetmelik ile soruşturmacının, soruşturulana ilişkin toplantılara katılması yasaklanmıştır (m. 22/4). Bu noktada soruşturmacının disiplin kurullarına katılamayacağının açık bir biçimde düzenlenmiş olması yerinde olmuştur. Disiplin kurullarının kararlarının yazımına ilişkin yapılan değişiklik ise karara karşı başvuru yolları ve sürelerinin karar metninde gösterilmesi gerekliliğidir (m. 23). Esasında Anayasa nın 40/2 maddesi uyarınca devlet, işlemlerinde başvuru yolları ve mercileri ile süreleri göstermek zorundadır. Anayasa nın bu fıkrasının bir yansıması olan yönetmelik hükmünün etkisi  özellikle  disiplin  cezalarına  itirazda  görülecektir.  Zira  Danıştay  İDDK  içtihadı doğrultusunda genel dava açma süresinin uygulandığı disiplin cezalarında başvuru yollarının gösterilmemesi dava açma süresini etkilemeyecektir. Ancak itiraz süresinin başlaması için gerek Anayasa madde 40/2 gerekse yeni yönetmeliğin 23. maddesi uyarınca itiraz süresi ve itiraz merciin gösterilmesi gerekir. Aksi hâlde itiraz süresi başlamayacak ve 7 günlük süre geçtikten sonra yapılan itiraz da süresi içinde yapılmış kabul edilecektir. Nitekim Gaziantep Bölge İdare Mahkemesi yeni yönetmelik yürürlüğe girmeden önce bir kararında bu yönde karar vermiştir. Yönetmeliğin bu hükmü ile de yargı içtihadının bu yönde oluşması hak arama özgürlüğüne de uygun olacaktır. Yetkili disiplin amirlerinin belirlenmesine ilişkin benzer bir düzenleme yetkili disiplin kurulu bakımından yapılmıştır. Buna göre yetkili disiplin kurulu, disiplin suçu teşkil eden fiil veya hâllerin işlendiği esnada memurun görev yerindeki disiplin kuruludur (m. 25). Ancak ilgili hükmün devamında bu yetkiye ilişkin bazı istisnalara yer verilmiştir.  22  Ancak, idari işlemlerin nitelikleri gereği özel yasalarda, genel dava açma süreleri dışında ayrı dava açma sürelerinin öngörülmüş olması halinde, idare tarafından idari işlemlerin nitelikleri ve tabi oldukları dava açma süreleri gösterilmedikçe özel dava açma sürelerinin işletilmesine olanak bulunmadığından, Anayasa nın 40. maddesi hükmü uyarınca, özel dava açma süresine tabi olmasına rağmen, bu hususun idari işlemde açıklanmaması halinde, dava konusu idari işlemin tebliği tarihinden itibaren, özel dava açma süresinin değil, 60 günlük genel dava açma süresinin uygulanması gerektiği sonucuna varılmaktadır. Dava dosyanın incelenmesinden, Devlet memurluğundan çıkarma cezası ile cezalandırılmasına ilişkin dava konusu işlemin davacıya 18/11/2011 tarihinde tebliğ edildiği, davanın ise dava açma süresinin son günü olan 17/01/2012 tarihinden on gün sonra 27/01/2012 tarihinde açıldığı anlaşılmakta olup, usulüne uygun tebliğ olunan idari işlem üzerine 2577 sayılı Yasa'da açıkça belirtilen ve ilgililerce de bilindiğinin kabulü gereken genel dava açma süresi olan 60 günlük dava açma süresi geçirildikten sonra açılan bu davanın süre aşımı nedeniyle esasının incelenme  olanağı  bulunmamaktadır.   –  Dan.  İDDK,  E.  2017/2905,  K.  2019/857,  4.3.2019, <www.lexpera.com.tr> Erişim Tarihi 04.05.2021 23  Olayda; dava konusu işlem içeriğinde disiplin cezasına karşı itiraz süresi ve itiraz yolunun gösterilmemesi nedeniyle davacının 18/10/2016 tarihli itirazının Anayasanın 40.maddesi gereğince süresinde yapılan bir başvuru olarak değerlendirilmesi gerektiğinden, söz konusu başvurusu sonrasında tesis edilen itirazın reddine ilişkin 11/11/2016 tarih ve 85490 sayılı Dicle Üniversitesi Rektörlüğü Ziya Gökalp Eğitim Fakültesi Dekanlığı kararının 25.11.2016 tarihinde davacıya tebliği üzerine kesinleşen uyarma cezasına dair disiplin işlemine karşı yasal 60 günlük süre içinde 05/12/2016 tarihinde açılan işbu davanın süresinde olduğu anlaşıldığından, davanın süreaşımı nedeniyle reddine dair İdare Mahkemesi kararında hukuki isabet bulunmamıştır  – Gaziantep 3 BİM, E. 2017/1106 K. 2017/1510, 3.11.2017, <www.lexpera.com.tr> Erişim Tarihi 04.05.2021 24Serkan ÇINARLI, Kerim AZAK                                                                      NKÜ Hukuk Fakültesi Dergisi 2021/1  III-DİSİPLİN SORUŞTURMASINA VE DİSİPLİN CEZALARININ GERİ ALINMASINA İLİŞKİN DÜZENLEMELER Devlet Memurları Disiplin Yönetmeliği nin, mülga yönetmelikten en önemli farklı disiplin soruşturması sürecine ilişkin düzenlemelere yer vermiş olmasıdır. Mülga yönetmelikte sadece disiplin amirleri ve disiplin kurulları ve bunların yetkileri düzenlenmişti. Bu yönüyle yeni yönetmelik disiplin soruşturması sürecine dair bazı önemli düzenlemeleri beraberinde getirmiştir. Bu düzenlemelerin bir kısmı memur disiplin rejimine ilişkin Danıştay içtihadı doğrultusunda  yapılmıştır.  Aşağıda  bu  düzenlemeleri  açıklarken  de  bu  hususa  ayrıca değineceğiz. Bu noktada şu hususu da ifade etmek gerekir ki yeni yönetmeliğin dayanağı 3. maddeye göre 657 sayılı Kanun un 134. maddesidir. Hâlbuki 134. madde incelendiğinde yönetmelikle düzenlenecek konular arasında soruşturma sürecinin sayılmadığı görülmektedir. 134. madde aslında disiplin amirlerinin tespitinde uygulanacak esaslar ile bunların yetki ve sorumlulukları, disiplin kurullarının oluşumunun, üyelerinin görev süresinin, karar ve görüşme usulü gibi huşuların düzenlenmesini yönetmeliğe bırakmıştır. A. Soruşturmacının Atanması ve Yetkileri Yeni yönetmeliğin getirdiği önemli düzenlemelerden birisi disiplin soruşturmasının soruşturmacı eliyle yapılmasının zorunlu tutulmasıdır. Yönetmeliğin 28/2 maddesine göre disiplin  soruşturmaları,  görevlendirilen  bir  muhakkik  veya  teftiş,  denetim  ve  soruşturma yapmakla görevli memur eliyle yapılır. Hükmün yorumundan çıkan sonuç, disiplin amirinin bu konuda bir takdir yetkisi olmadığı ve soruşturmayı, bir soruşturmacı eliyle yapmasının bağlı yetki olduğudur.  657 sayılı Kanun da soruşturmanın soruşturmacı eliyle yapılması zorunlu tutulmamış, hatta kanunda soruşturmacı eliyle yapılabileceğine ilişkin bir hüküm de bulunmamaktadır. Ancak Danıştay, soruşturmacı atanmasını disiplin soruşturmaları bakımından temel bir ilke kabul etmekte ve tarafsızlığın sağlanabilmesi için soruşturmacının, cezayı tayin edecek disiplin amirinden bir başka kimse olması gerektiği yönünde içtihat etmekte idi. Danıştay bunun da ötesinde soruşturmacının, soruşturulan ile aynı veya soruşturulandan daha üst bir  24 Dan. 12 D, E. 2012/13342, K. 2016/2175, 13.4.2016, <www.lexpera.com.tr> Erişim Tarihi 05.05.2021 25 Dan. 12 D, E. 2012/8786, K. 2015/6560, 7.12.2015, <www.lexpera.com.tr> Erişim Tarihi 05.05.2021; Dan. 12. D, E. 2013/6241, K. 2016/3199, 25.5.2016, <www.lexpera.com.tr> Erişim Tarihi 05.05.2021 25Serkan ÇINARLI, Kerim AZAK                                                                      NKÜ Hukuk Fakültesi Dergisi 2021/1  görevde ve unvanda olması gerektiğini içtihat etmekte idi. Nitekim yeni yönetmelikte bu yönde  de  bir  düzenleme  yapılmıştır.  Yönetmeliğin  28/3  maddesine  göre  görevlendirilen soruşturmacı, soruşturulan memurdan hiyerarşik olarak alt seviyede olamayacaktır. Bu husus soruşturmacının tarafsızlığını sağlamaya yönelik olduğundan oldukça önemlidir. Bu yönüyle böyle bir düzenlemenin içtihat doğrultusunda yapılmış olması yerindedir. Soruşturmacıya ilişkin bir diğer önemli husus ise yönetmeliğin 29/1 maddesidir. İlgili maddeye göre soruşturmacı, savunma isteme ve disiplin cezası verme yetkisi hariç disiplin amirinin bütün yetkilerini haizdir. Soruşturmacının savunma alma yetkisine sahip olmamasına ilişkin değerlendirme aşağıda yapıldığından burada tekrar bir açıklama yapılmayacaktır. Yönetmeliğin 29/3 maddesinde de soruşturma raporunun asgari hangi bölümlerden oluşacağı düzenlenmiştir. Buna göre soruşturma raporunda   Giriş bilgileri ,  Maddi delil ve belgeler ,  İfade ve bilgisine başvurulanlar ,  Konuya ilişkin mevzuat ,  Değerlendirme ve kanaat  ile ihtiyaca göre oluşturulan diğer bölümler  bulunmalıdır. Savunma alma ve disiplin cezası verme yetkisine sahip disiplin amiri ve disiplin kurullarının hukuka ve maddi vakıaya uygun karar vermesinde soruşturma raporu kritik bir öneme sahiptir. Soruşturma sürecinin anatomisini ortaya koyan raporun belirli bir düzende olması ve gerek nihai karar için gerekse yargısal  denetim  için  bazı  bilgileri  içermesi  gerektiğinden  ilgili  düzenleme  önem  arz etmektedir. Bu çerçevede soruşturmacı, soruşturma raporunu yönetmelikte belirtilen bölümlere yer vererek hazırlamalıdır. B.  Savunma Alınması Yeni  yönetmeliğin  29.  maddesinin  1.  fıkrasından,  soruşturmacının  savunma  alma yetkisine sahip olmadığı açık bir biçimde anlaşılmaktadır. Yine yönetmeliğin 30. maddesine göre savunma disiplin amiri tarafından istenecektir. Bu iki hüküm birlikte değerlendirildiğinde soruşturmacının artık savunma alma yetkisinin olmadığını ifade edebiliriz. Bu düzenlemeyi değerlendirmeden önce 657 sayılı Kanun un ilgili hükmünden de bahsetmek gerekir. 130. maddenin 2. fıkrasında  soruşturmayı yapanın veya yetkili disiplin kurulunun … verdiği süre içinde … savunmasını yapmıyan memur…  ifadesine yer verilmiştir. Soruşturmayı yapan  26 Dan. İDDK, E. 1985/141, K. 1986/18, 14.3.1986, <www.lexpera.com.tr> Erişim Tarihi 05.05.2021; Dan. 12 D, E. 2012/11226, K. 2016/3584, 7.6.2016, <www.lexpera.com.tr> Erişim Tarihi 05.05.2021 27 Celâl Işıklar, Teoride ve Uygulamada Kamu Disiplin Yaptırımları (1st ed., Adalet Yayınevi 2019) 260; Oğuz Sancakdar, Elif Altınok Çalışkan, Gizem Dursun, Serkan Seyhan ve Pınar Yağcı, Disiplin Hukuku (1st ed., Turhan Kitabevi 2019) 220-221 26Serkan ÇINARLI, Kerim AZAK                                                                      NKÜ Hukuk Fakültesi Dergisi 2021/1  ibaresinin soruşturmacıyı mı disiplin amirini mi yoksa her ikisini de mi işaret ettiği açık olmasa da uygulamada soruşturmacı savunmayı almaktaydı.  Öğretide kabul edilen görüşe göre ise savunma hakkının yetkili disiplin amiri ve kurullar önünde de kullandırılması gerekmektedir. Bu bakımdan savunmayı, disiplin amirinin alması savunma hakkına uygun olacaktır. Buna katılmakla birlikte soruşturmacının savunma alma yetkisinin  tamamen  elinden  alınmış  olması  kanımızca  memurların  aleyhine  sonuçlar doğurabilecektir. Zira uygulamada çoğunlukla soruşturmacının raporuna ve önerisine uygun olarak işlem tesis edilmektedir. Bu sebeple soruşturmacının savunma alabilmesi soruşturulan açısından gereklidir. Bütün bunlardan dolayı disiplin amirinin savunma alma yetkisinin açık bir biçimde düzenlenmiş olması olumlu olmakla birlikte soruşturmacının savunma alma yetkisinin olmaması olumsuz niteliktedir ve bu durum disiplin soruşturmalarının hukuka uygun bir şekilde sonuçlandırılmasını bir anlamda güçleştirmiştir. Bu noktada şu hususu da belirtmek gerekir ki soruşturmacının savunma alma yetkisi olmasa da soruşturmayı gerçekleştirirken soruşturulanın ifadesini alma yetkisini haizdir. Zira disiplin soruşturmaları ile maddi gerçek ortaya çıkarılmaya çalışılır. Bu kapsamda olayın aydınlatılması için soruşturulanın ifadesi dâhil birçok delilin toplanması gerekir. Delilleri toplayarak  maddi  gerçeği  ortaya  çıkaracak  olan  ise  soruşturmacıdır.  Bu  doğrultuda soruşturmacı ifade de alabilecektir. Nitekim yönetmelikte de soruşturmacının, disiplin amirinin ceza verme ve savunma alma yetkisi dışında bütün yetkilere sahip olduğu düzenlenmiştir. İfade, isnat edilen disiplin suçuna ilişkin olarak soruşturulanın yaptığı açıklamalar iken savunma bir hak olup belirli usul ve şekilde soruşturulanın savunmasının alınması gerekir. Bir başka deyişle savunma, Anayasal bir hakktır ve bu hakkın kullanılması için kişinin üzerine atılı disiplin suçunu, bunun dayanaklarını ve delillerini ve diğer bazı hususları öğrenmesi ve kendisine belirli bir süre tanınması gerekir. İfade ise soruşturulanın olaya ilişkin bilgi ve görgülerinin öğrenilmesidir. O hâlde savunma ile ifade farklı şeylerdir ve soruşturmacının,  28 Kaya (n 9) 83 29 Zehreddin Aslan, ‘Kamu Personelinin Disiplin Hukukundan Kaynaklanan Sorunları  Kamu Personeli Sorunları İdare Hukuku Sempozyumu Eskişehir 4-5 Nisan 2003 (Anadolu Üniversitesi Yayınları 2004) 25; İbrahim Pınar ve Öner Çalışkan, Açıklamalı-İçtihatlı Disiplin Suç ve Cezaları & Disiplin Soruşturması (2. baskı, Seçkin Yayınları 2020) 287 30 Disiplin soruşturmalarında deliller için bkz. Veysel Candan Canoğlu, ‘Disiplin Soruşturmasında Delil ve İspat  (2018) 31(138) Türkiye Barolar Birliği Dergisi, 231-272 31  Ancak, ifade; tanık veya sanıkların belirli bir olay hakkında yargı organlarına yaptıkları açıklamalar şeklinde tanımlanmakta olup, yukarıda belirtilen Anayasa ve Yönetmelik hükmündeki savunmadan farklıdır. Savunma ise; sanığın, üstüne atılan suçtan dolayı yasal bütün haklarını kullanarak gerekli gördüğü biçimde kendini koruması veya savunması olarak tanımlanabilmekte olup, ayrıca savunma isteme yazısının neleri içermesi gerektiği mevzuatta açıkça belirtilmiştir. Bu bağlamda, ifade savunmadan daha dar bir anlam içermektedir.  –Dan. 8 D, 27Serkan ÇINARLI, Kerim AZAK                                                                      NKÜ Hukuk Fakültesi Dergisi 2021/1  soruşturulanın beyanını alması mümkündür. Fakat soruşturmacının aldığı beyanlar savunma olmayacaktır.  Soruşturmacı,  savunma  adı  altında  soruşturulanın  beyanını  alsa  da  alınan beyanlar  savunma  değil,  ifade  olarak  kabul  edilecektir.  Çünkü  yeni  düzenlemeye  göre soruşturmacının savunma alma yetkisi bulunmamaktadır. Savunma istemine ilişkin bir diğer düzenleme ise savunma istem yazısının içeriğine ilişkindir. Yönetmeliğin 30/2 maddesine göre savunma istem yazısında soruşturulan hakkındaki iddialar, iddiaların dayanağı olan deliller, soruşturulana isnat edilen fiil veya hâlin hukuki nitelendirmesi ve bu nitelendirmenin hangi disiplin suçu kapsamına girdiğinin kanunun ilgili maddesinin bent ve alt betleri ile belirtilmesi gerekir. Bu düzenleme oldukça yerindedir. Zira Danıştay da savunma hakkının usulüne uygun kullandırılması için savunma istem yazısının savunmayı mümkün kılacak nitelikte olması ve savunma istem yazısında isnat edilen fiil, bu fiilin hukuki nitelendirmesi gibi hususların bulunması gerektiğine içtihat etmektedir. C. Disiplin Cezalarının Geri Alınması Disiplin cezalarının geri alınmasının hukuken mümkün olmadığı Danıştay içtihadı ile kabul  edilmiştir.  Ancak  bu  durum  öğretide  eleştirilmekte  ve  hukuka  aykırı  disiplin cezalarının  geri  alınabileceği  belirtilmektedir.  Ancak  yeni  yönetmeliğin  34/1  maddesi uyarınca kesinleşmiş disiplin cezaları, kanuni düzenlemeler ve yargı kararının gerektirdiği hâller hariç idari işlemle geri alınamaz, ortadan kaldırılamaz veya değiştirilemez. Disiplin cezasının kesinleşmesi ile anlatılmak istenen idari yönden kesinleşmedir. 657 sayılı Kanun un  E. 2012/5560, K. 2018/1672, 26.3.2018, <www.lexpera.com.tr> Erişim Tarihi 07.05.2021. Bkz. aynı yönde Dan. 8 D, E. 2016/14196, K. 2020/556, 5.2.2020, <www.lexpera.com.tr> Erişim Tarihi 05.05.2021 32 Dan. İDDK, E. 2018/3409, K. 2020/49, 20.1.2020, <www.lexpera.com.tr> Erişim Tarihi 05.05.2021. 33 Dan. İDDK, E. 2007/1846, K. 2011/6, 17.2.2011, <www.lexpera.com.tr> Erişim Tarihi 05.05.2021; Dan. 5. D., E. 2016/17236, K. 2017/21244, 17.10.2017, <www.lexpera.com.tr> Erişim Tarihi: 05.05.2021 34 F. Ebru Gündüz,  Disiplin Cezalarının Geri Alınması  (2016) 20(1) Ankara Hacı Bayram Veli Üniversitesi Hukuk Fakültesi Dergisi 411, 415. Bu yönde Danıştay 12. Dairesinin bir kararı şu şekildedir:  Danıştay'ın yerleşik içtihatlarıyla da kabul edildiği üzere ilgili yasal düzenlemeler çerçevesinde kesinleşen disiplin cezaları, disiplin cezalarını veren idari merciler yönünden bağlayıcı ve kesin nitelikte olup, idari mercilerin vermiş oldukları disiplin cezalarını geri almaları verdikleri disiplin cezası yerine bir başka disiplin cezası verme yoluna gitmeleri kural olarak olanaksızdır. Kamu hizmetinin belli bir düzen içerisinde yürütülmesi için gerekli önlemlerden olan disiplin cezası, niteliği gereği diğer idari işlemlerden farklı olup, disiplin cezası vermeye yetkili organlar, bu organların oluşumu, çalışma usulü, karar oluşturulması, bu kararlara itiraz ve bütün bu sürecin her aşaması için öngörülen süre koşullan ile disiplin cezası işlemi sıkı şekil şartına bağlı olarak uygulanabilmektedir. Bu özellik, disiplin cezasının yeni bir idari işlemle ortadan kaldırılmasına engeldir. Yetkili disiplin amiri ya da kurullarınca verilen disiplin cezaları ancak; bir yasama tasarrufu olan disiplin affı kanunu ile, bir yargı (iptal) karan ile ya da 657 sayılı  Kanun'un 133. maddesinde öngörülen şartların gerçekleşmesi durumunda sicil dosyasından silinmesi hallerinde ortadan kalkabilir.  –Dan. 12 D, E. 2016/7512, K. 2018/3400, 3.10.2018, <www.lexpera.com.tr> Erişim Tarihi 05.05.2021. Aynı yönde bkz. Dan. 8 D, E. 1998/4988,  K.  1998/3015,  12.10.1998,  <www.lexpera.com.tr>  Erişim  Tarihi  05.05.2021;  Dan.  12  D,  E. 2012/10097 K. 2016/1604, 23.3.2016, <www.lexpera.com.tr> Erişim Tarihi 05.05.2021 35 Bu yönde eleştiri için bakınız Gündüz (n 33) 415-416 36 Metin Günday, İdare Hukuku (10th ed., İmaj Yayınları 2015), 173; Duran (n 12) 423. 28Serkan ÇINARLI, Kerim AZAK                                                                      NKÜ Hukuk Fakültesi Dergisi 2021/1  135. maddesine göre süresi içinde itiraz edilmeyen disiplin cezaları kesinleşecektir. Yine disiplin cezasına yapılan itiraz reddedilmişse disiplin cezası kesinleşecektir. Yönetmeliğin ilgili hükmüne göre de kesinleşen disiplin cezaları bir başka idari işlemle geri alınamayacak, ortadan kaldırılamayacak veya değiştirilemeyecektir.  Kanımızca bütün disiplin cezaları yönünden bu şekilde bir hüküm tesis edilmesinin hakkaniyete aykırı sonuçlar ortaya çıkarması söz konusu olabilecektir. Keza hukuk devleti ilkesinin bir gereği olarak da ilgilisinin aleyhine olan hukuka aykırı idari işlemlerin geri alınması mümkün olmalıdır. Özellikle ceza mahkemesi kararlarının, disiplin soruşturmasına etkileri  düşünüldüğünde  ceza  yargılaması  neticesinde  fiilin  soruşturulan  tarafından işlenmediğine  veya  fiilin  sübut  bulmadığına  karar  verilmesi  durumunda  idari  yönden kesinleşmiş ve iptal davası açılmamış bir disiplin cezası geri alınamayacaktır. Bu ve benzeri durumlar  hukuk  devleti  ilkesine  aykırılık  teşkil  edecektir.  İlgili  düzenleme  her  ne  kadar Danıştay  içtihadı  doğrultusunda  yapılmış  ve  birtakım  faydalar  sağlıyor  olsa  da  yukarıda belirttiğimiz sebeplerle gözden geçirilmelidir. D. Memuriyeti Sona Erenler Hakkında Disiplin Soruşturması Yönetmeliğin dikkat çeken bir diğer hükmü ise memurluğu sona erenler hakkında yürütülen  disiplin  soruşturmasının  akıbetinin  ne  olacağına  dairdir.  Yönetmeliğin  34/3 maddesine göre ölüm hariç çeşitli nedenlerle memuriyeti sona erenler hakkında yürütülen disiplin  soruşturması  tamamlanacaktır.  Soruşturma  sonucunda  kesinleşen  disiplin  cezaları ilgililere  tebliğ  edilerek  karar  özlük  dosyasına  konulacaktır.  Soruşturulan  ve  ceza  alan memurun, memuriyete geri dönmesi hâlinde ise verilmiş ceza uygulanacaktır. Belirtmek  gerekir  ki  yönetmeliğin  bu  fıkrası  öncesinde  memuriyeti  sona  erenler hakkında  disiplin  cezası  verilip  verilemeyeceği  öğretide  tartışmalı  idi.  Bu  tartışmalara yönetmeliğin  ilgili  maddesi  ile  son  verilmiş  durmaktadır.  Fakat  ilgili  maddede  disiplin cezasının  657  sayılı  Kanun  ve  bu  yönetmelikte  öngörülen  usuller  çerçevesinde kesinleşmesinden  bahsedilmiştir.  Ancak  657  sayılı  Kanun a  göre  disiplin  cezasının kesinleşmesi verilen cezanın ilgilisine tebliği ve ilgilisinin de itiraz süresinde cezaya itiraz etmemesi  yahut  itirazın  reddedilmesi  hâllerinde  olacaktır.  Her  ne  kadar  bu  süreç  devlet memurluğu  sona  eren  kişi  hakkında  işletilebilse  de  teknik  olarak  disiplin  cezasının kesinleşmesinden  bahsetmek  pek  mümkün  durmamaktadır.  Zira  ilgilisi  hakkında  37 Bu konuda bkz. Ramazan Yıldırım ve Serkan Çınarlı, Türk İdare Hukuku Dersleri C. I (6. Baskı., Adalet Yayınevi 2020), 336-337 29Serkan ÇINARLI, Kerim AZAK                                                                      NKÜ Hukuk Fakültesi Dergisi 2021/1  uygulanmayan  ve  hukuki  bir  sonuç  doğurmayan  bir  disiplin  cezasının  kesinleştiğinden bahsedemeyiz. Ayrıca memurluğu sona eren bir kimseye disiplin cezasının tebliğ edilmesi, itiraz hakkının kullanılması gibi bazı hususlarda sorunlar çıkabilecektir. Bu yönüyle ilgili hükmün uygulamasının nasıl olacağına ilişkin belirsizliklerden olduğu görülmektedir.  SONUÇ Devlet Memurları Disiplin Yönetmeliği, gerek disiplin amirlerine ve disiplin kurullarına ilişkin  gerekse  disiplin  soruşturmalarına  ilişkin  önemli  düzenlemeler  içermektedir.  Bu düzenlemelere genel olarak baktığımızda bir kısmının Danıştay içtihadı doğrultusunda yapılmış düzenlemeler olduğu görülmektedir. Bir kısmı ise içtihatlar ve uygulamadan ayrılan nitelikte düzenlemelerdir. Yeni yönetmelik ile yapılan değişikliklerin bazıları üst hukuk normlarına uygunluk yönünden tartışmaya açıktır. Özellikle mahalli idarelerin disiplin amirinin cumhurbaşkanının, yüksek  disiplin  kurulunun  İçişleri  Bakanlığı  Yüksek  Disiplin  Kurulu  olarak  belirlenmesi Anayasa nın idari vesayet ilkelerine ve 657 sayılı Kanun a uygun görünmemektedir. Bu sorun tek  başına  yönetmelikten  kaynaklanmamakta,  kanuni  düzenlemelerin  yetersizliğinden  de kaynaklanmaktadır. Yönetmelikle  yapılan  düzenlemelerin  bir  kısmı  ise  disiplin  soruşturması  sürecine ilişkindir. Disiplin soruşturmasının, soruşturmacı eliyle yapılmasının ve savunmanın disiplin amiri  tarafından  alınmasının  zorunlu  tutulması  dikkat  çeken  düzenlemelerden  bazılarıdır. Esasında uygulamada, savunmayı soruşturmacı almakta iken yönetmelik ile soruşturmacının savunma alma yetkisinin olmadığı açık bir biçimde düzenlenmiştir. Ancak soruşturmacının savunma alma yetkisinin olmaması kanımızca önemli bir eksikliktir. Bu düzenlemeler dışında savunma  istem  yazısının  içeriğine  ilişkin  düzenleme  savunma  hakkının  kullandırılmasına ilişkin oldukça yerinde bir düzenleme olmuştur. Disiplin cezalarının geri alınması da Danıştay içtihadı doğrultusunda yasaklanmıştır. Öğretide Danıştay ın bu içtihadı hakkaniyete aykırı durumlar ortaya çıkarabileceğinden eleştirilmekte iken yönetmelikte bu eleştirilerin dikkate alınması gerekirdi.   Yürürlüğe girmesi ile geçici madde 1 deki istisna hariç devam eden soruşturmalar dâhil bundan sonraki bütün disiplin soruşturmalarında uygulanacak yönetmelik hükümlerinin bir kısmı ortaya bazı sorunlar ve hakkaniyete aykırı sonuçlar doğurabilecektir. Netice itibariyle yeni yönetmelik önemli düzenlemeler içerse de bazı yönlerden değişiklik yapılması ihtiyacı şimdiden mevcuttur.  30Serkan ÇINARLI, Kerim AZAK                                                                      NKÜ Hukuk Fakültesi Dergisi 2021/1",
     "Kaynakça": "Aslan Z,  Kamu Personelinin Disiplin Hukukundan Kaynaklanan Sorunları  in Kamu Personeli Sorunları  İdare  Hukuku  Sempozyumu  Eskişehir  4 5  Nisan  2003  (1st  ed.,  Anadolu Üniversitesi Yayınları 2004), 13 29.  Aslan Z and Altındağ H, Memurların Disiplin ve Ceza Soruşturması (2nd ed., Seçkin Yayıncılık 2019). Bucaktepe  A,   Disiplin  Makamlarının  Disiplin  Cezası  Verme  Yetkileri  Üzerine  Bir Değerlendirme  (2015) 19(2) Ankara Hacı Bayram Veli Üniversitesi Hukuk Fakültesi Dergisi Canoğlu V C,  Disiplin Soruşturmasında Delil ve İspat  (2018) 31(138) Türkiye Barolar Birliği Dergisi, 231 272. Duran L, İdare Hukuku Ders Notları (1st ed., İstanbul Üniversitesi Yayınları 1982).  Günday M, İdare Hukuku (10th ed., İmaj Yayınları 2015). Gündüz F E,  Disiplin Cezalarının Geri Alınması  (2016) 20(1) Ankara Hacı Bayram Veli Üniversitesi Hukuk Fakültesi Dergisi, 411 424. Işıklar C, Teoride ve Uygulamada Kamu Disiplin Yaptırımları (1st ed., Adalet Yayınevi 2019). Karahanoğulları O,  Memur Disiplin Hukukunun Niteliği ve İlkeleri  (1999) 8(3) Çağdaş Yerel Yönetimler Dergisi, 55 77. Kaya C,  Memur Disiplin Suç ve Cezalarına ve Disiplin Soruşturmasına Hakim Olan Temel İlkeler  (2005) 38(2) Amme İdaresi Dergisi, 61 87.  Pınar İ and Çalışkan Ö, Açıklamalı İçtihatlı Disiplin Suç ve Cezaları & Disiplin Soruşturması (2nd ed., Seçkin Yayınları 2020). Sancakdar O, Disiplin Yaptırımı Olarak Devlet Memuriyetinden Çıkarma ve Yargısal Denetimi (1st ed., Yetkin Yayınları 2001). Sancakdar O, Altınok Çalışkan E, Dursun G, Seyhan S and Yağcı P, Disiplin Hukuku (1st ed., Turhan Kitabevi 2019). Ulusoy A D, Yeni Türk İdare Hukuku (3rd ed., Yetkin Yayınları 2020). Yıldırım R and Çınarlı S, Türk İdare Hukuku Dersleri C. I. (6th ed., Adalet Yayınevi 2020).  3132"
}