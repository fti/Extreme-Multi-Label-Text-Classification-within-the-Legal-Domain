{
     "Tip": "Makale",
     "Dergi İsmi": "Tekirdağ Namık Kemal Üniversitesi Hukuk Fakültesi Dergisi ",
     "Üniversite İsmi": " ",
     "Gün": "12",
     "Ay": "05",
     "Yıl": "2021",
     "Cilt": " ",
     "Sayı": "1",
     "Başlık": "KAMU DAVASININ AÇILMASINDA GEÇERLİ OLAN İLKELER [KAMU DAVASININ (KOVUŞTURMANIN) KAMUSALLIĞI, DAVASIZ MUHAKEME OLMAZ, KAMU DAVASINDA MECBURİLİK (KOVUŞTURMA MECBURİYETİ), TAKDİRİLİK (MASLAHATA UYGUNLUK) İLKELERİ]",
     "Title": "APPLICABLE PRINCIPLES IN CLAMING THE PUBLIC CASE (THE PRINCIPLES OF; PUBLICITY OF THE PUBLIC PROSECUTION, NO TRIAL WITHOUT PUBLIC PROSECUTION, OBLIGATION OF PUBLIC PROSECUTION, PROSECUTORIAL DISCRETION) ",
     "Yazar İsmi": [

          "Yakup DURANOĞLU "
     ],
     "Danışman İsmi": "",
     "Anahtar Kelimeler": [
          "Kamu Davası", "İlkeler", "Takdirilik", "Kamu Davasında Mecburilik", "Nemo Iudex Sine Actore"

     ],
     "Keywords": [
          "Public Proseqution", "Principles", "Discretion", "Obligation In A Public Procesecution", "Nemo Iudex Sine Actore"
     ],
     "Özet": "Ceza muhakemesindeki temel amaçlardan birisi de maddi gerçeğe ulaşırken, toplumsal barış ile kişilerin gözetilmesi gereken temel hak ve özgürlükleri arasında bir denge kurulması ve ceza muhakemesindeki  statüsü  ne  olursa  olsun  kişilerin  ceza  adalet  sistemine  olan  güvenlerinin sarsılmamasını temin etmektir. Bu maksadın gerçekleştirilebilmesi için kamu davasının açılması ve sürdürülmesinde gözönünde bulundurulması gereken belirleyici ve yönlendirici fonksiyon üstlenen birtakım ilkeler bulunmaktadır. Çalışmamızda kamu davasının açılmasında geçerli olan bu ilkeler incelenmiştir.",
     "Abstract": "One of the main purpose in criminal procedure is to establish a balance between social peace and fundamental rights and freedoms of individuals, and to ensure that people's confidence in the criminal justice system is not undermined, regardless of their status in criminal procedure, while achieving the real truth. In order to achieve this goal, there are a number of principles that undertake a decisive and guiding function that must be taken into account in filling and maintaining a public lawsuit. In our study, these principles, which are applicable in claiming the public prosecution, have been examined.",
     "Metin": "Ceza yargılaması; niteliği itibarıyla kişi özgürlüğünü doğrudan etkilediğinden, biçimsel gerçekle yetinmemektedir. Ceza yargılamasının amacına ulaşması, toplumda ve kişilerde hiçbir şüphe  bırakmayacak  şekilde  gerçeğin  kendisine  ulaşılmasıyla  mümkündür.  Ceza muhakemesinin konusu suçtur. Suç, suçun mağduru olan bireyin haklarını zedelediği kadar toplum düzenine de zarar vermektedir. Suç ortaya çıktığında, suçu işlediği iddia olunan kişi, suçun  yöneldiği  birey  ve  toplum  ile  karşı  karşıya  kalmaktadır.  Sadece  suçlunun cezalandırılması,  toplum  düzeninin  korunması  ve  hukuk  güvenliği  açısından  yeterli görülmemelidir. Temel hak ve özgürlükler kapsamında, suçun mağduru olan kişi kadar suç işlediği iddia olunan hatta suçluluğu kesinleşen kişiye karşı da devletin birtakım yükümlülükleri bulunmaktadır. Ceza muhakemesi, amacına; muhakemenin, hukuk normlarıyla birlikte belirlenmiş olan ilkelere uygun gerçekleştirilmesiyle, sıfatı her ne olursa olsun her bir bireyin neticede ulaşılan sonuca herhangi bir şüphe duymaksızın güvenebilmesiyle ulaşabilecektir. Ceza muhakemesinin başlangıcından neticelenmesine kadar,  muhakemeye ışık tutan, belirleyici ve yönlendirici birtakım ilkeler bulunmaktadır. Muhakemenin her evresinde uyulması zorunlu bu ilkeler, tek başlarına muhakemenin evrelerinde belirleyici ve yönlendirici fonksiyon taşısalar da esasen birbirinin tamamlayıcısı niteliğindedirler.  I. GENEL OLARAK Dünyada  çeşitli  hukuk  sistemleri  bulunmakta  olup  bu  sistemler  soruşturmanın başlatılması ve yürütülmesi açısından değişik usuller öngörmüşlerdir. Türkiye nin de dâhil bulunduğu  sistem,  soruşturmayı  yürüten  makamın  kamu  davasını  açmak  üzere  harekete geçmesini kabul etmektedir.  Hukukumuzda; kural olarak, kovuşturmaya yer olmadığı (CMK nin 171/1 ve 172. maddeleri), takdir yetkisini kullanarak kamu davasının açılmasının ertelenmesi (CMK nin  1 Teoman Gökçe, Karşılaştırmalı Hukukta Savcılık (Adalet Dergisi, 2002 S. 13 s. 70-84) 71. Almanya daki durum için bkz. Alman Ceza Muhakemesi Kanunu nun (StPO) 170. maddesi (Feridun Yenisey ve Salih Oktar ve Ayla Oktar, Alman Ceza Muhakemesi Kanunu, StrafprozeBordnung (StPO-RiStBV) (3. Baskı, Beta Yayınları 2020) 318.) Amerika için bkz. Çiçek Zoroğlu Emed, Umut Kolcuoğlu, Elif Köymen, Pelin Kuranel, Selin Özbek ve Kayra Üçer, ‘Amerika Birleşik Devletlerinde Federal Yargılama Sistemi ve Bu Sistem İçinde Cezai Yargının Yeri ve  İşleyişi   Şükrü  Alparslan,  Ümit  Hergüner,  hülya  Kızıler  Kaledelen  ve  Işıl  Ökten  (eds)  (2020) https://photos.state.gov/libraries/ turkey/231771/PDFs/ federal_yargi.pdf. Fransa ve Belçika için bkz.  Fransız Ceza  Muhakemesi  Kanunu   (2020)  <https://www.legislationline.org/download/id/8539/ file/France_CPC_am020_fr.pdf> Erişim Tarihi 05 Ocak 2020 Fransa da da Savcılar Cumhuriyet Savcısı olarak adlandırılır. Bkz. Bildiri; Durmuş Tezcan, ‘Bir Adli Organ Olarak Savcılık  (2006) Türkiye Barolar Birliği Yayınları 110 TBB İHAUM Dizisi 6, 36   268Yakup DURANOĞLU                                                                                    NKÜ Hukuk Fakültesi Dergisi 2021/1  171/2. maddesi), soruşturmaya yer olmadığı (SYOK) (CMK nin 158/6. maddesi) kararları ile istisnai olarak yetkisizlik (CMK nin 161/7. maddesi) kararları dışında Cumhuriyet savcısı iddianame düzenlemek zorundadır.  1412 sayılı Ceza Muhakemeleri Usulü Kanunu (CMUK)2 döneminde kamu davasının mecburiliği ilkesine iki istisna (CMUK m. 149/1 ve 344)3 getirilmesine rağmen, 5271 sayılı Ceza  Muhakemesi  Kanununda  (CMK)4  istisnalar  kaldırılmıştır.  Bu  istisnaların  yerine Cumhuriyet  savcısına  kamu  davasının  açılmasının  ertelenmesi  kararı  verme  yetkisi tanınmıştır. Hukuk  sistemlerinde  kovuşturma  evresinin  başlatılmasında  farklı  esaslar benimsenmişse de soruşturma evresini de kapsayacak şekilde kovuşturma evresi başlatılırken ve  bu  evre  yürütülürken  çağdaş  ceza  muhakemesi  sistemlerinde  ortak  birtakım  ilkeler benimsenmiştir. Bu ilkeler; kamu davasının kamusallığı, davasız muhakeme olmaz, kamu davasının mecburiliği ve kamu davasının açılmasında takdirilik ilkeleridir. II. KAMU DAVASININ (KOVUŞTURMANIN) KAMUSALLIĞI İLKESİ Kamusallık  ilkesi,   soruşturma  evresinin  başlamasından  kovuşturmanın tamamlanmasına kadar iddia ve yargılamaya ilişkin faaliyetlerin tamamının devlet tarafından yerine getirilmesi 6 anlamını taşımaktadır. Ceza muhakemesi sürecinde gerektiğinde kişilerin temel hak ve özgürlüklerinin kısmen veya tamamen ortadan kaldırılması söz konusu olabileceğinden bu sürecin devlet kontrolünde yürütülmesi önem arz etmektedir. İşte bu nedenle devletin sahip olduğu meşruiyet ve otorite sayesinde suçun kovuşturulmasında toplumun çıkarının da olduğu düşüncesiyle kovuşturmanın kamusallığı ilkesi gelişmiştir. Bu ilke çerçevesinde Kıta Avrupası nda ceza davasını açmak  2Ceza Muhakemeleri Usulü Kanunu, Kanun Numarası: 1412, Kabul Tarihi: 04.04.1929, RG. 20.04.1929, S. 1172 3 CMUK un 149. maddesi gereğince sanığa verilecek ceza kesinleşmiş diğer bir suç nedeniyle verilen cezaya ya da başka bir suç nedeniyle alacağı cezaya etkisi yoksa kamu davasının açılmasından vazgeçilebileceğine ilişkindir. CMUK un 344. maddesi ise şahsi dava açmaya imkân veren suçları saymaktadır. 4 Ceza Muhakemesi Kanunu, Kanun Numarası: 5271, Kabul Tarihi: 04.12.2004, RG. 17.12.2004, S. 25673. 5 Muharrem Özen, Ceza Muhakemesi Hukuku Dersleri (5. Baskı, Adalet Yayınları 2020) 694, 695 6 Yener Ünver ve Hakan Hakeri, Ceza Muhakemesi Hukuku. (17. Baskı, Adalet Yayınları 2020) 71; Nur Centel ve Hamide Zafer, Ceza Muhakemesi Hukuku (19. Baskı, Beta Yayınları 2020) 125, 126, 552 7 Hakan Karakehya, ‘Ceza Muhakemesinin Amacı  (2007) 65 (2) İstanbul Üniversitesi Hukuk Fakültesi Mecmuası 121, 552 8 Erdener Yurtcan, Ceza Yargılaması Hukuku (16. Baskı, Seçkin Yayınları 2019) 107; Ünver ve Hakeri (n 6) 68; Centel ve Zafer (n 6) 121, 552 269Yakup DURANOĞLU                                                                                    NKÜ Hukuk Fakültesi Dergisi 2021/1  görevini devlet adına savcı yerine getirir ve kovuşturma sonuçlanıncaya kadar iddia makamı devlet adına savcı tarafından temsil edilir.  Şahsi öç almak uygulamasının önlenebilmesi kapsamında, mağdur/suçtan zarar gören istemese bile  bir suç  işlendiğinde soruşturma/kovuşturma yapma yetkisi sadece devlete tanınmış,  bu  yetki  de  hak  olarak  değil  görev/ödev  olarak  kabul  edilmiştir.  Devletin cezalandırma yetkisinin kullanılması gerekip gerekmediğinin araştırılması görevi ise devlet adına savcılara verilmiştir.  Roma hukukunda suçun, kişiyi ve onun içinde yaşadığı topluluğu ilgilendirdiğinin kabul edilmesi nedeniyle, halk davası (quivis ex populo) usulü uygulanmıştır. Roma hukukunda erkek yurttaşlar, kendi haklarını koruyabilmek için özel dava (actiones privatae) açabildikleri gibi  kamunun  menfaatlerinin  korunması  için  halk  davası  (actiones  populares)  da açabilmekteydiler. Bu davalar, Roma halkının temsilcisi sıfatıyla açılabildiği gibi, herhangi bir kişi  tarafından  (bütün  vatandaşların  ortak  bir  hakkını  korumak  için)  kendi  adına  da açılabilirdi.  Germen  hukukunda  ise  dava  açma  hakkının  suçun  mağduruna  ve  onun hısımlarına tanındığı şahsi dava yolu uygulanmıştır. Osmanlı Devleti nde geçerli olan İslam hukukunda her Müslümanın haberdar olduğu bir suçu mahkemeye bildirmek yükümlülüğü bulunduğuna inanıldığından savcılık kurumuna ihtiyaç duyulmamıştır. Kişi hukukunu ilgilendiren suçlarda suçtan zarar gören/mağdur bizzat ya  da  bunlar  ölmüşse  varisleri  (varis  yoksa  devlet)  davaları  takip  hakkı  kazanır.  İslam hukukunda savcılık teşkili bulunmamakla beraber İslam hukukçularınca, savcılık görevini yapacak bir memurun atanması gerekliliği kabul edilmekteydi. Osmanlı Devleti nde  Kanun-u Cedid  adlı 1851 tarihli Ceza Kanunu ile birlikte kişi haklarını  ilgilendiren  suçlarda  devletin  kovuşturma  yapması  kabul  edilmişti.  Böylelikle  9 Centel ve Zafer (n 6) 127 10 Centel ve Zafer (n 6) 122; Feridun Yenisey ve Ayşe Nuhoğlu, Ceza Muhakemesi Hukuku (8. Baskı, Seçkin Yayınları, 2020) 84 11 Karakehya (n 7) 123 12 Doğan Soyaslan, Ceza Muhakemesi Hukuku (8. Baskı, Yetkin Yayınları 2020) 178, 179 13 Yurtcan (n 8) 105 14 Bryan Garner (ed.) (2004). Black s Law Dictionary,  Actio Popularis , St. Paul, Thomson West: 929; Peter P. Mercer, ‘Citizen's Right to Sue in the Public Interest: The Roman Actio Popularis Revisited  (1983) 21 (1) University of Western Ontario Law Review 89, 89 vd.; Ziya Umur, Roma Hukuku Ders Notları (1. Baskı, Beta Yayınları 1999) 264, 265; Yurtcan (n 8) 105 15 Yurtcan (n 8) 105 16 Mustafa Avcı, Osmanlı Ceza Hukuku Genel Hükümler (1. Baskı, Mimoza Yayınevi 2010) 29 17 Fahrettin Atar, İslam Adliye Teşkilatı (Ortaya Çıkısı ve İşleyişi) (1. Baskı, Diyanet İşleri Başkanlığı Yayınları 1999) 138 270Yakup DURANOĞLU                                                                                    NKÜ Hukuk Fakültesi Dergisi 2021/1  kamusallık esası ilk defa ortaya çıkmakla birlikte henüz savcılık müessesesi kurulmamıştı. Savcılık kurumuna yönelik ilk düzenleme ise 1864 tarihli Vilayet Nizamnamesinde yer almıştı. 1876 Anayasasının 91. maddesi ile savcılık teşekküllerinin kurulacağı ve bunların görevlerinin kanun ile belirleneceği hükmü getirilmiştir. 1879 yılında müddeiumumilik adıyla savcılık teşkilatı kurularak Osmanlı Devleti nde bütün mahkemelerde savcılığa yer verilmiştir. Almanya da  kamusallık  ilkesi  1532 de  imzalanıp  yürürlüğe  giren   Constutitio Criminalis Carolina  ile uygulanmaya başlanmıştır. Şahsi dava usulü muhafaza edilmekle beraber bu kanunla suçlar devlet tarafından takip edilmeye başlanmıştır. İngiltere ve Galler de 1985 Kanununa kadar ceza tatbikatı kamusal olarak devlet tarafından değil, özel olarak ve bireyler  tarafından  gerçekleştirilmiştir.  Geleneksel  İngiliz  hukukunda,  ceza  tatbikatına kamusallık esasının hâkim olmayışının altında esas itibariyle suçların devlete karşı değil,belirli bir kişi veya aileye karşı işlenmiş sayılması ve Kraliyette barış ve sükûnetin sağlanmasının ve suçluların adalet önüne çıkarılmasının bireyler açısından hak olmaktan öte görev sayılmış olması yatmaktadır. Kamusallık ilkesi esasen suçun soruşturulmasındaki kişi yararından çok kamu yararını dikkate almaktadır. Bu nedenle kural olarak bireylerin, suç mağdurunun ya da suçtan zarar görenin talepte bulunmasına gerek olmaksızın ceza soruşturması kendiliğinden sürmekte ve kamu davası açılabilmektedir. Hatta kimi hallerde mağdurun yararına olmadığı durumda ya da mağdurun iradesi hilafına ceza soruşturması yürümekte ve kamu davası açılabilmektedir. İstisna olarak kişilerin suç soruşturması veya kovuşturması yapılması yönündeki talepleri etkili olabilmektedir. Kamusallık ilkesi, adil bir ceza adalet sisteminin işleyişi için insan haklarına saygılı hukuk devleti anlayışı açısından önemli bir vasıtadır. Ancak ne kadar özgürlükçü düzenlemeler içerirse  içersin,  esasen  arzu  edilen  amaca  ulaşılabilmesi  için  bu  sistemin  etkin  ve  adil işletilebilmesi esastır.   18 Ahmet Akgündüz, İslam ve Osmanlı Hukuku Külliyatı, Kamu Hukuku 1. Cilt (1. Baskı, Osmanlı Araştırmaları Vakfı Yayınları 2011) 444; Burcu Ertem, ‘Kamu Davasının Açılması ve İddianamenin İadesi  (Yüksek Lisans Tezi, Ankara Üniversitesi Sosyal Bilimler Enstitüsü, 2007) 28 19 Selahattin Keyman, Ceza Muhakemesinde (Asıl Ceza Muhakemesinde) Savcılık (Sevinç Matbaası, Ankara Üniversitesi Hukuk Fakültesi Yayınları 1970) 63 20 Ertem (n 18) 24; Bahri Öztürk, Ceza Muhakemesi Hukukunda Koğuşturma Mecburiyeti (Hazırlık Soruşturması) (Dokuz Eylül Üniversitesi Hukuk Fakültesi Döner Sermaye İşletmesi No:17 1991) 16 21 Centel ve Zafer (n 6) 552 22 Yurtcan (n 8) 107 23 Soyaslan (n 12) 178, 179 271Yakup DURANOĞLU                                                                                    NKÜ Hukuk Fakültesi Dergisi 2021/1  III. DAVASIZ MUHAKEME OLMAZ İLKESİ Failin,  işlediği fiilden dolayı yargılanabilmesi için kural olarak o fiilin suç teşkil ettiğinin  ve  bu  eylemin  failinin  cezalandırılması  gerektiğinin  bir  mercii  tarafından  talep edilmesini  ifade  eden  ilkeye  davasız  yargılama  olmaz  (Nemo  Iudex  Sine  Actore)  ilkesi denmektedir.  Bu  ilke,  yargılama  makamının  uyuşmazlığa  re sen  el  koyamayacağını; uyuşmazlığın, mutlaka taraf süjelerden biri vasıtası ile mahkeme önüne sürülmesi gerektiğini ifade etmesi, hakların güvencelenmesine katkı sağlaması nedeniyle önemlidir.  Suç  işlendiği  şüphesini  haber  alan  Cumhuriyet  savcısının  bu  olayın  gerçekliğini araştırma mecburiyeti söz konusu olur.  Soruşturma  adı verilen bu araştırma sonucu elde edilen maddi ve hukuki veriler değerlendirilerek iddianın somutlaştırılması suretiyle yargılama makamına iletilmesi sonucunda soruşturma evresi açısından iddia görevi yerine getirilmiş olur. İddia makamı, soruşturma yapma ve soruşturmadan sonuç çıkarma görevlerini yerine getirirken birtakım ilkeler çerçevesinde hareket etmektedir. Bu ilkelerin kaynağı,iki ana sistem olan itham ile tahkik, bu iki sisteme ait farklı unsurların bir araya getirilmesinden oluşan, günümüz Kıta Avrupası ülkelerinin çoğunun ceza muhakemeleri usul hukukunda uygulama alanı bulan  işbirliği  (diğer adıyla  karma ) sistemine dayanmaktadır. Davasız  yargılama  olmaz  ilkesi,  tahkik  sistemine  bir  tepki  olarak  1789  Fransız İhtilali nin neden olduğu ferdiyetçi ve demokratik etkinin neticesinde doğmuştur. Davasız muhakeme olmaz ilkesi; itham sisteminin, işbirliği (karma) sistemini benimseyen günümüz ceza muhakemesi hukukuna yansımasıdır. Bu ilke de hukuk devleti ilkesinin tabii bir uzantısı olan  adil  yargılanma  hakkının  sağlanmasına  hizmet  etmektedir.Ceza  muhakemesinde  24 Bahri Öztürk, Durmuş Tezcan, Mustafa Ruhan Erdem, Özge Sırma Gezer,Yasemin F. Saygılar Kırıt, Esra Alan Akcan, Özdem Özaydın, Efser Erden Tütüncü, Derya Altınok Villemin ve Mehmet Can Tok,  Nazari ve Uygulamalı Ceza Muhakemesi Hukuku (14. Baskı, Seçkin Yayınları 2020) 149; Özen (n 5) 137-139, 696; Ünver ve Hakeri (n 6) 77 vd. (Yazarlar,  davasız muhakeme yapılmaması ilkesi  demektedir); Ahmet Gökcen, Murat Balcı, Mehmet Emin Alşahin ve Kerim Çakır, Ceza Muhakemesi Hukuku, (4. Baskı, Adalet Yayınları 2020) 124 25 Yurtcan (n 8) 112; Centel ve Zafer (n 6) 553 26 Faruk Turhan, Ceza Muhakemesi Hukuku (Asil Yayınevi 2006); Öztürk vd. (n 24) 149; Ertem (n 18) 10 27 Baha Kantar, Ceza Muhakemeleri Usulü, İkinci Kitap, Muhakeme Usulü (4. Baskı, I. Kitap, Ankara Üniversitesi Hukuk Fakültesi Yayınları 1957) s. 3 28 Nurullah Kunter, Muhakeme Hukuku Dalı Olarak Ceza Muhakemesi Hukuku (7. Baskı, Kazancı Matbaacılık Sanayii 1981) 46; Soyaslan (n 12) 63-66; Öztürk vd. (n 24)149; Faruk Erem, Diyalektik Açıdan Ceza Yargılaması Hukuku (6. Baskı, Işın Yayıncılık 1986) 61; Nevzat Toroslu ve Metin Feyzioğlu, Ceza Muhakemesi Hukuku (20. Baskı, Savaş Yayınevi 2020) 51 29 Claus Roxin, Strafverfahrensrecht (25. Baskı, 1998) 83; Werner Beulke, Strafprozessrecht (9. baskı, 2006) 18. Aktaran; Ertem (n 18) 7 30 Gökcen vd. (n 24) 125 31 Keyman (n 19) 34; Feridun Yenisey, Hazırlık Soruşturması ve Polis (1. Baskı, Beta Basım Yayım 1987) 263 272Yakup DURANOĞLU                                                                                    NKÜ Hukuk Fakültesi Dergisi 2021/1  süjelerin, bir tarafta iddia görevi kapsamında davayı açan ve takip eden savcılık makamı, diğer tarafta ise bu iddia çerçevesinde yargılama yaparak hükmü veren yargılama makamı olarak birbirinden  bağımsız  iki  ayrı  makama  ayrılması,  modern  ceza  muhakemesinin  en  büyük kazanımı olarak değerlendirilmektedir. İşbirliği sisteminin ortaya çıkmasıyla birlikte davasız yargılama olmaz ilkesi yeniden gün yüzüne çıkmış ve hukuk sistemlerinde bir ilke olarak kabul edilmiştir. Bu kabulün bir gereği olarak hâkim re sen harekete geçemeyecek ve ancak açılmış bir dava olması halinde muhakeme süreci yürüyecektir. Bu ilke sadece asıl ceza davası açısından değil, aynı zamanda tali ceza davası ve kanun yolu davası da dâhil olmak üzere tüm aşamalarda etkisini göstermektedir.  Davacı yoksa mahkeme de yok  şeklinde de ifade edilebilecek olan davasız muhakeme olmaz ilkesi, usulüne uygun olarak açılmış bir dava olmadıkça hiçbir mahkemenin bir suç fiili hakkında kendiliğinden hüküm tesis edemeyeceğini ve mahkemenin yalnızca iddia makamı tarafından dava konusu yapılan olayla sınırlı olarak bir karar verebileceğini vurgulamaktadır.  Kanun yolu açısından ilkenin geçerliliğinin istisnasını otomatik temyiz ve istinafın oluşturduğu söylenebilir de neticede kendiliğinden temyize konu olan karar da bir dava sonucu  ortaya  konmuştur  ve  onun  incelemesi  yapılmaktadır.  Davasız  yargılama  olmaz ilkesinin bir diğer istisnası ise CMK nin 306. maddesi nedeniyle temyizde bozma nedeniyle lehe neticenin temyize gitmeyen sanıklara sirayetidir. İlkenin iki koruma sağladığı söylenebilir. Bunlardan ilki, yeterli şüphe bulunmaması halinde dava açılması zaruretinin ortadan kaldırılarak kişilerin gereksiz yere lekelenmelerinin önüne geçmesini temin etmek, ikincisi ise engizisyon sistemi ile modern yargılama sistemini ayıran, iddia görevini hâkimden alarak mahkemeleri kendi iddiasını ispata çalışan merciler durumundan kurtarmak suretiyle mahkemelerin iddia hakkında nesnel bir karar veren makam olmasını temin etmektir. Mahkemeler üzerinde sağladığı bu koruma sayesinde ise hâkimin tarafsızlığı ve mahkemelerin güvenirliği temin edilmiş olacaktır.  32 Yurtcan (n 8) 113; Erem (n 28) 66 33 Yurtcan (n 8) 112, 113; Ünver ve Hakeri (n 6) 77 34 Centel ve Zafer (n 6) 553 35 Yenisey ‘1987  (n 31) 263 36 Yurtcan (n 8) 115; Centel ve Zafer (n 6) 553 37 Yurtcan (n 8) 115 38 Yurtcan (n 8) 115 39 Ünver ve Hakeri (n 6) 77, 78 40 Ünver ve Hakeri (n 6) 77 273Yakup DURANOĞLU                                                                                    NKÜ Hukuk Fakültesi Dergisi 2021/1  CMK nin  17541  ve  Alman  Ceza  Muhakemesi  Usul  Kanunu  (StPO) nun  151. maddesinde, mahkemece kovuşturma işlemlerinin yürütülebilmesinin dava açılması şartına bağlandığı  ve  böylelikle,   davasız  muhakeme  olmaz   ilkesinin  açıkça  kabul  edildiği görülmektedir. Davasız muhakeme olmaz ilkesi; yersiz, tutarsız ve gerçekçi olmayan suç isnadından kaçınmayı sağlayacak bir soruşturmayı yapmayı zorunlu kılan ve kanun yolları da dâhil olmak üzere  muhakemenin  her  evresinde  göz  önünde  bulundurulması  gereken,  adeta  bir  ceza muhakemesi şartıdır. Davasız muhakeme olmaz ilkesi, savunma hakkı başta olmak üzere hak ve özgürlüklerin temin edilmesine hizmet eden  iddia ile bağlılık  güvencesini de sağlamaktadır. Bu ilke uyarınca yargılama, sanık dışında bir başka kişiye ya da sanığın hakkında dava açılmamış diğer bir eylemine sirayet ettirilemeyecektir.  CMK nin  162.  Maddesinde  yer  verilen  düzenleme,  sulh  ceza  hâkiminin  kararını gerektiren haller açısından da kural olarak sulh ceza hâkiminin re sen harekete geçemeyeceği hususuna temas etmektedir. Bu durumda; CMK nin 163/1. maddesinde yer alan sulh ceza hâkiminin re sen harekete geçebileceği soruşturma işlemlerine ilişkin istisnaların, bu tespit ile birlikte değerlendirilmesi gerekmektedir. Yani; CMK nin 163/1. maddesindeki haller dışında sulh ceza hâkimi talep bulunmaksızın re sen harekete geçemeyecektir. Kovuşturma evresinde başka bir suçun işlendiği yönünde delil ortaya çıkarsa bu deliller kovuşturması devam eden iddianameye konu edilmeyen bir eylemin yargılanması maksadıyla kullanılamaz.  Ortaya  çıkan  yeni  suçun  kovuşturmaya  konu  edilebilmesi  için  yeni  bir iddianame tanzim edilmesi şarttır. Benzer şekilde duruşmada sanık ya da sanıklar dışında başka bir kişinin suç işlediği ortaya çıkmış ise yargılama makamının bu durumu Cumhuriyet başsavcılığına bildirmesi ya da duruşmayı takip eden Cumhuriyet savcısının kendiliğinden  41 CMUK md. 205 in 1936 değişikliği öncesine kadar, nezdinde müddeiumumi bulunmayan sulh mahkemelerinin, birçok halde dava açılmaksızın kendiliklerinden ceza işlerine el koyduklarına ilişkin bkz. Tahir Taner, Ceza Muhakemeleri Usulü (3. Baskı, İstanbul Üniversitesi Yayınları 1955) 242 42   iddia/  itham  esası   (Anklagegrundsatz)  Alman  STPO  <https://www.gesetze-iminternet.de/bundesrecht/stpo/gesamt.pdf> Erişim Tarihi 20 Haziran 2020 (Yenisey, Oktar ve Oktar (n 1) 267 43 Ünver ve Hakeri (n 6) 78 44 Ünver ve Hakeri (n 6) 78 45 Centel ve Zafer (n 6) 170 46 Centel ve Zafer (n 6) 553 47 Ünver ve Hakeri (n 6) 77-79; Turhan (n 26) 19 274Yakup DURANOĞLU                                                                                    NKÜ Hukuk Fakültesi Dergisi 2021/1  harekete geçerek iddianame düzenlemesi gerekecektir. Gerekli şartlar oluşursa önceki dava ile yeni davanın birleştirilebilmesi mümkündür. Alman hukukunda ise konu ile ilgili yasal düzenlemeye StPO nun 266. maddesinde yer verilmiştir. CMUK un 259. maddesindekine paralel bir düzenleme içeren StPO nun 266. maddesi  sanığın  muvafakati  ile  ek  iddianamenin  sözlü  olarak  ileri  sürülebileceğini öngörmüştür. Bu maddeye göre sözlü iddia yazılı iddianamedeki şekil şartlarını sağlamak zorundadır.  Ayrıca  bu  durumda  sanığa  savunma  yapabilmesi  için  yeterli  süre  de verilebilmektedir.  Alman  Ceza  yargılamasındaki  bu  düzenleme  davasız  yargılama  olmaz ilkesine değil, bir şekil şartı olan iddianamenin yazılı olarak sunulması esasına istisna teşkil etmektedir. IV.  KAMU  DAVASINDA  MECBURİLİK  İLKESİ  (KOVUŞTURMA MECBURİYETİ İLKESİ) Dava açma ve yürütme görevinin sadece devlete ait olduğunu ifade eden bu ilke çeşitli adlarla  anılmaktadır.  Bunlardan  en  çok  kabul  görenleri  ve  kullanılanları;  ceza  davasının mecburiliği, kamu davası açılmasında kanunilik, kovuşturma mecburiyeti ilkesi ve kamu davası açma konusunda mecburiyet ilkesidir. Kovuşturma mecburiyeti ilkesi; suç teşkil eden fiiller konusunda yetkili makamların derhâl  soruşturmaya  başlaması,  soruşturma  sonucunda  ceza  ve  emniyet  tedbiri  takibini gerektirecek hususlarda fiilin ve failin belli olması, yeterli suç şüphesinin bulunması ve dava engelinin bulunmaması durumunda iddianame düzenlemesini (CMK nin 170/1. maddesi),  48 Ünver ve Hakeri (n 6) 163 vd. 49 Yenisey, Oktar ve Oktar (n 1) 382, 383; Yar. 3 CD, E. 2009/25492, K. 2011/5543, 21.04.2011; Yar. 3 CD, E. 2009/27, K. 2009/13450, 29.06.2009 50 Yenisey ve Nuhoğlu (n 10) 83; Keyman (n 19) 101; Bahri Öztürk ve Mustafa Ruhan Erdem, Uygulamalı Ceza Muhakemesi Hukuku (12. Baskı, Seçkin Yayınları 2008) 282 51 Toroslu ve Feyzioğlu (n 28) 36; Özen (n 5) 131 (aynı zamanda kovuşturma mecburiyeti ilkesi olarak adlandırmıştır); Yenisey ve Nuhoğlu (n 10) 83; Ünver ve Hakeri (n 6) 73; Yurtcan (n 8) 116 52 Centel ve Zafer,  ceza davasının mecburiliği  ifadesini de kullanmaktadır. (Centel ve Zafer (n 6) 554.) 53 Gökcen vd. (n 24) 131; Öztürk vd. (n 24) 154 (Yazarlar aynı zamanda  kovuşturma mecburiyeti ilkesi  tabirini de kullanmışlardır.) 54 Öztürk (n 20) 49; Öztürk vd. (n 24) 154 (Yazarlar aynı zamanda  kamu davasını açma mecburiyeti ilkesi  tabirini de kullanmışlardır.) 55 Sidney Lezak ve Maureen Leonard, ‘The Prosecutor s Discretion: Out of the Closet- Not Out of Control  (1984) 63, Oregon Law Review, 253 56 Yenisey ve Nuhoğlu, ilkeyi araştırma mecburiyeti ilkesi olarak adlandırmaktadır, Yenisey ve Nuhoğlu (n 10) 83; Gökcen vd. (n 24) 131; Amerika da ceza davası açılabilmesinin üç koşulu bulunması gerekir. Bir suçun işlenmiş olduğunun tespiti, suçun failinin kim olduğu, yeterli delilin varlığı. Bkz. Robert Bohm ve Keith Haley, Introduction to Criminal Justice (Glencoe/McGraw-Hill Education 2020) 270, 271 275Yakup DURANOĞLU                                                                                    NKÜ Hukuk Fakültesi Dergisi 2021/1  kamu davası açılırsa muhakeme sonuçlanıncaya kadar kamu davasını yürütmesini ve takip etmesini de ifade etmektedir.  İlke, modern eğilimlere aykırı olduğu, usul ekonomisine uygun olmadığı ve masraflı olduğu, gereken yumuşaklığa ve esnekliğe sahip olmadığı gerekçeleriyle de eleştirilmiştir. A.  ARAŞTIRMA  MECBURİYETİ  İLKESİ  (SORUŞTURMAYA  BAŞLAMA MECBURİYETİ İLKESİ) Araştırma mecburiyeti ilkesi, kovuşturma mecburiyeti ilkesinin birinci alt ilkesidir. Suç işlendiği haberi üzerine suç takibine yetkili makamların derhâl soruşturmaya başlaması alt ilkesine araştırma mecburiyeti ilkesi denir.  Suç haberi,ihbar veya şikâyet şeklinde alınabileceği gibi soruşturma makamlarınca olaya doğrudan  muttali olma şeklinde de olabilir. Suç haberi alındığı zaman başlangıç şüphesinin varlığı durumunda Cumhuriyet savcısı araştırma mecburiyeti ilkesi gereğince soruşturma evresine başlar ve şüphelinin aleyhine ve lehine olan delilleri toplar. CMK nin 160. maddesinin gerekçesinde de  savcının hedefi kamu davası açmaya yer olup olmadığına karar vermektir  63 denilerek, savcının bir şekilde muttali olunan suç şüphesi hakkında soruşturma yapmasının mecburi olduğu ifade edilmektedir.  57 Ünver ve Hakeri (n 6) 73, 74; Özen (n 5) 696; Centel ve Zafer (n 6) 555; Veli Özer Özbek, Ceza Muhakemesi Hukuku (1. Baskı, Seçkin Yayınları 2006) 82; Öztürk vd. (n 24)154 vd.; Turhan (n 26) 28; Hüsamettin Uğur, Ceza Muhakemesinde Kovuşturma Mecburiyeti İlkesinden Maslahata Uygunluk İlkesine (2007) 73, Barolar Birliği Dergisi 256, 257; Öztürk (n 20) 5; Toroslu ve Feyzioğlu (n 28) 36; Doğan Gedik, Bir Uygulamacının Ceza Hukuku Makaleleri (Adalet Yayınevi 2010) 84. vd.; Ali Rıza Töngür, Ceza Hukukunda Yeni Boyutlarıyla Erteleme (Doktora Tezi, İstanbul Üniversitesi Sosyal Bilimler Enstitüsü 2008) 162 vd.; Alman Hukukunda ise Alman CMK nin § 152 nin açık ifadesi dolayısıyla kanunilik terimi (Legalitatsgrundsatz) kullanılmaktadır. (Serkan Meraklı, Cumhuriyet Savcısının Kamu Davasını Açmada Takdir Yetkisi (Seçkin Yayınları 2014) 48. 58 Keyman (n 19) 102 59 Öztürk vd. (n 24)154; Veli Özer Özbek ve Koray Doğan ve Pınar Bacaksız, Ceza Muhakemesi Hukuku (13. Baskı, Seçkin Yayınları 2020) 204; Öztürk (n 20) 49; Ünver ve Hakeri (n 6) 74; Yenisey ve Nuhoğlu, ilkeyi kamu davasının mecburiliği ilkesinin bir alt ilkesi olarak değil ana bir ilke olarak kabul etmektedir. Yenisey ve Nuhoğlu (n 10) 83; Centel ve Zafer (n 6) 123; Özen (n 5) 131 60 Centel ve Zafer (n 6) 103 vd. 61 Şüphenin derecelendirilmesinde en alt kademeye sahip olan basit şüphe,  başlangıç şüphesi  kavramı ile zikredilmektedir.  Bu  kademe  altında  şüpheden  söz  edilemez.  Basit  şüphe  ile  soruşturmanın  başlatılması, başlatılmış bir soruşturmada basit şüphenin bulunmaması halinde ise kovuşturmaya yer olmadığına karar verilmesi gerekmektedir. Ceza Muhakemesi Hukukunda şüphe kavramı ve şüphe dereceleri için bkz. Özkan Gültekin, Öğreti ve  Uygulamada  İddianame  ve  İddianamenin  İadesi  (Seçkin  Yayıncılık  2011)  117;  Ahmet  Gökcen,  Ceza Muhakemesi Hukukunda Basit El Koyma ve Postada El Koyma (Özellikle Telefonların Gizlice Denetlenmesi) (Dokuz Eylül Üniversitesi Hukuk Fakültesi Döner Sermaye İşletmesi Yayınları 1994) 66; Murat Balcı, ‘Yeterli Şüphe Sebebi  (2012) 72 Terazi Hukuk Dergisi, 10-15; Yenisey ‘1987  (n 31) 45; Yenisey ve Nuhoğlu (n 10) 319; Centel ve Zafer (n 6) 98-102 62 Madde gerekçesinde bu husus,  ...Cumhuriyet savcısının temel görevi, suç işlendiği izlenimini veren bir hâli görüp öğrendiğinde gerçeği araştırarak işe girişmek olduğundan...  şeklinde ifadesini bulmuştur. 63 Ünver ve Hakeri (n 6) 74; Bahri Öztürk ve Mustafa Ruhan Erdem, Uygulamalı Ceza Hukuku ve Güvenlik Tedbirleri Hukuku (9. Baskı, Seçkin Yayınları 2006) 303; Öztürk vd. (n 24) 184 276Yakup DURANOĞLU                                                                                    NKÜ Hukuk Fakültesi Dergisi 2021/1  B. KAMU DAVASI AÇMA MECBURİYETİ İLKESİ Kovuşturma mecburiyeti ilkesinin ikinci alt ilkesidir. Suç işlendiği konusundan bir şekilde haberdar olan soruşturma makamının, gerek ve yeter şartların varlığını araştırmayı müteakip ceza davası açmayı gerektirecek hallerin varlığı halinde ceza davasını açmak, bir kere ceza  davası  açılınca  da  bu  ceza  davasını  sürdürmek  üzere  gerekli  işlemleri  yapmak zorunluluğunu ifade etmektedir. Suç şüphelisine suç isnat etmeye yeterli oranda delil bulunması halinde iddia makamı iddianame düzenlemek zorundadır.Araştırma mecburiyeti ilkesi gereğine yapılan araştırma esnasında,  yeterli şüphe 67 varsa, dava engeli yoksa ve olayda kamu davasını açmada takdir yetkisinin kullanılması tercih edilmemişse, kamu davası açma mecburiyeti ilkesi gereğince (CMK nin 170. maddesi) kamu davasını açmak üzere iddianame tanzim etmek ve açılmış olan kamu davası sonuçlanıncaya kadar iddia görevini yürütmek iddia makamının görevidir. Başka bir değişle yeterli delil mevcut ise Cumhuriyet savcısı dava açmak zorundadır. Ancak bu zorunluluğun  da  istisnaları  bulunmaktadır.  Soruşturma  veya  kovuşturma  engellerinin  HSK nin (HSYK nın) 18.10.2011 tarih ve 10 nolu genelgesi: Cumhuriyet savcısının en temel görevlerinden biri, ihbar veya başka bir suretle bir suçun işlendiği izlenimini veren bir hâli öğrenir öğrenmez kamu davasını açmaya yer olup olmadığına karar vermek üzere hemen işin gerçeğini araştırmaya başlamak, şüphelinin lehine ve aleyhine olan delilleri eşit bir çaba göstererek toplamak ve muhafaza altına almaktır. Genelgeler, (2020, 20 Haziran), <http://www.cigm.adalet.gov.tr/genelgelerimiz/ genelgemetinleri/2nolu. pdf> Adresinden alındı. Erişim Tarihi 25 Eylül 2020 64 Öztürk vd. (n 24) 154; Özen (n 5) 131 (iddianame düzenleme mecburiyeti ilkesi olarak adlandırmıştır); Murat Aydın, ‘İddianamenin Unsurları ve İadesi  (2006) 10(1,2) Gazi Üniversitesi Hukuk Fakültesi Dergisi 367, 369 Kamu davasının açılması için gereken yasal koşulların bulunması ve kamu davasının açılmasına engel hallerin bulunmaması  halinde,  iddia  makamının  dava  açmak  mecburiyetinde  olduğu,  bu  mecburiyetin  yasadan kaynaklanması sebebiyle anılan ilkeye  kanunilik ilkesi  de denilebileceği belirtilmiştir. Töngür (n 57) 162; Keyman (n 19) 94 65 Ünver ve Hakeri (n 6) 74; Özbek, Doğan ve Bacaksız (n 59) 205; Keyman (n 19) 100 vd.; Gökcen vd. (n 24) 131; Centel ve Zafer (n 6) 554, 555 66 Suheyl Donay, Ceza Yargılama Hukuku (2. Baskı, Beta Yayınları 2012) 134 67  CMK nun 170/2. maddesinde,  iddianame düzenlemek için, yeterli şüphenin varlığı nın yeterli olduğu ifade edilmektedir. Yeterli şüphe, bunu haklı gösterecek delil, emare ve olguların bulunmasını gerekli kılar. Ünver, Hakeri ye göre (Ünver ve Hakeri (n 6) 512)  soyut tahminler, hipotezler, olasılıklar ve varsayımlar somut olgu ve delillerle desteklenmiyorsa şüphenin varlığından söz edilemez.  Yeterli şüpheden söz edebilmek için, yargılama dosyasındaki delillerle şüpheli/sanığın mahkûm olma ihtimalinin, beraat etme ihtimalinden daha yüksek olması gerekmektedir. (Centel ve Zafer (n 6) 103; Öztürk vd. (n 24) 155) Yeterli şüphenin %51 oranında mahkûmiyeti sonuçlandıracak şüphe anlamına geldiğini söyleyenler de bulunmaktadır. (Yenisey ve Nuhoğlu (n 10) 319.)  Alman  hukukunda  yeterli  şüphenin  varlığından  söz  edebilmek  için,  yüzde  doksan  oranında  mahkûmiyet olasılığının bulunması ve bu oranı doğrulayacak hukuka uygun şüphe sebebinin elde edilmesi gerektiği ifade edilmektedir.   (Feridun  Yenisey,  ‘Adalet  Ve  Kolluk  İlişkilerinin  Ceza  Muhakemesi  Kanunu  Açısından Değerlendirilmesi  Burcu Ertem (ed) Avrupa da ve Türkiye de Kolluk-Adalet Sempozyumu (Türkiye Aadalet Akademisi Yayınları 2006) 28 68 Öztürk vd. (n 24) 154, 228 277Yakup DURANOĞLU                                                                                    NKÜ Hukuk Fakültesi Dergisi 2021/1  bulunması,  dava  açmada  takdir  yetkisinin  kullanılması,  iddianame  düzenlemenin  (kamu davasının açılmasının) ertelenmesi istisna teşkil eden hallerdir. İddia makamı yeterli delil olmadığına inanıyorsa kovuşturmaya yer olmadığına karar verecektir. Bu kararın itiraza tabi olması, suç işleyen bir kimsenin kayırılması veya görevin savsaklanmasının disiplin ve ceza yaptırımına bağlanması hususları kovuşturma mecburiyeti ilkesinin güvenceleri olarak sayılabilecektir.  Bu sayılan koşullar oluştuğunda Cumhuriyet savcısı dava açmaktan imtina edemez. CMK nin 170. maddesi gereği eldeki deliller yeterli şüphe oluşturuyorsa Cumhuriyet savcısı bir iddianame düzenleyecektir. Şüphenin kuvvet dereceleri farklıdır. Failin suç işlemiş olma olasılığı ile mevcut olgulara göre bir değerlendirme yapmak gerekirse 0 ile 100 arasında bir skalada %50 den fazla bir değer bulunursa yeterli şüphe vardır, değerlendirme sonucu %50 nin altındaysa yeterli şüphe yoktur şeklinde bir görüş bulunmaktadır. Araştırma mecburiyeti, kamu davası açma mecburiyetinin ön şartıdır. Dolayısıyla ve tabii olarak kamu davası açılmasının zorunlu olduğu bir sistemde söz konusu kamu davasının açılmasının gerekli olup olmadığının araştırılması da zorunlu olmalıdır. Bugün yürürlükte bulunan StPO nun 152/2. maddesi soruşturmaya başlamak için makul bir şüphenin var olmasını esas almıştır. Alman ceza muhakemesinde kural bu olmakla birlikte bu  kurala  istisna  da  getirilmiştir  (StPO  m.  153  vd.)72.  Bu  düzenlemeye  göre  suçun  ve sonuçlarının önemsiz olması, cezalandırmada kamu yararı bulunmaması gibi sebeplerle görevli mahkemenin onayıyla dava  açılmayabileceği gibi açılmış bir dava bulunması halinde de tarafların onayıyla dava sonuçlandırılabilmektedir.  C. KAMU DAVASINI YÜRÜTME MECBURİYETİ İLKESİ Kovuşturma mecburiyeti ilkesinin üçüncü  alt ilkesidir. Açılmış bulunan bir kamu davasının kesin hüküm ile sonuçlanıncaya kadar geri çekilememesini ifade etmektedir. Kamu davası bir defa açıldığında (hukukumuz açısından iddianamenin kabul edilmesi veya kabul edilmiş sayılmasıyla) yargılama kesin hükümle sonuçlanıncaya kadar, iddia makamı ceza  69 Centel ve Zafer (n 6) 555 70 Alman doktrininde mahkûmiyet olasılığının %51 i geçerek %90 a varacak derecede olası görülmesi gerektiği belirtilmektedir.  71 Ertem (n 18) 49  72 Yenisey, Oktar ve Oktar (n 1) 268 73 Öztürk (n 20) 19 74 Öztürk vd. (n 24)154; Özbek, Doğan ve Bacaksız (n 59) 206; Öztürk (n 20) 182; Özen (n 5) 131 278Yakup DURANOĞLU                                                                                    NKÜ Hukuk Fakültesi Dergisi 2021/1  davasını yürütmek zorundadır. Cumhuriyet savcısı ceza davasını yürütmeye mecburdur ve kamu davası geri alınamaz. Anlatılanlar yanında; muhakeme sonunda verilebilecek kararları sayan CMK nin 223. maddesi, bu maddenin bulunduğu kısım, bölüm adları ile madde başlığı da dikkate alındığında, duruşmanın  ancak  bu  maddede  bulunan  kararlardan  biri  ile  sonuçlandırılabileceğini düzenlemiştir. Bu halde de açılan davanın geri alınamayacağı açıkça ortadadır. Dolayısıyla ceza muhakemesi sistemimizde bir defa kamu davası açıldıysa yargılamanın patronu artık mahkeme olmaktadır. Dava açılmış ise savcılık makamı artık bir karar vermek durumunda olmayıp sadece talepte bulunabilecektir. Eğer davanın geri çekilmesi gibi bir uygulama olsaydı; bu konuda karar verebilmek yetkisi sadece mahkemeye ait olacağından, bu müessesenin adı, örneğin yargılamanın iadesi gibi bir isimle anılabilecekti ki bahse konu 223. maddede böyle bir karar türü bulunmamaktadır. CMK nin 223. maddesinde  davanın reddi  kararı bulunmakta ise de bu karar bahsedilen davanın geri çekilmesi müessesesi ile birlikte anılabilecek bir karar türü değildir.  Benzer şekilde 5320 sayılı Ceza Muhakemesi Kanununun Yürürlük ve Uygulama Şekli Hakkında Kanunda yer alan belli bir tarihe kadar asliye ceza mahkemelerindeki duruşmalara Cumhuriyet savcısının katılmaması istisnası kamu davasını yürütme ilkesi ile çelişki teşkil etmeyecektir. Nitekim ceza davalarını yürütme görevi mahkemelere aittir. İstisna maddesinin gerekçesinin ülkemizde yargının içinde bulunduğu ağır iş yükü sebebiyle oluşan yığılmaları engellemek ve yargıyı hızlandırmak olduğu izahtan varestedir. StPO nun 156. maddesinde  ana davanın açılmasından sonra geri alınamayacağı  77 hükmüne açıkça yer verilmiştir.  D. HUKUKUMUZDA YENİ BİR KURUM: SORUŞTURMAYA YER OLMADIĞI KARARI 15 Ağustos 2017 tarih ve 694 sayılı Kanun Hükmünde Kararname ile ceza muhakemesi sistemimize giren soruşturmaya yer olmadığı kararı,01.02.2018 tarih ve 7078 sayılı Kanun ile CMK nin 158/6. Maddesine eklenen bir fıkra ile yasa hükmü halini almıştır.   75 Ünver ve Hakeri (n 6) 74; Özen (n 5) 131; Öztürk vd. (n 24) 154 76 Toroslu ve Feyzioğlu (n 28) 38; Aynı doğrultuda görüş için, bkz. Harun Çokal ve Mustafa Taşkın, Ceza Muhakemesi Kanunu Şerhi, C. 2 (2. Baskı, Seçkin Yayınevi 2007) 381 77 Öztürk (n 20) 182; Yenisey, Oktar ve Oktar (n 1) 287 78 Özbek, Doğan ve Bacaksız (n 59) 194; Yenisey ve Nuhoğlu (n 10) 581 279Yakup DURANOĞLU                                                                                    NKÜ Hukuk Fakültesi Dergisi 2021/1  CMK nin 2. maddesine göre  soruşturma evresinde, suç şüphesi altında bulunan  kişi şüpheli sıfatını almaktadır. Bir kişiye şüpheli sıfatının verilmesi, özellikle asılsız ihbar veya art niyetli  hareketler  nedeniyle  kişilerin   lekelenmeme  hakkını   ihlal  edebilmektedir. Düzenlemenin  gerekçesi  dikkate  alındığında  soruşturmaya  yer  olmadığı  kararının, lekelenmeme hakkının korunması yanında usul ekonomisin sağlanmasına da katkı sağladığını söylemek mümkündür. Lekelenmeme hakkının genişletilerek  teyit edilmesi bakımından, soruşturmaya yer olmadığı kurumu yardımıyla, doktrinde  eşik teorisi  olarak tanımlanan ve CMK nin 160. maddesinde yer alan  suç izlendiği izlenimi veren hal  kriterinin yarattığı hukuk devleti duvarının, bir adım daha öteye taşınması sağlanmıştır. Cumhuriyet savcısı; bir şekilde haberdar olduğu ihbar veya şikâyet konusu eylemin, bir araştırma  yapmaya  gerek  olmaksızın  suç  oluşturmadığını  düşünüyorsa  veya  ihbar  veya şikâyetin soyut ve genel nitelikte olduğu kanaatine varırsa soruşturmaya yer olmadığı kararı verebilecektir.  Soruşturmaya yer olmadığı kararına itirazın düzenlenmiş olması, itiraz mekanizmasına kovuşturmaya yer olmadığı kararı gibi değer atfedilmesi araştırma mecburiyeti ilkesinden vazgeçilmediğinin bir göstergesidir. Diğer taraftan CMK nin 173. maddesi, kovuşturmaya yer olmadığı kararına karşı itiraz hakkı olanları suçtan zarar görenler olarak sınırlandırmış iken CMK nin  158/6.  maddesi,  verilen  soruşturmaya  yer  olmadığı  kararlarının  ihbar  eden  ve şikâyetçiye tebliğ edileceğini, ihbar edenin de soruşturmaya yer olmadığı kararına karşı itiraz hakkı olduğunu (zımnen de olsa) belirtmiştir.  CMK nin/6. maddesi ile getirilen düzenlemeden önce ihbar ve şikâyet konusu fiilin açıkça suç oluşturmadığı anlaşılmasına rağmen ya da soyut ve genel nitelikteki ihbar ve şikâyetler nedeniyle CMK nin 160. maddesi hükmü gereği kişiler şüpheli sıfatına alınarak ceza soruşturması ile karşı karşıya kalmakta ve bu yönü ile ceza muhakemesi sistemimizde bir boşluk olduğu görülmekteydi.  Soruşturmaya yer olmadığı durumunun gerçekleştiği hallerde iki ihtimal bulunmaktadır. Birinci  ihtimalde  ihbar  veya  şikâyette  bulunulan  eylemin,  ilave  bir  soruşturmaya  gerek duyulmaksızın,  suç  oluşturmadığı  açıkça  anlaşılmaktadır.  İkinci  ihtimalde  ise  ihbar  veya  79 Gökcen vd. (n 24) 555, 556 80 Yenisey ve Nuhoğlu (n 10) 581, 582 81 Gökcen vd. (n 24) 556, 557 280Yakup DURANOĞLU                                                                                    NKÜ Hukuk Fakültesi Dergisi 2021/1  şikâyet soyuttur ya da genel niteliktedir. Kim, ne zaman, nerede, ne yapmış ya da ne zaman, nerede,  ne  olmuş  gibi  soruların  cevaplarının  tespiti  kolayca  mümkün  değildir  ya  da imkânsızdır.  Soruşturmaya yer olmadığı kararının doğal bir sonucu olarak da (belirli kişiye atfedilen bir eylem bulunması halinde) belirtilen türden ihbar ve şikâyetler nedeniyle hakkında ihbar ve şikâyette bulunulan kişi de şüpheli sıfatını almayacaktır.  CMK nin 158/6. maddesinde düzenlenen soruşturmaya yer olmadığı kurumu; 1.  Fiilin  işlenip  işlenmediğinin  araştırılmaması  nedeniyle  maddi  meseleden vazgeçilerek  ilk bakışta eylemin suç oluşturup oluşturmadığı  şeklindeki hukuki meseleyle ilgilenilmesi, 2. Kovuşturmaya yer olmadığı kararının kaldırılmasına yönelik bir usulün bulunması yanında,  bir  ifadeyle   kesin  hal  alan   soruşturmaya  yer  olmadığı  kararının  nasıl kaldırılabileceği yönünde düzenleme bulunmaması, 3. Soruşturmaya yer olmadığı kararına yapılan itiraz üzerine sulh ceza hâkimi tarafından Cumhuriyet savcısına bir araştırma yaptırılıp yaptırılamayacağı, 4. İnsan Hakları Avrupa Mahkemesi kararları çerçevesinde etkin soruşturma konusunda yetersiz kalabileceği, 5. Muhtemel ve müstakbel zararları konusunda yeterince istişare edilmeden alelacele düzenlendiği gerekçeleriyle eleştirilmektedir.  V. TAKDİRİLİK (MASLAHATA UYGUNLUK) İLKESİ Maslahat, sözlük anlamı itibariyle;  iş, önemli iş, emir, buyruk, mesele, husus, madde, keyfiyet, barış, dirlik, düzenlik  anlamına gelmektedir. Hukuktaki teknik olarak karşılığı ise kamu yararıdır. Hukuki bir kavram olarak maslahat, zarar vermek anlamına gelen mazarratın karşıtıdır. Kamu hukuku açısından maslahata uygunluk ilkesi esasen idarî eylem ve işlemler bakımından geçerli olup idareye, eylem ve işlemlerini gerçekleştirmede kendi tespit edeceği kamu yararına  82 Yurtcan (n 8) 480 83 Yenisey ve Nuhoğlu (n 10) 582 84 Develioğlu, s. 73; (2002, 16 Ekim) http://tdkterim.gov.tr/bts; Öztürk (n 20) 195 85 Öztürk (n 20)195 281Yakup DURANOĞLU                                                                                    NKÜ Hukuk Fakültesi Dergisi 2021/1  uygunluk düşüncesine göre takdir hakkı tanınmasıdır. Ceza muhakemesinde ise maslahata uygunluk  Cumhuriyet  savcısının  kamu  davasının  açılması  için  gerekli  lüzumun  varlığını araştırarak sonucunda duruma göre takdir yetkisini kullanması hali olarak anlaşılacaktır. Bu da mecburi olmanın karşıt anlamı olarak ihtiyarîliği işaret etmektedir.  Soruşturma yapmak üzere kendiliğinden işe el koymak, sonrasında gerektiğinde kamu davasını  tahrik  etmek  üzere  iddianame  düzenlemekle  görevli  bulunan  organın,  gerekli görmemesi veya açacağı davanın kamu menfaatine aykırı olması nedeniyle kamu davasını açmaktan  imtina  etmesine  maslahata  uygunluk  ilkesi  (ihtiyarilik/opportunite  /maksada uygunluk/ yerindelik) ilkesi denilmektedir. Hukukumuzda ilke için, maslahata (maksada) uygunluk, takdirilik ve uygunluk terimleri kullanılmaktadır. Kovuşturma mecburiyeti ilkesine  istisna oluşturacak şekilde savcıya takdir yetkisi tanınması çoğunlukla  ceza hâkimi basit işlerle uğraşmaz ‘de minimus non curat praetor   ya da   kanun  önemsiz  hususlar  ile  meşgul  olmaz  ‘de  minimus  non  curat  lex    ilkesinden kaynaklandığı da vurgulanmıştır. Eski Mısır, Roma ve İslam Hukuklarında, günümüzde doktrinde anlaşıldığı manada, bir kovuşturma mecburiyeti ilkesi ya da maslahata uygunluk ilkesi bulunmamaktaydı. Roma ceza muhakemesi hukukunun halk muhakemesi döneminde şekle bağlı olmayan bir aile içi muhakeme söz konusuydu ve davacı yoktu.  86  Joseph  Raz,  ‘Legal  Principles  and  the  Limits  of  Law   (1972)  83(5)  Yale  Law  Journal, <https://digitalcommons.law.yale.edu/cgi/viewcontent.cgi?article= 6114&context=ylj> Erişim Tarihi 4 Nisan 2020 87 Özen (n 5) 696; Kovuşturma mecburiyetinin zıddı takdirilik değil, ihtiyarilik olarak ifade edilebilir. 88 Ünver ve Hakeri (n 6) 75 89 Yurtcan (n 8) 116 90 Ahmet Caner Yenidünya, ‘5271 Sayılı Ceza Muhakemesi Kanununda Kamu Davasının Açılması, İddianamenin Unsurları ve İadesi  (2004) (60) E-Akademi Hukuk, Ekonomi ve Siyasal Bilimler Aylık İnternet Dergisi, 7  91 Keyman (n 19) 96 92 Öztürk (n 20)195; Öztürk vd. (n 24) 155; Özbek, Doğan ve Bacaksız (n 59) 70, 509; Ünver ve Hakeri (n 6)75; Centel ve Zafer (n 6) 597  93 Öztekin Tosun, ‘Ceza Davasının Açılmasında Sistemler  (1969) 34(1-4) İstanbul Üniversitesi Hukuk Fakültesi Mecmuası, Ayrı Baskı 42, 45; Keyman (n 19)96; Toroslu ve Feyzioğlu (n 28) 36; Mustafa Tören Yücel, ‘Kamu Davası Açılmasında Japon Modeli  (1992) 4 Yargıtay Dergisi 476, 476 94  Alman Hukuku nda ise bu ilke İtalyanca opportunitá kelimesinden türetilen opportunität terimi ile ifade edilmektedir.  Opportunität  terimi  [opportun=  maslahata  (maksada)  uygun]  maslahata  uygunluk  anlamını taşımaktadır.  Meraklı (n 57) 55; Toroslu ve Feyzioğlu (n 28) 36; Aydın (n 64) 371; Toroslu ve Feyzioğlu (n 28) 37 95 Ünver ve Hakeri (n 6)76; Durmuş Tezcan, Topluluğun Mali Çıkarlarının Cezai Korunması ve Avrupa Savcılığı Hakkında Yeşil Kitap (Dokuz Eylül Üniversitesi Yayınları 2003) 64 96 Coşkun Üçok ve Ahmet Mumcu ve Gülnihal Bozkurt, Türk Hukuk Tarihi (11. Baskı, Turhan Kitabevi 2006 98; Öztürk (n 20) 15 97 Öztürk (n 20) 15 282Yakup DURANOĞLU                                                                                    NKÜ Hukuk Fakültesi Dergisi 2021/1  İslam  hukukunda,  her  ne  kadar  maslahata  uygunluk  ilkesini  andıran  bazı  hukukî kurumlar (kefaret,af vb.) bulunsa da bugünkü manada bir maslahata uygunluk veya kovuşturma mecburiyeti ilkelerinden herhangi birinin bulunduğu söylenemez. Bir suç işlendiği haberi alınması üzerine işin esasını soruşturmakla görevli ve yetkili makamların derhâl soruşturmaya başlamak, soruşturma sonunda ceza ve/veya güvenlik tedbiri gerektiren hallerin varlığı halinde gerekli takibatı başlatmak, eylem ve failin belli olması halinde ve yeterli şüpheye ulaşılması halinde de kamu davası açmak konusunda tercih ve takdir yetkisinin bulunması hali maslahata uygunluk ilkesi olarak adlandırılmaktadır. Kamu davasını açmada mecburiyet değil de kamu menfaatlerini ön planda tutan bu sisteme göre kamu davası açılabilmesi için yasada yer alan şartların var olması yeterli değildir. Ayrıca açılacak her kamu davası açısından  maslahata uygunluk  olarak anılan   lüzum  şartının gerçekleşip gerçekleşmediği de araştırılmalıdır. Yani her olay açısından kamu faydası düşüncesi ile  lüzum  takdir edilmelidir. Tam da bu noktada ifade edilmelidir ki ilkeye öğretide  takdirilik ilkesi 100 de denilmektedir.  İddia görevi ifa eden makamlara belirli bir düzlemde takdir yetkisi tanınması, kanunlar tarafından  düzenlenmesi  öngörülememiş  neticeleri  önlemek  bakımından  da  önem  arz etmektedir.  Genel ve soyut olmaları nedeniyle ceza kanunlarının her zaman her durumu düzenlemiş  olmalarını  beklemek  doğru  olmayacaktır.  Çoğu  zaman  da  cezanın bireyselleştirilmesi  kapsamında  suçun  işleniş  şartlarının  içerdiği  bazı  özel  durumlar  ceza kanunlarında hakkaniyete uygun şekilde çözümlenmeyebilir. İşte bu aşamada, takdir hakkı, kanunun  emrine  sıkı  sıkıya  bağlı  kalmak  zorunluluğunu  ortadan  kaldırarak  kanunun öngörmesinin beklenemeyeceği neticeleri bertaraf etmek sonucunu doğurmaya elverişlidir. Hukukumuzda; kamu davasının mecburiliği ilkesi genel kuraldır. Maslahata uygunluk ilkesi; Cumhuriyet savcısının, yeterli şüphe elde etse bile iddianame düzenlememeyi kamunun ve  şüphelinin  daha  lehine  görmesi  halinde,  kamu  davasını  tahrik  maksadıyla  iddianame düzenlememek şeklindeki takdir yetkisi şeklinde kendisini göstermektedir. Hukukumuzda bu takdir yetkisi istisna olarak düzenlenmiş ve CMK de sınırlı bir şekilde kabul edilmiştir.  98 Öztürk (n 20) 15 99 Öztürk vd. (n 24)156; Özbek, Doğan ve Bacaksız (n 59) 70, 509, 206; Gökcen vd. (n 24) 120; Keyman (n 19) 96; Centel ve Zafer (n 6) 556; Yurtcan (n 8) 116 100 Yenisey ve Nuhoğlu (n 10) 688 101 Keyman (n 19) 96 102 Öztürk (n 20) 14; Keyman (n 19) 95 103 Yurtcan (n 8) 117; Öztürk vd. (n 24) 155; Keyman (n 19) 94; Özbek, Doğan ve Bacaksız (n 59) 70, 71, 509; Öztürk (n 20) 14, 195; Töngür (n 57) 165 283Yakup DURANOĞLU                                                                                    NKÜ Hukuk Fakültesi Dergisi 2021/1  Savcıya  takdir  hakkının  tanınması  halinde  bu  durumun  kanunlarda  mutlaka  yer almasının  zorunlu  olduğu,  savcının  bu  yetkiyi  mutlaka  kanundan  alması  gerektiği belirtilmektedir. Mecburilik  ilkesinden  farklı  olarak  maslahata  uygunluk  ilkesinde,  iddianame düzenlenebilmesi için yeterli şüphe bulunsa dahi duruma göre ya kamu davasının açılmasının ertelenmesine ya da kovuşturmaya yer olmadığına karar verilebilecektir. Buradaki temel husus, kanun koyucunun bazı suçların takibatından; etkinlik, emek ve zamandan tasarruf veya masraflı muhakemeden kaçınma düşünceleriyle sarf-ı nazar etmesine dayanmaktadır. Mahkemelerin iş yükündeki yoğunluk dikkate alındığında, daha önemli ve toplum düzenini daha vahim derecede sarsan  suçlar  açısından  ve  sınırlı  kapasitenin  korunması  bakımından  faydacı  yaklaşım göstermek yerinde olacaktır. Maslahata uygunluk ilkesinde kamu davasının açılması için mecburilik ilkesi açısından gerekli olan ve kanunda aranan şartların gerçekleşmesi yanında, kamu davasının açılması bakımından üstün kamu yararının bulunup bulunmadığının da değerlendirilmesi gerekmektedir. Bu ilke açısından kamu yararının bulunup bulunmadığının değerlendirilmesi yetkisi tabii olarak soruşturma yapmaya ve bu soruşturmadan sonuç çıkararak kamu davası açmak sürecini tahrik etmek  üzere  iddianame  düzenlemeye  yetkili  olan  makamlardadır.  Elbette  bu  yetkinin denetimi de mevcut olmakla birlikte denetim mekanizmasının varlığı kamu yararının bulunup bulunmadığının değerlendirilmesi yetkisinin varlığını ve yetkinin sahibini değiştirmemektedir. Soruşturma makamına verilen bu değerlendirme yetkisi kendisini soruşturma makamının takdir yetkisi olarak göstermektedir. İşte bu takdir yetkisi, savcının bazı nedenlerle kamu davası açmaktan  kaçınabilmesini  mümkün  kılacaktır.  Zaten  mecburilik  ilkesinin  adı  da  dikkate alındığında bir zorunluluk söz konusu olduğu açık olduğundan kamu davası açılmasında bağlı yetkinin mevcudiyeti söz konusudur. Aynı mantıktan hareketle maslahata uygunluk ilkesinin ismiyle müsemma olarak bu ilkenin uygulandığı hallerde de takdir yetkisinin mevcudiyetinden söz etmek yanlış olmayacaktır. Dava  açmakla  görevli  soruşturma  makamı,  yargılama  ve  cezalandırma  sonucunda  104 Yurtcan (n 8) 117 105 Bkz. Ceza Muhakemesi Kanunu Hükümet Tasarısının 174. Maddesi (CMKnun 171. maddesi) gerekçesi  106 Özbek, Doğan ve Bacaksız (n 59) 512; Madde metninde kullanılan ifade dikkat çekicidir. Çünkü örneğin benzer bir düzenlemeye yer veren Alman CMK § 153a da (Yenisey, Oktar ve Oktar (n 1) 269-272.) takibatın yapılmasındaki kamu yararını ortadan kaldırmaya elverişli ise bu hükmün uygulanabileceğinden söz edilmiştir. Bu iki düzenleme karşılaştırıldığında esasen takibatın yapılmasındaki kamu yararının ortadan kalkması ile kamu davası  açılmasının  ertelenmesinde  kamu  yararı  bulunması  hususlarının  aynı  düşünceyi  ifade  ettikleri söylenmelidir. Soyaslan (n 12) s. 389; Öztürk vd. (n 24) 616; Ünver ve Hakeri (n 6) 518; Cumhur Şahin ve Neslihan Göktürk, Ceza Muhakemesi Hukuku (11. Baskı, Seçkin Yayınları, C. I., 2020) 125; Centel ve Zafer (n 6) 601 284Yakup DURANOĞLU                                                                                    NKÜ Hukuk Fakültesi Dergisi 2021/1  meydana gelecek kamu yararının, şüphelinin cezasız kalması nedeniyle oluşacak zarardan (kamu vicdanının ya da mağdur/suçtan zarar görenin tatmini vb. çerçevesinde) daha az bir zarara  neden  olabileceğine  kanaat  getirirse  kamu  davası  açmak  üzere  iddianame düzenlemeyebilecektir.  Her  somut  olayda  ceza  davası  açıp  açmama,  kamu  yararı düşüncelerine göre takdir edilecektir. Savcının takdir hakkı kullanarak verdiği kovuşturmaya yer olmadığı kararı itiraza tabi bulunmadığından Cumhuriyet savcısı tarafından gerçekten takdir hakkının kullanılması için oluşması  gereken  şartların  meydana  gelip  gelmediği  hassasiyetle  araştırılmalıdır.  Kamu davasını tahrik etmek üzere iddianame düzenlenmesini gerektiren seviyede yeterli delil yoksa ya  da  iddianame  düzenleyebilmek  için  gereken  diğer  şartlar  bulunmuyor  ise  iddianame düzenlenebilmesi zaten mümkün değildir. Bu durumda savcının delilleri değerlendirmek ve delilleri takdir yetkisi bulunduğu kuşkusuzdur. Cumhuriyet savcısının takdir yetkisi kamu davası açmak için gereken tüm şartların var olması sonrasındaki aşamada kullanılabilir. Maslahata uygunluk ilkesi çerçevesinde Cumhuriyet savcısına takdir yetkisi tanınması, bu yetkinin mutlaka ve her zaman kullanılacağı anlamına gelmemektedir. Takdir yetkisinin kullanılabilmesi  için  kanunda  belirtilen  yükümlülüklere  uygun  hareket  edilmesi gerekmektedir.  Ayrıca  bu  yetkinin  hukuka  ve  hakkaniyet  ilkelerine  uygun  olarak kullanıldığının denetiminin de mümkün olması gerekmektedir. Denetim mekanizması ile takdir yetkisinin hudutlarının yasada tereddütsüz olarak belirtilmesi de bir zorunluluktur. Bahsedilen zorunluluk maslahata uygunluk ilkesinin amacını da ortaya koymaktadır. Maslahata uygunluk ilkesinin amacı, suçla mücadeleyi uygun bir şekilde yürütmektir. Bu maksadı aşan türden keyfilikler  maslahata  uygunluk  ilkesinin  yapısıyla  bağdaşmayacaktır.  Ancak  ileride  de  107 Keyman (n 19) 96 vd.; Öztürk (n 20) 198. Yurtcan (n 8) 55 108 Ünver ve Hakeri (n 6) 518 109 Ertem (n 18) 63 110 Öztürk (n 20)200; Ünver ve Hakeri (n 6)76, 518. Nitekim doktrinde, iki tür kovuşturmaya yer olmadığı kararı bulunduğu, bunlardan birinin takdir yetkisi sebebiyle verilen kovuşturmaya yer olmadığı kararı (CMK m. 171), diğerinin  ise  kamu  davası  açılabilmesi  için  yeterli  delil  elde  edilememesi  veya  kovuşturma  olanağının bulunmaması (CMK m. 172/1) sebebiyle verilen kovuşturmaya yer olmadığı kararı olduğu ifade edilmiştir. Bkz. Öztürk vd. (n 24) 614; Bu görüşe paralel ve ilave olarak; CMK nin, 170. maddesinde  soruşturma evresi sonunda toplanan deliller, suçun işlendiği hususunda yeterli şüphe oluşturuyorsa; Cumhuriyet savcısı, bir iddianame düzenler  172. maddesinde ise  soruşturma evresi sonunda, kamu davasının açılması için yeterli şüphe oluşturacak delil  ifadelerinin yerinde olmadığı belirtilmiştir. Bkz. Centel ve Zafer (n 6) 597; Aynı görüş için bkz. Soyaslan (n 12) s. 383; Şahin ve Göktürk (n 104) 120 111 Friedrich Christian Schröder, Legalitats-und Opportunitatsprinzip heute (1974) Festschrift für Karl Peters 411, 416; Aktaran, Meraklı (n 57) 60 112 Meraklı (n 57) 60 285Yakup DURANOĞLU                                                                                    NKÜ Hukuk Fakültesi Dergisi 2021/1  değinileceği üzere, CMK nin 171/1. maddesinde bulunan takdir yetkisine dayalı kovuşturmaya yer olmadığı kararının, aynı Kanunun 173/5. maddesi uyarınca itiraza tabi olmaması, burada belirttiğimiz özelliklere aykırı bir durum olarak karşımıza çıkmaktadır. Ceza uyuşmazlığını esastan çözen mahkeme/hâkim kararlarına karşı kanunyolu denetiminin mümkün olmasına rağmen Cumhuriyet savcısının ceza uyuşmazlığını çözen böyle bir kararının denetim dışı bırakılması maslahata uygunluk ilkesinin varlık nedeniyle örtüşür bir uygulama değildir.  VI. KARŞILAŞTIRMALI HUKUKTA DURUM Almanya (StPO 151,152/2113, 153), Avusturya (Ceza Muhakemesi Usul Kanunu m. 117. maddeler; özellikle 1 ve 4. maddeler), İtalya (İtalyan Ceza Muhakemesi Usul Kanunu m. 50, 112, 326, 358, 405115), İsviçre (Ceza Muhakemesi Usul Kanunu m. 7116) ve Danimarka da kamu davasının açılmasında mecburiyet ilkesi geçerlidir. Amerika Birleşik Devletleri, Fransa, İngiltere, Hollanda ve Japonya da sınırsız bir şekilde maslahata uygunluk ilkesi uygulanmaktadır. Maslahata uygunluk ilkesinin tipik örneği Anglo-Sakson hukukunun geçerli olduğu ülkelerin ceza muhakemesi kanunlarında yer almaktadır. Bunun yanında gerek Kara Avrupası hukuk sisteminin geçerli olduğu gerekse Uzak Doğu ülkelerinde maslahata uygunluk ilkesinin geçerliği olduğu görülmektedir. Belirtilen sistemlerde maslahata uyguluk ilkesi temel kural olmakla birlikte, uygulamada ülkeden ülkeye değişiklikler olduğu gibi ceza takibatı sisteminin değişik  kurumlar  aracılığıyla  yürütüldüğü  de  gözlenmektedir.   Anglo-Sakson  hukukunun geçerli olduğu ülkelerde maslahata uygunluk ilkesi, Kıta Avrupası hukuku ile Japon ve Güney Kore hukuklarındakinden farklı bir tarzda şekillendirilmiştir 120. Kıta Avrupası hukuk sisteminde ve Japonya da kamu davası açılması hususunda kamu yararı bulunup bulunmadığını takdir hak ve yetkisi savcıya bırakılmışken Anglo-Sakson hukuk  113 <https://dejure.org/gesetze/StPO/152.html> Erişim Tarihi 05 Ocak 2020; (Yenisey, Oktar ve Oktar (n 1) 267, 268.) 114 <https://www.jusline.at/gesetz/stpo/paragraf/1> Erişim Tarihi 05 Ocak 2020 115 <https://lexscripta.it/codici/codice-procedura-penale/articolo-50> Erişim Tarihi 05 Ocak 2020 116 <https://www.admin.ch/ch/f/rs/c_0.html> Erişim Tarihi 05 Ocak 2020 117 Cumhur Şahin, ‘Polis Tarafından Yapılan Sanık Sorgusunun Mukayeseli Hukukta Düzenlenişi  (1994) 4(1-2) Selçuk Üniversitesi Hukuk Fakültesi Dergisi, Ceza Muhakemeleri Usulü Kanununda Yapılan Değişiklikler Sempozyumu Özel Sayısı 61, 62 118 Amerika da savcının ilk değerlendirmesi sonucunda suç vasfı ve şüphelinin sabıka geçmişi dikkate alınarak savcı soruşturmaya geçmeyebilmektedir. Angela J. Davis, Arbitrary Justice, The Power of the American Prosecutor (Oxford University Press 2007) 24; Maximo Langer, Rethinking Plea Bargaining: The Practice and Reform of Prosecutoral Adjudication in American Criminal Procedure (2005-2006) 33 American Journal of Criminal Law 223, 229 119 Uğur (n 57) 261 120 Meraklı (n 57) 98 286Yakup DURANOĞLU                                                                                    NKÜ Hukuk Fakültesi Dergisi 2021/1  sisteminin kabul edildiği Amerika, İngiltere, Kanada ve Avustralya da kamu davası açmak hususunda kamu yararının bulunup bulunmadığını takdir ve tespit yetkisi çeşitli makamlara tanındığı gibi bu süreçte iddianame pazarlığı kurumuna da yer verilmektedir.  Güney Kore, Japonya, Danimarka, Fransa, İsveç, Norveç, Hollanda da suç işlendiği konusunda yeterli şüphe oluşmuş olsa bile, herhangi bir sınırlamaya tabi olmaksızın, kamu davası açıp açmamak konusunda savcının mutlak takdir yetkisi bulunmaktadır.  Amerika da savcının takdir yetkisinin denetimi, sadece savcıların siyasi sorumluluğuna dayanır.  Avrupa da,  savcının  takdir  yetkisini  sınırlamanın  ve  kontrol  etmenin  iki  yolu bulunmaktadır. Bunlar, şahsi dava ve mahkeme denetimidir. Her ikisi de özellikle savcının kovuşturma  sürecini  başlatmak  konusundaki  takdir  hakkı  nedeniyle  oluşan  gücünü sınırlamaktadır. Şahsi dava, tarihsel olarak savcılığın oluşumunda önce var olan ve savcılık sisteminin var olmasını sağlayan bir role sahip olmuştur. Çoğu yasal sistemde, bir devlet görevlisi tarafından yapılan soruşturma, şahsi davanın aşamalı olarak yerini almıştır. Ancak gerçekten suçtan zarar gören/mağdurun (veya herhangi bir vatandaşın) cezai takibat başlatmak hakkı, savcının eylemsizliğini kontrol  etmek fonksiyonu nedeniyle birçok  modern hukuk sisteminde varlığını devam ettirmektedir. İngiltere de şahsi dava halen kovuşturma sisteminin teorik temelini oluşturmaktadır. Ancak  uygulamada,  toplamda  sadece  küçük  bir  kısım  vatandaş  tarafından  dava  konusu yapılmaktadır. Çünkü genellikle vatandaş, başarılı kovuşturma başlatmak için gereken maddi güç ve hukuk bilgisinden yoksundur. Kraliyet Savcılık Servisi nin, kamu davasının açılması ve yürütülmesi inisiyatifini vatandaştan alarak süreci sonlandırabilmesi, şahsi dava yolundaki vatandaşın cesaretini kırmaktadır. Vatandaşın bu tedbir aleyhine yasal bir yolu da yoktur.  121 Bahsedilen bu yetki İngiltere de polise de aittir. Polis, bir suç işlendiği bilgisini aldıktan sonra soruşturmaya başlayıp fiili mahkeme önüne götürüp götürmemek hususunda tam bir takdir yetkisine sahiptir (Bkz. Öztürk (n 20) 29) Polisin geniş sayılabilecek bu yetkisi yanında az sayıda ve fakat ağır suçlarda kamu davası açmakla Director of Public Prosecutions görevlidir. (Bkz. Meraklı (n 57) 98.) 122  Kamu davası açma mecburiyeti diğer Kıta Avrupası ülkelerinde de kabul edilmekle birlikte Anglo-Amerikan Hukuku nda sistem tamamen farklıdır. Bu anlamda çalışmamızın konusunu oluşturan iddianame pazarlığı savcının başlıca yetkilerinden biridir. İddianame pazarlığı kapsamında savcı ile sanık iddianamenin içeriğinde anlaşmaktadırlar. Buna karşılık sanık da suçunu ikrar etmek ya da savcıyla işbirliği yapmak gibi bir edim taahhüt etmektedir  (Bkz. Pınar Bacaksız, ‘İddianame Pazarlığı (Plea Bargaining)  (2008) 3(7) Ceza Hukuku Dergisi 151, 151, 153.)  123 Öztürk (n 20) 22; Yücel (n 93) 476; Meraklı (n 57) 99 124 Joan E. Jacoby, American Prosecutor s Discretionary Power, Prosecutor (1997) 31(6) 25-27, (2002, 16 Ekim) <https://cdn.ymaws.com/mcaa-mn.org/resource/resmgr/Files/About_Us/Amer Prosecutor Historical Cont.pdf.> Erişim tarihi 25 Eylül 2020 125 Uğur (n 57) 262 287Yakup DURANOĞLU                                                                                    NKÜ Hukuk Fakültesi Dergisi 2021/1  Almanya da bazı suçlar  özel kovuşturmaya tabi suçlar  olarak adlandırılmaktadır ve mağdur tarafından savcının herhangi bir müdahalesi dava konusu yapılabilmektedir. Bu suçlar iftira, gizliliğin ihlali ve Almanya da basit saldırı ve izinsiz giriş suçlarıdır. Almanya da Cumhuriyet  savcısı  her  zaman  yargılamayı  devralabilir  ve  sanığın  suçluluğunu  önemsiz gördüğü takdirde dava açmaktan imtina edebilir.  Savcının  harekete  geçmeme  kararı  da  yargı  denetimine  tabi  olmalıdır.  Örneğin Almanya da savcı delil bulunmaması nedeniyle kovuşturma başlatmaya gerek görmez ise mağdurun itiraz mercii mahkemesi nezdinde itiraz etme hakkı bulunmaktadır. Mahkeme, mağdurun başvuru evrakı ve savcının soruşturma dosyasını dikkate alarak kovuşturma için yeterli nedenin bulunduğunu tespit ederse, savcıya dava açmasını emreder. Şikâyetçi/mağdur daha sonra savcının yanında davaya katılabilir.  Savcılık  kararları  üzerindeki  mahkeme  denetiminin  ve  bu  yola  suçtan  zarar gören/mağdurlar tarafından ulaşılabilirliğin temininin, savcılık kararlarındaki keyfiliğin ve hataların denetiminde daha etkili bir yol olacağı söylenebilir. Bunun yanında savcının takdir hakkı  kullanma  yetkisinin  bulunduğu  durumların  açık  şekilde  ve  yasa  düzenlemesine bırakılmasının uygun olacağı görüşü de bulunmaktadır. Amerika Birleşik Devletleri ndeki durum incelendiğinde; maslahata uygunluk ilkesinin uzun bir gelenek sonucu, bu görevi ifa eden savcıların da katkısıyla oluşan kültür neticesinde savcıların bağımsızlıklarını sağlamlaştırdığı, savcılar tarafından takdir alanının sınırlarının bireysel  olarak  çizilebilmesini  sağladığı,  böylelikle  de  meslek  kültürü  içinde  edinilen tecrübelerin  ve  sorumluluk  bilincinin  sorunun  üstesinden  gelmek  açısından değerlendirilebildiği söylenmektedir. Gerek  Kıta  Avrupa sı  hukuk  sistemini  gerekse  Anglo-Sakson  hukuk  sistemini benimseyen ülkelerin ortak sorununun, mahkemelerin ağır iş yükü ve ceza muhakemesinin makul  sürede  sonuçlanmamasından  kaynaklanan  sorunlar  olduğunu  söylemek  yanlış olmayacaktır.  Bu  nedenlerle,  hangi  hukuk  sistemi  benimsenmiş  olursa  olsun  iş  yükünü azaltmak  ve  muhakemeyi  makul  sürelerde  sonuçlandırmak  üzere  çeşitli  çalışmalar yapılmaktadır. Kovuşturma mecburiyeti ilkesinin yumuşatılması en dikkat çeken çalışmalardan biridir.  Kovuşturma  mecburiyeti  ilkesinin  benimsendiği  hukuk  sistemlerinde  ülkeler,  126 Bkz. StPO, m. 374 (Yenisey, Oktar ve Oktar (n 1) 457.) 127 Bkz. StPO, m. 377/2 ve 383/2 (Yenisey, Oktar ve Oktar (n 1) 460, 464.) 128 Bkz. StPO m. 171–175 ve 395/1 (Yenisey, Oktar ve Oktar (n 1) 319, 322, 474.) 129 Bkz. Jacoby (n 124) 38 130 Meraklı (n 57) 99 288Yakup DURANOĞLU                                                                                    NKÜ Hukuk Fakültesi Dergisi 2021/1  soruşturma görevi ifa eden birimlerine kanunlarla çeşitli takdir yetkileri tanıyarak mahkemenin iş yükünü azaltmak çabasına girmişlerdir. İstisnasız  olarak  kovuşturma  mecburiyeti  ilkesini  uygulayan  ülkeler  gün  geçtikçe azalmaktadır. Örneğin, kovuşturma mecburiyeti ilkesinin istisnasız uygulanması ile tanınan Arjantin hukukunda0 ların sonlarından başlayarak sınırlı da olsa savcılığa takdir yetkisi tanıyan düzenlemelere yer verilmeye başlandığı görülmektedir. Böylelikle artık akılcı olmayan mutlak ceza teorisinin terk edilmiş olmasının etkisiyle, kovuşturma mecburiyeti ilkesinin istisnasız bir şekilde uygulandığını söylemek mümkün olmayacaktır. Kural olarak kovuşturma mecburiyeti  ilkesini  benimseyen  fakat  savcıya  belirli  bir  oranda  takdir  yetkisi  tanıyan düzenlemelere de yer veren ceza muhakemesi kanunları arasında Almanya önemli bir yer işgal etmektedir. Kovuşturma mecburiyetinin yanı sıra istisnaî olarak savcıya takdir yetkisi tanıyan düzenlemelere  muhakeme  kanunlarında  yer  verilmesinde  Alman  hukukunun  etkisi  çok önemlidir. Almanya dan etkilenen ikinci örnek olarak ise bazı İsviçre Kantonlarında kamu yararı zorunlu kılmadıkça, soruşturma yapmanın mecburî olmadığı kabul edilmektedir. Çağdaş  eğilim,  kovuşturma  mecburiyeti  ilkesinin  maslahata  uygunluk  sistemine yakınlaşması yönündedir. İşte bu yaklaşımların etkisiyle hukukumuzda da  şimdilik  kısıtlı da olsa takdir yetkisi bulunmaktadır. Kıta Avrupası hukuk sisteminin hâkim olduğu bir kısım ülkelerde kanunlar, savcıya, belirli yükümlülükleri yerine getirmesi şartıyla şüpheliye kamu davası açılmayabileceği önerisi sunma yetkisi vermiştir. Şüphelinin bu yükümlülükleri kabul etmesi ve bu yükümlülüklere uyması halinde hakkında kamu davası açılmayacaktır. Belirtilen yasa hükümlerinin amacı, şüphelinin  yükümlülükleri  kabul  etmesiyle  ve  bu  yükümlülükleri  yerine  getirmesiyle cezalandırma  zorunluluğunun  ortadan  kaldırmasıdır.  Çünkü  cezalandırma  amaçları (caydırıcılık ve veya topluma kazandırma) zaten yükümlülüğün ifası ile yerine getirilmiştir.  131 Cumhur Şahin, Ceza Muhakemesinde İspat (Delillerin Doğrudan Doğruyalığı İlkesi) (Yetkin Yayınları 2001) 87 132 Ayrıntılı bilgi için bkz. Meraklı (n 57) 100, 101 133 Uluslararası Savcılar Birliği, ‘Savcılar İçin İnsan Hakları El Kitabı  Egbert Myjer ve Barry Hancock ve Nicholas Cowdery (eds), Alink Marnix (derleyen) (Ankara Barosu Yayınları 2008) 282; Uğur (n 57) 259. 134 Tezcan (n 95) 37; Uluslararası Savcılar Birliği, Savcılar İçin İnsan Hakları El Kitabı 2008, 283 135  Bkz.  Fransız  Ceza  Muhakemesi  Kanunu  m.  41-1,  41-3 <https://www.legislationline.org/download/id/8539/file/France_CPC_am020_fr.pdf> Erişim Tarihi 25 Eylül 2020; Avusturya Ceza Muhakemesi Kanunu m. 90a, 90m <https://www.jusline.at/gesetz/stpo/paragraf/1> Erişim Tarihi 25 Eylül 2020; StPO nun m. 153a. (Yenisey, Oktar ve Oktar (n 1) 269-272.) 289Yakup DURANOĞLU                                                                                    NKÜ Hukuk Fakültesi Dergisi 2021/1  Fransa da, şüphelinin ehliyetine dört ay veya daha kısa bir süre el konması veya şüpheliden, suç işlemede kullanılan kamu mallarının eski haline iadesi istenebilir.  Fransa da mahkeme başkanı, şüpheli ve savcılık arasındaki anlaşma hâkim onayına tabidir.  Almanya da,  oldukça  ciddi  nitelikteki  durumlarda  yargı  onayı  söz  konusudur. Avusturya da yasal olarak izin verilen koşullarda savcı mahkeme onayına gerek olmaksızın dava açmamak yetkisini kullanabilmektedir. Avusturya da sulh ceza yargıcıları tarafından soruşturma yapılması mümkün ise de bu durum kural olmaktan ziyade istisnadır ve bu nedenle soruşturma yapma görevi kural olarak savcınındır. VII. TÜRK HUKUKUNDA KABUL EDİLEN SİSTEM CMK de kovuşturma mecburiyeti ilkesi benimsenmiştir. CMK nin 170. maddesi CMUK un 163.  maddesinin karşılığıdır. CMK nin 170. maddesi yeterli şüphe bulunması halinde Cumhuriyet savcısının kamu davası açılması için iddianame düzenlemesini zorunlu kılmıştır.  CMK, yürürlüğe girdiği ilk halinde,  Cezanın ortadan kaldırılmasını gerektiren şahsi sebep olarak etkin pişmanlık hükümlerinin uygulanmasını gerektiren koşulların ya da şahsi cezasızlık sebeplerinin varlığı halinde Cumhuriyet savcısının kamu davasını açmayabilme yetkisini vermiştir.  CMK nin 171. maddesi ile sistemimizde ilk defa savcıya dava açmada takdir hakkı tanınmıştır. Bu madde, kovuşturma mecburiyeti ilkesinin önemli bir istisnasıdır. CMK nin 171/1. maddesi kapsamında savcıya bir takdir yetkisi tanınmıştır. Takdir yetkisi nedeniyle anılan maddede sayılan şartlar gerçekleşse bile kovuşturmaya yer olmadığı kararını  vermek  zorunlu  değildir.  Bu  madde  çerçevesinde,  Cumhuriyet  savcısının kovuşturmaya  yer  olmadığı  kararı  vermek  konusunda  tereddüt  etmesi  durumunda  takdir yetkisini dava açmak yönünde kullanması gerektiği vurgulanmaktadır. CMK nin  171/1.  maddesindeki  ilk  bu  düzenleme,  eşitsizliğe  ve  keyfiliğe  yol açabileceği, suistimallere kaynaklık teşkil edebileceği gerekçesi ile eleştirilmiş ve sakıncalı  136  Bkz.  Fransız  Ceza  Muhakemesi  Kanunu  m.  41-2 <https://www.legislationline.org/download/id/8539/file/France_CPC_am020_fr.pdf> Erişim Tarihi 25 Eylül 2020 137  Bkz.  Fransız  Ceza  Muhakemesi  Kanunu  m.  41-2,  6 <https://www.legislationline.org/download/id/8539/file/France_CPC_am020_fr.pdf> Erişim Tarihi 25 Eylül 2020 138 Jacoby (n 124) 30 139 Toroslu ve Feyzioğlu (n 28) 37 140 Yurtcan (n 8) 117 141 Toroslu ve Feyzioğlu (n 28) 37; Öztürk vd. (n 24) 155, 156; Yurtcan (n 8) 117 142 Şahin (n 131) 525; Öztürk vd. (n 24) 156 290Yakup DURANOĞLU                                                                                    NKÜ Hukuk Fakültesi Dergisi 2021/1  olduğu dile getirilmiş, kamu yararı koşulunun aranmaması nedeniyle maslahata uygunluk ilkesinden yanlış biçimde sapıldığı söylenmiş, Cumhuriyet savcılarının bu yetkiyi çok dikkatli kullanmadıkları takdirde ciddi eşitsizliğe neden olacağı belirtilmiştir. 6/12/2006  tarihli  5560  sayılı  Kanun  ve  24/10/2019  tarihli  7188  sayılı  Kanun  ile CMK nin 171. maddesinde bazı değişiklikler yapılmış ve anılan madde bugünkü halini almıştır. CMK nin; kovuşturma mecburiyeti ilkesini temel kural olarak benimsemiş olmakla birlikte bu ilkenin istisnası olarak Cumhuriyet savcısına takdir yetkisi tanıması Kıta Avrupası hukukunun son dönemdeki eğilimine doğru kaydığı görülmektedir. Ancak bu durum istisna olup, asıl olan kovuşturma mecburiyeti ilkesidir.  CMK nin  171/1.  maddesinde  bulunan  takdir  yetkisine  dayalı  kovuşturmaya  yer olmadığı kararı, aynı Kanunun 173/5. maddesi uyarınca itiraza tabi değildir. CMK nin 171/1. maddesinde bulunan takdir yetkisine dayalı kovuşturmaya yer olmadığı kararına karşı itiraz yolunun  kapatılmış  olmasının  sebebinin  mehaz  Kanun  (StPO)  olduğu,  StPO nun  153b maddesinde benzer düzenlemeye yer veren hüküm bakımından Almanya da bu karara karşı itiraz yolunun kapatılmış olduğu ileri sürülebilir. Eğer düşünce bu şekildeyse StPO nun 153b maddesi gereğince, bu madde hükmüne dayanarak kovuşturmaya yer olmadığı kararı verildiği hallerde, işlenen fiil bakımından yetkili ve görevli mahkemenin onayının alınması hususu gözden kaçırılmış demektir.146. CMK nin  171/1.  maddesinde  bulunan  takdir  yetkisine  dayalı  kovuşturmaya  yer olmadığı kararlarına karşı itiraz yolu kapalıdır. Hukuk devleti ilkesinin temel özelliklerinden biri de denetime tabi olmayan hiçbir yetkinin bulunmamasıdır. Doğal olarak Cumhuriyet savcısının  ceza  muhakemesi  sürecini  sonlandıran  bu  kararının  da  denetime  tabi  olması gerekmektedir. CMK de Cumhuriyet savcısının CMK nin 171/1. maddesine dayanarak verdiği kovuşturmaya yer olmadığı kararına karşı bir kanunyolu belirlenmemiş olması (daha doğrusu itiraz  kanunyolunun  engellenmesi)  nedeniyle  doktrinde  bu  karara  karşı  Cumhuriyet  143 Ünver ve Hakeri, (n 4) 34, 35; Uğur (n 57) 273, 274 144 Meraklı (n 57) 45;  Tıpkı 1412 sayılı Ceza Muhakemesi Usul Kanunundaki kanunyolu yargılamasına yönelik düzenlemelerde görüldüğü gibi CMK de de kamu davasının açılması bakımından kovuşturma mecburiyeti ilkesi geçerli olsa da yapılan yargılama sonucunda hüküm verildikten sonraki kanunyolu aşamasında maslahata uygunluk ilkesinin geçerli olduğu söylenmelidir. Gerçekten Cumhuriyet Savcısı verilen hüküm ile ilgili olarak kanunyoluna başvurmak konusunda serbesttir  (Öztürk (n 20) 212) 145  Doktrinde  bazı  yazarlar,  bu  maddenin  getirilmesi  ile  birlikte  kamu  davasının  açılması  yönünden yumuşaklaştırılmış  mecburilik  sisteminin  benimsendiğini  ileri  sürmüşlerdir.  Bkz.  Süheyl  Donay,  Ceza Muhakemesi Kanunu Şerhi (1. Baskı, Beta Yayınevi 2009) 286 146  Bu nedenle Cumhuriyet savcısının takdir yetkisini kullanarak CMK m. 171/ 1 uyarınca kovuşturmaya yer olmadığına karar verdiği hallerde bu karara karşı herhangi bir denetim mekanizması bulunmamaktadır.  Serkan Meraklı, Ceza Muhakemesinde Kovuşturma Davası  (2012) 7(18) Ceza Hukuku Dergisi, 183 291Yakup DURANOĞLU                                                                                    NKÜ Hukuk Fakültesi Dergisi 2021/1  başsavcısına  başvurulabileceği  öne  sürülmektedir.  Fakat  Cumhuriyet  başsavcısının Cumhuriyet savcısına adlî konudaki faaliyeti bakımından emir verme yetkisinin kural olarak bulunmadığının kabul edilmesi gerekir. Dolayısıyla adlî faaliyetini yerine getirmede özerk olan Cumhuriyet savcısının özellikle takdir yetkisini kullandığı konularda başka bir makamdan emir alması mümkün değildir. Bu düzenleme aracılığıyla Türk hukukunda ilk kez Cumhuriyet savcısına yargısal denetime tabi olmayan bir kovuşturmama kararı verme yetkisi tanınmıştır. Bu yetkinin denetimsizliği soruşturma evresinin tek hukukçusu olan savcıya güvenilmesi gerektiği görüşüyle izah edilemeyecektir.  Bu  eksikliğin  giderilmesi  bakımından  yasal  bir  düzenlemeyle,  ya  tıpkı  Almanya örneğinde olduğu gibi bu türden kararların sulh ceza hâkiminin onayına tabi tutulması ya da bu türden kararlara karşı itiraz imkânının tanınması elzemdir.  Kanundaki  düzenleme  konusunda  yapılabilecek  eleştirilerden  bir  diğeri  ise  kanun metninde  üst sınırı üç yıl veya daha az süreli hapis cezasını gerektiren suçlar…  açısından bir düzenleme öngörülmekle birlikte netice cezanın sadece adli para cezası olması halinde bu kuralın uygulanamaz olmasıdır. Düzenlemenin,  üst sınırı üç yıl veya daha az süreli hapis cezasını  gerektiren  suçlar  ile  yalnız  adli  para  cezasını  gerektiren  suçlar…   şeklinde yapılmasının daha doğru olacağı değerlendirilmektedir. SONUÇ Kovuşturma mecburiyeti ilkesi ile maslahata uygunluk ilkesi, bu ilkelerden birini tercih eden  ülkelerin  hukuk  kültürü  ve  hukuk  geçmişine  dayanan  bir  tercih  olmak  özelliği göstermektedir. Her iki ilkenin birbirine üstünlüğü bulunmadığı gibi ilkelerden birinin diğerine üstünlüğünü tartışmak da makul değildir. Yani her iki ilke arasında iyi-kötü mukayesesi yapmak doğru olmayacaktır. İki sistemden hangisinin kabul edileceği ceza siyasetinin ve dolayısıyla kanun koyucunun tercih ve takdirine bırakılmıştır. Bu kabule nazaran günümüz koşulları  itibariyle  mecburilik  sisteminin  ülkemiz  açısından  daha  yerinde  olduğu doktrinimizdeki hâkim görüştür. Buna rağmen koşulların, maslahata uygunluk sisteminin bazı uygulamalarına yönelime zorladığı da ortadadır. Nitekim ülkemiz açısından CMK döneminde kovuşturma mecburiyeti ilkesi kural iken Cumhuriyet savcısına tanınan takdir yetkisinin kısa zamanda ve hızlı bir şekilde CMK de yer bulduğu gözlenmektedir.  147 Bkz. Öztürk vd. (n 24) 236; Ünver ve Hakeri (n 6) 527 148 Bkz. Öztürk vd. (n 24) 617 149 Bkz. Meraklı (144) 190 292Yakup DURANOĞLU                                                                                    NKÜ Hukuk Fakültesi Dergisi 2021/1  Ülkemiz açısından son zamanlarda Cumhuriyet savcısına tanınan takdir yetkilerinde bir artış bulunduğu gözlenmektedir. Bu artışın özellikle yargı üzerindeki yükün azaltılması çabası olduğu bilinen bir gerçektir. Yargı üzerindeki ağır yükün azaltılması çabası takdire değer olmakla birlikte bu nedenle yapılacak yasal düzenlemelerin de özenle yapılması büyük önem taşımaktadır.  Özellikle  yargı  üzerindeki  ağır  yükün  hafifletilmesi  maksadının,  hak  ve özgürlüklere temas eden düzenlemelere tercih edilmemesi gerekmektedir. Ülkemizde CMK ile birlikte getirilen Cumhuriyet savcısına tanınan takdir yetkisi evrimi dikkate alındığında yeniliklerin yargı üzerindeki yükü hafifletip hafifletmediği özellikle 7188 sayılı  Kanunla  yapılan  değişiklik  üzerinden  beş  yılın  geçmesiyle  daha  net  şekilde anlaşılabilecektir. CMK de  bulunan  ve  Cumhuriyet  savcısına  verilen  takdir  yetkisine  yönelik düzenlemelerdeki  en  önemli  eksikliğin  Cumhuriyet  savcısının  takdir  yetkisine  dayanarak vermiş olduğu kovuşturmaya yer olmadığı kararına karşı kanun yolunun bulunmaması, kamu davasının  açılmasını  ertelenmesi  kararlarında  ise  şüphelinin  rızasının  aranmamasıdır.  Bu eksikliklerin kanun koyucu tarafından giderilmesinin önemli olduğu düşünülmektedir.",
     "Kaynakça": "Akgündüz A, İslam ve Osmanlı Hukuku Külliyatı, Kamu Hukuku 1. Cilt (1. Baskı, Osmanlı Araştırmaları Vakfı Yayınları İstanbul 2011) Atar F, İslam Adliye Teşkilatı (Ortaya Çıkısı ve İşleyişi) (1. Baskı, Diyanet İşleri Başkanlığı Yayınları 1999) Avcı M, Osmanlı Ceza Hukuku Genel Hükümler, (1. Baskı, Mimoza Yayınevi 2010) Aydın M, ‘İddianamenin Unsurları ve İadesi  (2006) 10(1,2) Gazi Üniversitesi Hukuk Fakültesi Dergisi, 367 416 Balcı M, ‘Yeterli Şüphe Sebebi  (2012) (72) Terazi Hukuk Dergisi, 10 15 Bacaksız P, ‘İddianame Pazarlığı, (Plea Bargaining)  (2008) 3(7) Ceza Hukuku Dergisi,  151170 Bohmr M ve Haley K N, Introduction to Criminal Justice (Glencoe/McGraw Hill Education, 2020) Centel N ve Zafer H, Ceza Muhakemesi Hukuku. (19. Baskı, Beta Yayınları 2020) Çolak H ve Taşkın M, Ceza Muhakemesi Kanunu Şerhi, C. 2 (2. Baskı, Seçkin Yayınevi 2007) 293Yakup DURANOĞLU                                                                                    NKÜ Hukuk Fakültesi Dergisi 2021/1  Davis A J, Arbitrary Justice, The Power of the American Prosecutor (Oxford University Press 2007) Donay S, Ceza Muhakemesi Kanunu Şerhi (1. Baskı, Beta Yayınevi 2009) Donay S, Ceza Yargılama Hukuku (2. Baskı, Beta Yayınları 2012) Erem F, Diyalektik Açıdan Ceza Yargılaması Hukuku (6. Baskı, Işın Yayıncılık 1986) Ertem B, ‘Kamu Davasının Açılması ve İddianamenin İadesi  (Yüksek Lisans Tezi, Ankara Üniversitesi Sosyal Bilimler Enstitüsü 2007) Gedik D, Bir Uygulamacının Ceza Hukuku Makaleleri (Adalet Yayınevi 2010) Gökcen A, Balcı M, Alşahin M E ve Çakır K, Ceza Muhakemesi Hukuku (4. Baskı, Adalet Yayınları İstanbul 2020) Gökcen A, Ceza Muhakemesi Hukukunda Basit El Koyma ve Postada El Koyma (Özellikle Telefonların Gizlice Denetlenmesi) (Dokuz Eylül Üniversitesi Hukuk Fakültesi Döner Sermaye İşletmesi Yayınları 1994) Gökçe T, Karşılaştırmalı Hukukta Savcılık (2002) (13) Adalet Dergisi, 70 84 Gültekin Ö, Öğreti ve Uygulamada İddianame ve İddianamenin İadesi (Seçkin Yayıncılık 2011) Jacoby J. E, American Prosecutor s Discretionary Power, Prosecutor (1997) 31 (6) 25 27, 3839  (2002,  16  Ekim)  https://cdn.ymaws.com/mcaamn.org/resource/resmgr/Files/About_Us/Amer Prosecutor Historical Cont.pdf  Karakehya  H,  ‘Ceza  Muhakemesinin  Amacı   (2007)  65(2)  İstanbul  Üniversitesi  Hukuk Fakültesi Mecmuası, 121 142 Kantar B, Ceza Muhakemeleri Usulü, İkinci Kitap, Muhakeme Usulü (4. Baskı, I. Kitap, Ankara Üniversitesi Hukuk Fakültesi Yayınları 1957) Keyman S, Ceza Muhakemesinde (Asıl Ceza Muhakemesinde) Savcılık (Sevinç Matbaası, Ankara Üniversitesi Hukuk Fakültesi Yayınları) Kunter N, Muhakeme Hukuku Dalı Olarak Ceza Muhakemesi Hukuku (7. Baskı, Kazancı Matbaacılık Sanayii 1981) Langer M, Rethinking Plea Bargaining: The Practice and Reform of Prosecutoral Adjudication in American Criminal Procedure (2005 2006) (33) American Journal of Criminal Law Lezak S ve Leonard M, The Prosecutor s Discretion: Out of the Closet  Not Out of Control (1984) (63) Oregon Law Review Meraklı S, Cumhuriyet Savcısının Kamu Davasını Açmada Takdir Yetkisi (Seçkin Yayınları 2014) 294Yakup DURANOĞLU                                                                                    NKÜ Hukuk Fakültesi Dergisi 2021/1  Mercer P P, ‘Citizen's Right to Sue in the Public Interest: The Roman Actio Popularis Revisited  (1983) 21(1) University of Western Ontario Law Review Özbek V Ö, Ceza Muhakemesi Hukuku, (1. Baskı, Seçkin Yayınları 2006) Özbek V Ö ve Doğan K ve Bacaksız P, Ceza Muhakemesi Hukuku (13. Baskı, Seçkin Yayınları, 2020) Özen M, Ceza Muhakemesi Hukuku Dersleri (5. Baskı, Adalet Yayınları 2020) Öztürk B, Ceza Muhakemesi Hukukunda Koğuşturma Mecburiyeti (Hazırlık Soruşturması) (Dokuz Eylül Üniversitesi Hukuk Fakültesi Döner Sermaye İşletmesi No:17 1991) Öztürk B ve Erdem M R, Uygulamalı Ceza Hukuku ve Güvenlik Tedbirleri Hukuku (9. Baskı, Seçkin Yayınları 2006) Öztürk B ve Erdem M R, Uygulamalı Ceza Muhakemesi Hukuku (12. Baskı, Seçkin Yayınları 2008) Öztürk B, Tezcan D, Erdem M R, Gezer Ö S, Saygılar Kırıt Y F, Alan Akcan E, Özaydın Ö, Tütüncü E E, Altınok Villemin D ve Tok M C, Nazari ve Uygulamalı Ceza Muhakemesi Hukuku (14. Baskı, Seçkin Yayınları 2020) Raz  J,  ‘Legal  Principles  and  the  Limits  of  Law   (1972)  85(5)  Yale  Law  Journal <https://digitalcommons.law.yale.edu/cgi/viewcontent.cgi?article= 6114&context=ylj> Erişim Tarihi 4 Nisan 2020 Soyaslan D, Ceza Muhakemesi Hukuku (8. Baskı, Yetkin Yayınları 2020) Şahin  C,  Ceza  Muhakemesinde  İspat  (Delillerin  Doğrudan  Doğruyalığı  İlkesi)  (Yetkin Yayınları 2001) Şahin C, ‘Polis Tarafından Yapılan Sanık Sorgusunun Mukayeseli Hukukta Düzenlenişi  (1994) 4(1 2) Selçuk Üniversitesi Hukuk Fakültesi Dergisi, Ceza Muhakemeleri Usulü Kanununda Yapılan Değişiklikler Sempozyumu Özel Sayısı Taner T, Ceza Muhakemeleri Usulü (3. Baskı 1955) Tezcan D, ‘Bir Adli Organ Olarak Savcılık  (Türkiye Barolar Birliği Yayınları 110, TBB İHAUM Dizisi 6, 2006) Tezcan D, Topluluğun Mali Çıkarlarının Cezai Korunması ve Avrupa Savcılığı Hakkında Yeşil Kitap (Dokuz Eylül Üniversitesi Yayınları 2003) Toroslu N ve Feyzioğlu M, Ceza Muhakemesi Hukuku (20. Baskı, Savaş Yayınevi 2020) Tosun Ö, Ceza Davasının Açılmasında Sistemler (1969) 34(1 4) İstanbul Üniversitesi Hukuk Fakültesi Mecmuası Töngür  A  R,  ‘Ceza  Hukukunda  Yeni  Boyutlarıyla  Erteleme   (Doktora  Tezi,  İstanbul Üniversitesi Sosyal Bilimler Enstitüsü 2008) 295Yakup DURANOĞLU                                                                                    NKÜ Hukuk Fakültesi Dergisi 2021/1  Turhan F, Ceza Muhakemesi Hukuku (Asil Yayınevi 2006) Uğur H, ‘Ceza Muhakemesinde Kovuşturma Mecburiyeti İlkesinden Maslahata Uygunluk İlkesine  (2007) (73) Barolar Birliği Dergisi, 256  288 Umur Z, Roma Hukuku Ders Notları (1. Baskı, Beta Yayınları, 1999) Üçok C ve Mumcu A ve Bozkurt G, Türk Hukuk Tarihi (11. Baskı, Turhan Kitabevi, 2006) Ünver Y ve Hakeri H, Ceza Muhakemesi Hukuku. (17.Baskı, Adalet Yayınları 2020) Yenidünya A C, ‘5271 Sayılı Ceza Muhakemesi Kanununda Kamu Davasının Açılması, İddianamenin Unsurları ve İadesi  (2004) (60) E Akademi Hukuk, Ekonomi ve Siyasal Bilimler Aylık İnternet Dergisi  Yenisey F ve Nuhoğlu A. Ceza Muhakemesi Hukuku (8. Baskı, Seçkin Yayınları 2020) Yenisey F, Hazırlık Soruşturması ve Polis (1. Baskı, Beta Basım Yayım 1987) Yenisey F ve Oktar S ve Oktar A, Alman Ceza Muhakemesi Kanunu, StrafprozeBordnung (StPO RiStBV) (3. Baskı, Beta Yayınları, 2020) Yurtcan E, Ceza Yargılaması Hukuku. (16. Baskı, Seçkin Yayınları 2019) Yücel M T, ‘Kamu Davası Açılmasında Japon Modeli  (1992) 4 Yargıtay Dergisi, 476 485 Zoroğlu Emed Ç ve Kolcuoğlu U ve Köymen E ve Kuranel P ve Özbek S ve Üçer K, ‘Amerika Birleşik Devletlerinde Federal Yargılama Sistemi ve Bu Sistem İçinde Cezai Yargının Yeri ve İşleyişi  Alparslan Ş ve Hergüner Ü ve Kızıler Kaledelen H ve Ökten I (eds) <https://photos.state.gov/libraries/  turkey/231771/PDFs/  federal_yargi.pdf>  Erişim Tarihi 15 Ekim 2020 296"
}