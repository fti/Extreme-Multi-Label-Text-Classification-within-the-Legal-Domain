{
     "Tip": "Makale",
     "Dergi İsmi": "İstanbul Medeniyet Üniversitesi Hukuk Fakültesi Dergisi ",
     "Üniversite İsmi": " ",
     "Gün": "14",
     "Ay": "09",
     "Yıl": "2021",
     "Cilt": "6",
     "Sayı": "11",
     "Başlık": "YARGITAY’IN REKABET YASAĞINDA GÖREVLİ MAHKEME KONUSUNDA VERDİĞİ BİR KARAR ÜZERİNE DEĞERLENDİRME ",
     "Title": "EVALUATION ON A DECISION OF THE SUPREME COURT AT THE PROHIBITION OF COMPETITION ",
     "Yazar İsmi": [

          "Doç. Dr. Hacı KARA"
     ],
     "Danışman İsmi": "",
     "Anahtar Kelimeler": [
          " Yargıtay İçtihat Değişikliği", "İş Sözleşmesi", "Rekabet Yasağı Sözleşmesi", "Görevli Mahkemenin Belirlenmesi", "Ticari Davalar"

     ],
     "Keywords": [
          "Supreme Court Case Law Change", "Labour Contract", "Non-Compete Agreement", "Determination of the Competent Court", "Commercial Litigation"

     ],
     "Özet": "Hakkı ihlal edilen ya da edilme riski ile karşı karşıya kalan kişi, bu hakkını almak  için  devlet  mahkemelerine  başvurmak  zorundadır.  Bu  kişi,  istemde bulunur ve dava sürecini başlatırken öncelikli olarak yargı sisteminde bulunan mahkemelerden hangisine başvuracağını belirlemek zorundadır. Bu belirleme, özel hukukta göreve ilişkin kurallara göre yapılır. Çünkü görev, uyuşmazlığın bir yerdeki hukuk mahkemelerinden hangisi tarafından inceleneceğini ifade eden bir kavramdır. Kural olarak göreve ilişkin kurallar kamu düzenindendir. Görev kuralları emredici olduğundan, yorum veya kıyas yolu ile genişletilmeleri ya da değiştirilmeleri mümkün değildir. Mahkemelerin görevli olması ise dava şartlarındandır.  Bu  nedenle,  mahkeme,  davanın  her  safhasında  görevli  olup olmadığını kendiliğinden (re sen) inceler ve görevsiz olduğu kanısına varırsa kendiliğinden  görevsizlik  kararı  verir  (HMK  m.  115/1).  Taraflar  aralarında yapacakları sözleşme ile görevli mahkeme tayin edemezler ve uyuşmazlığın başka bir mahkemede görülmesini sağlayamazlar. Taraflarca yapılan bu yöndeki bir  sözleşme,  emredici  hükme  ve  kamu  düzenine  aykırı  olduğundan,  Türk Borçlar Kanunu hükümlerine göre butlan müeyyidesine tabi olur. Yargıtay vermiş olduğu yerleşik kararlarında, iş sözleşmesinin sona ermesinden sonrası  için  yapılan  rekabet  yasağı  sözleşmelerinden  kaynaklanan  ihtilaflara bakmakla  görevli  mahkemenin  Asliye  Ticaret  Mahkemeleri  olduğuna  karar vermiştir. Ancak Yargıtay 9. Hukuk Dairesi nin T. 01.06.2021, E. 2021/3076 ve K. 2021/9789 sayılı kararı ile, yerleşik içtihatlardan dönülmüş ve bu kez iş sözleşmesine  eklenen  rekabet  yasağı  davalarından  kaynaklanan  tazminat  ve taraflarca kararlaştırılan cezai şartın tahsiline dair davalara bakmakla görevli mahkemelerin, İş Mahkemeleri olduğuna karar vermiştir.  İş bu çalışmada içtihat değişliğine neden olan kararın ve gerekçesinin yerinde olup  olmadığı  değerlendirilecektir.  Çalışma  rekabet  yasağında  görevli mahkemenin  neresi  olması  gerektiği  hakkında  olup  başkaca  konulara değinilmeyecektir.",
     "Abstract": "The person whose right has been violated or who is at risk of being violated has to apply to the state courts to obtain this right. This person makes a request and has to determine which of the courts in the judicial system to apply first while initiating the litigation process. This determination is made in accordance with the rules regarding the duty in private law. Because duty is a concept that expresses which of the civil courts in a place will examine the dispute. As a rule, the rules of duty are of public order. Since the rules of duty are imperative, they cannot be extended or changed by interpretation  or  comparison.  Being  in  charge  of  the  courts  is  one  of  the conditions  of  the  case.  For  this  reason,  the  court  automatically  (ex-officio) examines whether it is in charge at every stage of the case, and if it deems that it is without jurisdiction, it automatically decides on non-jurisdiction (CCP art. 115/1). The parties cannot appoint a court in charge with the agreement they will make between them and they cannot ensure that the dispute is heard in another court. Since such an agreement made by the parties is contrary to the mandatory provision and public order, it is subject to a nullity sanction pursuant to the provisions of the Turkish Code of Obligations. In its settled decisions, the Court of Cassation decided that the court in charge of dealing  with  disputes  arising  from  non-compete  agreements  made  after  the termination  of  the  employment  contract  is  the  Commercial  Courts  of  First Instance. However, with the decision of the 9th Civil Chamber of the Supreme Court of Appeals numbered; T. 01.06.2021, E. 2021/3076 and K. 2021/9789, the settled lawsuits were reversed and this time, regarding the compensation arising from the non-competition lawsuits added to the employment contract, and the collection of the penal clause decided by the parties, which the courts in charge of hearing the cases were the Labour Courts. In this study, it will be evaluated whether the decision that caused the change in case law and its justification are appropriate. The study is about where the court in charge of non-competition should be, and other issues will not be mentioned.",
     "Metin": "Hakkı ihlal edilen veya edilme riski ile karşı karşıya kalan kişinin kendi hakkını kendisinin (ihkak-ı hak yasağı) alması yasaklanmıştır. Böyle bir kişinin hakkının alınması ise Devlet yargı organlarına aittir. Bu kişi, bu talepte bulunurken yahut 46İstanbul Medeniyet Üniversitesi Hukuk Fakültesi Dergisi VI/11 İstanbul Medeniyet Üniversitesi Hukuk Fakültesi Dergisi VI/11 dava sürecini başlatırken öncelikli olarak adli sistemde yer alan mahkemelerden hangisine başvuracağını belirlemek zorundadır. Bu tespit, özel hukukta göreve ilişkin  usul  kuralların  düzenlendiği  Hukuk  Muhakemeleri  Kanunu  (HMK) doğrultusunda yapılır.  Kural olarak göreve dair kurallar kamu düzenindendir (HMK. m. 1, 2. Cümle)2. Bu nedenle görev kuralları emredici nitelikte düzenlenmiştir, yorum veya kıyas yolu  ile  genişletilmeleri  ya  da  değiştirilmeleri  mümkün  değildir.  Görev, uyuşmazlığın  bir  yerdeki  hukuk  mahkemelerinden  hangisi  tarafından inceleneceğini ifade eden bir kavramdır. Mahkemelerin görevli olması ise dava şartlarındandır (HMK. m. 114, 1. cümle). Bu nedenle, mahkeme, davanın her safhasında görevli olup olmadığını kendiliğinden (resen) inceler ve görevsiz olduğu kanısına varırsa kendiliğinden görevsizlik kararı verir (HMK m. 115/1).  Taraflar aralarında yapacakları sözleşme ile görevli mahkemeyi belirleyemezler ve bu şekilde uyuşmazlığın başka bir mahkemede görülmesini sağlayamazlar. Taraflarca yapılan bu yöndeki bir sözleşme, emredici hükme ve kamu düzenine aykırı  olduğundan,  6098  sayılı  Türk  Borçlar  Kanunu  (TBK)  27 nci  madde doğrultusunda kesin hükümsüzlük yaptırımına tabidir. I.  YARGITAY KARARI  Menfi Tespit istemi ile İstanbul 24. İş Mahkemesi nde açılan dava üzerine yerel mahkeme T. 19.11.2019, E. 2019/215 ve K. 2019/632 sayılı kararı vermiştir. Yerel  mahkeme  kararı  İstanbul  BAM  29.  HD de  istinaf  edilmiş  ve  istinaf mahkemesince  T.  12.11.2020,  E.  2020/1294  ve  K.  2020/1473  sayılı  karar verilmiştir. Karar Yarg. 9. HD ne temyiz edilmiş, Yüksek Mahkeme temyiz üzerine, T. 01.06.2021, E. 2021/3076 ve K. 2021/9789 sayılı kararını vermiştir.   Anılan karara göre: Dava, rekabet yasağının ihlalinden doğduğu ileri sürülen cezai şart alacaklarının tahsili istemine ilişkin olup, öncelikle dikkate alınması gereken husus uyuşmazlığın 4857 sayılı İş Kanunu kapsamında değerlendirilip değerlendirilemeyeceği ve bu bağlamda iş mahkemesinin görevli olup olmadığı  2 ÜSTÜNDAĞ, Saim, Medeni Yargılama Hukuku, 7. Basım, Beta Yayınları, İstanbul 2000, s. 2; KURU, Baki; Hukuk Muhakemeleri Usulü, C. I,  6. Basım, Yetkin Yayınları, İstanbul 2000, s. 36; KURU, Baki, Hukuk Muhakemeleri Usulü, C. I, B. 6, Demir-Demir Yayınları, İstanbul 2001, s. 51.   3 TANRIVER, Süha, Medeni Usul Hukuku, C. I,  2. Basım, Yetkin Yayınları, Ankara 2021, s. 94.   4 PEKCANITEZ, Hakan/KORKMAZ TAŞ Hülya/ÖZEKES Muhammet/AKKAN, Mine, Medeni Usul Hukuku, C. I, B. 15, Onikilevha Yayınevi, İstanbul 2017, s. 240; YILMAZ, Ejder, Hukuk Muhakemeleri Kanunu Şerhi, 4. Basım, Yetkin Yayınları, Ankara 2021, s. 41.   5 MUTLAY, Faruk Barış/IŞIK, Melih,  7036 Sayılı İş Mahkemeleri Kanunu Uyarınca Görev , Ankara  Üniversitesi  Hukuk  Fakültesi  Dergisi,  Y.  2019,  S.  68  (3),  s.  567, https://dergipark.org.tr/tr/download/article-file/896146, Erişim tarihi: 15.08.2021. 6 Yarg. 9. Hukuk Dairesi nin T. 01.06.2021, E. 2021/3076 ve K. 2021/9789 sayılı yayımlanmamış kararı.   47KARA/ Yargıtay ın Rekabet Yasağında Görevli Mahkeme Konusunda Verdiği Bir Karar Üzerine Değerlendirme noktasında toplanmaktadır. Yüksek Mahkeme nin kararına göre;  Gerek mülga 6762 sayılı Türk Ticaret Kanunu nda (eTTK), gerekse 6102 sayılı Türk Ticaret Kanunu nda (TTK), Türk Borçlar Kanunu (TBK) nun rekabet yasağına ilişkin hükümlerinde  öngörülen  hususlardan  doğan  hukuk  davalarının  ticari  dava olduğu belirtilmiş ise de, TTK nın 5. maddesinde yer alan:  Aksine hüküm bulunmadıkça, dava olunan şeyin değerine veya tutarına bakılmaksızın asliye ticaret  mahkemesi  tüm  ticari  davalar  ile  ticari  nitelikteki  çekişmesiz  yargı işlerine bakmakla görevlidir  hükmü, bu konuda ayrı bir düzenleme bulunup bulunmadığının göz önünde bulundurulmasını gerektirmektedir. İşçinin haklanın adalet  mercilerinde  çabuk,  kolay  ve  ucuz  bir  surette  alınasını  temin  etmek amacıyla  özel  İş  Mahkemeleri  Kanunu  (İMK)  çıkarılmıştır.  Ayrı  bir  iş yargılaması ve bu yargılamayı uygulayan özel mahkemelerin kuruluşu, esasen iş hukukunun işçiyi koruma hukuki niteliğinden kaynaklanmaktadır. 7036 sayılı İMK nın 5. maddesi,  a) 5953 sayılı Kanuna tabi gazeteciler, 854 sayılı Kanuna tabi gemiadamları, 22.05.2003 tarihli ve 4857 sayılı İş Kanunu (İK) na veya 11.01.2011 tarihli ve 6098 sayılı TBK nın İkinci Kısmının Altıncı Bölümünde düzenlenen hizmet sözleşmelerine tabi işçiler ile işveren veya işveren vekilleri arasında, iş ilişkisi nedeniyle sözleşmeden veya kanundan doğan her türlü hukuk uyuşmazlıklarına, b) İdari para cezalarına itirazlar ile 5510 sayılı Kanunun geçici 4 üncü maddesi kapsamındaki uyuşmazlıklar hariç olmak üzere Sosyal Güvenlik Kurumu veya Türkiye İş Kürtününün taraf olduğu iş ve sosyal güvenlik mevzuatından  kaynaklanan  uyuşmazlıklara,  c)  Diğer  kanunlarda  iş mahkemelerinin görevli olduğu belirtilen uyuşmazlıklara, ilişkin dava ve işlere bakar.  şeklinde düzenlenmiştir. Şu halde, İMK ile işçi ve işveren arasında iş ilişkisi nedeniyle sözleşmeden doğan  uyuşmazlıkları  çözme  görevinin  iş  mahkemesine  verilmiş  olması, TTK'nın 5. maddesinde yer alan  aksine hüküm bulunmadıkça  ibaresinin karşılığıdır. Başka bir anlatımla, İMK'nın 5. maddesi, TTK nın 4. maddesinde belirtilen ticari davalara bakma görevinin ticaret mahkemelerine ait olduğunu belirten 5. maddedeki  aksine hükmü  öngören bir düzenlemedir. Benzer bir durum, 5846 sayılı Fikir ve Sanat Eserleri Kanunu (FSEK) nun 76. maddesinde 03.03.2001 tarih ve 4630 sayılı Kanunun 30. maddesi ile yapılan değişikliğin sonucu olarak kurulan Fikri ve Sınai Haklar Mahkemeleri için söz konusudur. TTK nın  maddesinde  fikri  mülkiyet  hukukuna  dair  mevzuatta  öngörülen hususlardan doğan davalar da ticari dava sayılmasına rağmen 5846 sayılı Kanun uyarınca  kuru  Fikri  ve  Sınai  Haklar  Mahkemelerinin  kuruluşuna  ilişkin düzenlemenin TTK'nın 5. maddesinde belirtilen aksine hükmü karşıladığı kabul edilmektedir.  Aksi  halde  tüm  fikri  haklara  ilişkin  uyuşmazlıklarda  ticaret mahkemelerinin görevli olması gibi bir durum ortaya çıkmaktadır. Rekabet  yasağına  ilişkin  6098  sayılı  Türk  Borçlar  Kanunu nun  444447.maddeleri hizmet sözleşmesine ilişkin hükümler içinde düzenlenmiştir. Her iki  konumda  da  rekabet  yasağına  ilişkin  sözleşmenin  kurulması  ve  sınırlan özellikle işçinin konulması ilkesi dikkate alınarak düzenlenmiştir. Gerçekten, 48İstanbul Medeniyet Üniversitesi Hukuk Fakültesi Dergisi VI/11 İstanbul Medeniyet Üniversitesi Hukuk Fakültesi Dergisi VI/11 işçinin çalışma hakkı, rekabet yasağına ilişkin sözleşmelerin yer, süre ve konu itibariyle sınırlandırılması gerekmektedir. İşçi ile işveren arasında sözleşmenin sona  ermesinden  sonraki  dönem  için  rekabet  yasağına  ilişkin  bir  anlaşma olmadıkça, TBK'daki hükümler tek başına işverene talep hakkı vermez. Başka bir anlatımla, taraflarca rekabet yasağı konusunda anlaşma yapılmışsa işveren, sözleşmeye aykırı davranıldığını ileri sürerek cezai şart ya da tazminat talebinde bulunabilecektir.  Bu  nedenle,  burada  borcun  kaynağı  kanun  değil,  iş sözleşmesidir. İş sözleşmesi devam ederken işçinin sadakat borcu gereği zaten rekabet yasağı bulunduğundan bu konuda ayrı bir anlaşmanın varlığına gerek yoktur. Rekabet yasağının  ihlali  halinde  işveren,  iş  sözleşmesine  aykırı  davranıştan  ötürü sözleşmeyi  haklı  nedenle  feshedebileceği  gibi,  varsa  zararının  tazminini  de isteyebilecektir.  TBK'nın  rekabet  yasağının  sona  ermesini  düzenleyen  447. maddesinde  iş  sözleşmesinin  işveren  tarafından  haksız  olarak  ya  da  işçi tarafından  haklı  nedenle  feshedilmiş  olması  halinde  rekabet  yasağının  sona ereceği  düzenlenmiş  olup,  haklı  fesih  müessesesinin  iş  hukuku  ilkeleri çerçevesinde ticaret mahkemesince değerlendirilmesinin güçlüğü ortadadır. Uyuşmazlığın  kaynağı  iş  sözleşmesi  olduğundan  TBK nın  444  ve  devamı maddelerine dayalı olarak İK kapsamında işçi sayılan kişinin, rekabet yasağı sözleşmesinin ihlali nedeniyle açılan cezai şartın tahsiline ilişkin davalarda iş mahkemeleri görevlidir. Dairemizin önceki kararlarında işçinin iş sözleşmesi sona erdikten sonrası dönem bakımından rekabet yasağına ilişkin olarak cezai şart  ve  tazminat  davaları  bakımından  ticari  dava  olduğu  belirtilmiş  ise  de; konunun yeniden değerlendirilmesi gerektiği anlaşılmakla, yukarıda belirtilen açıklamalar uyarınca görevli mahkemenin iş mahkemesi olduğu belirlendiğinden bu karardan dönülmesi gerektiği anlaşılmıştır. Somut olayda davacı işveren ile davalı işçi arasında rekabet yasağına ilişkin düzenlenmiş  olan  sözleşme  maddesi  uyarınca  tarafların  talep  edebilecekleri cezai  şart  ve  tazminata  ilişkin  davaların  görülme  yeri  iş  mahkemeleri olduğundan davalı tarafın bu yöndeki temyiz itirazlarının yerinde değildir . Yargıtay kararının ikinci kısmı, cezai şartı hakkında ve üçüncü kısmı ise icra takibi  hakkında  kötüniyet  tazminatı  istenip  istenemeyeceği  hakkındadır.  Bu kısımda bir  taraftan  TBK 182/son maddesinin de göz önünde bulundurmak suretiyle cezai şart miktarının gözden geçirilmesini belirtmekte, diğer taraftan verdiği bu kararla kambiyo senetlerine dair temel ilkelerle çelişmektedir. Zira kambiyo hukukunun temel ilkelerinden biri de senedin kayıtsız ve şartsız belirli bir  bedelin  ödeneceğine  dair  taahhütte  bulunulması  gerektiğidir.  Senette belirlenen bu bedel mahkemenin tartışmasına açık bir bedel değildir. Halbuki TBK  m.  182/son  hükmüne  göre   Hâkim,  aşırı  gördüğü  ceza  koşulunu kendiliğinden indirir . Dolayısıyla hakimin cezai şartın miktarına müdahalesi kambiyo senetlerine dair temel ilke ile çelişir. Bu kısımda sadece bu hususu belirtmekle  yetineceğiz.  Makalenin  özü  itibariyle  bu  konuda  fazlaca  bir   49KARA/ Yargıtay ın Rekabet Yasağında Görevli Mahkeme Konusunda Verdiği Bir Karar Üzerine Değerlendirme tartışmaya girmeyeceğiz.  II.  MAHKEMENİN GÖREVİNE DAİR HUKUKİ DÜZENLEME A.  TİCARİ DAVALARIN SINIFLANDIRILMASI 1.  Mutlak Ticari Davalar Her iki tarafın da ticari işletmesiyle ilgili hususlardan doğmuş olmasına ve tarafların tacir olup olmadıklarına yani tarafların sıfatına bakılmaksızın bir takım davalar kanun tarafından  ticari dava  olarak kabul edilmişlerdir. Her halükarda ticari  dava  olarak  kabul  edilen  bu  davalar   mutlak  ticari  davalar   olarak adlandırılırlar. Konu itibariyle ticari dâvalar da denilen bu kategoriye giren davalar, tarafların sıfatı ne olursa olsun, yani taraflardan biri veya her ikisi tacir sıfatını haiz olsun veya olmasın, mutlak surette ticari davadırlar. Bunlar, ticarî işler arasında  öz ticaret hayatına mahsus olup aynı bir ihtisas cephesi arz eden  meselelerden doğan davalardır. TTK da 4 üncü madde 1-6 bentlerde sayılan davalarla, özel kanunlarda ticari dava  oldukları  açıkça  belirtilen  veya  ticaret  mahkemelerinde  görülecekleri açıkça  belirtilen  davalar  mutlak  ticari  davalardır.  Bir  diğer  ifadeyle  hangi davaların ticari dava olarak kabul edilecekleri TTK hükmü ile düzenlenmiştir. 2.  Nispi Ticari Davalar a.  Genel Olarak Bu davalar konuları itibariyle değil, taraflarının sıfatı itibariyle ticarî sayılan davalardır. Mutlak ticari davaların aksine, bu tür davaların ticari dava sayılması için;  iki  tarafın  da  ticari  işletmesiyle  ilgili  hususlardan  kaynaklanması  ve davanın her iki tarafının da tacir olması gerekir. Bir diğer ifadeyle söz konusu davanın nispi ticari dava olabilmesi için bazı şartların birlikte mevcut olması gerekir. Ancak bazı şartlar birlikte varsa bu kategorideki davalara nispi ticari  7 ARKAN, Sabih, Ticarî İşletme Hukuku, 25. Basım, Banka ve Ticaret Hukuku Araştırma Enstitüsü Yayınları, Ankara 2019, s. 107; BİLGİLİ, Fatih/DEMİRKAPI, Ertan, Ticaret Hukuku Bilgisi, 17. Basım, Dora Yayınları, Bursa 2020, s. 47; KARAHAN, Sami, Ticari İşletme Hukuku,  27.  Basım,  Seçkin  Yayıncılık,  Ankara  2015,  s.  80;  KURU,  Baki/ARSLAN, Ramazan/YILMAZ, Ejder, Medeni Usul Hukuku Ders Kitabı 22. Basım, Yetkin yayınları, Ankara 2011, s. 176; PEKCANITEZ, Hakan /ATALAY, Oğuz/ ÖZEKES, Muhammet, Hukuk Muhakemeleri Kanunu Hükümlerine Göre Medeni Usul Hukuku, 12. Basım, Yetkin Yayınları, Ankara 2011, s. 134; Yargıtay HGK, T. 10.2.2016, E. 2014/17-2389, K. 2016/129 (Yayınlanmamıştır); KOÇYİĞİT, İlker/BULUR, Alper, Ticari Uyuşmazlıklarda Dava Şartı Arabuluculuk, Hukuk İşleri Genel Müdürlüğü Arabuluculuk Daire Başkanlığı Yayını, Ankara 2019, s. 91, dn. 46, https://adb.adalet.gov.tr/link/ticariuyusmazliklardadavasartiarabuluculuk.pdf, Erişim tarihi:15.8.2021. 8 GÜRDOĞAN, Burhan,  Ticari Usul Hukuku , Ankara Üniversitesi Hukuk Fakültesi Dergisi, Y. 1956, S. 13, s. 173, https://dergipark.org.tr/tr/download/article- file/634014. 9 GÜRDOĞAN, s. 176. 10  ARKAN,  s.  115;  BİLGİLİ/DEMİRKAPI,  s.  49;  KARAHAN,  s.  81; PEKCANITEZ/ATALAY/ÖZEKES, s. 135. 50İstanbul Medeniyet Üniversitesi Hukuk Fakültesi Dergisi VI/11 İstanbul Medeniyet Üniversitesi Hukuk Fakültesi Dergisi VI/11 dava denir. Bunun için evvela, söz konusu davanın hukuk davası olması gerekir. Taraflardan yalnız birinin ticari işletmesiyle ilgili olan; istisna, kira, ödünç ve satış gibi hukuki işlerden doğan davalar ticari dava sayılmaz. Buna karşılık her iki  tarafın  da  ticari  işletmesiyle  ilgili  olan  davalar  nispi  ticari  dava  sayılır. Ayrıca, diğer şartlar bulunsa bile, eğer dava bir ceza davası ise bu dava ticari dava olarak değerlendirilmeyecektir. Hukuki bir davanın, ticari bir dava olarak kabul edilebilmesi için aşağıdaki iki şartın bulunması gerekir: b.  Gerekli Şartlar (a)  Davanın Her İki Tarafı da Tacir Olmalıdır Kanundaki ibarede her iki tarafın ticari işletmesinden bahsedilmektedir. Ticari işletme sahiplerine tacir denildiğinden, bir davanın ticari olabilmesi için her iki tarafın da tacir olması gerekir. TTK m. 19/11  deki yayma kriteriyle Kanun a göre, taraflardan yalnız biri için ticari iş niteliğinde olan sözleşmeler, kanunda aksine hüküm bulunmadıkça, diğeri için de ticari iş sayılır. Ticarilik vasfının karşı tarafa da aksettirilmiş olması halinde, ortada her iki taraf için de ticari iş söz konusu olmasına rağmen, söz konusu ticari iş, ticari dava değildir. Burada ifade edilen işin ticari iş olması onu ticari dava yapmaz. (b)  Ayrıca Bu İşin Taraflarının Her İkisinin de İşin Ticari İşletmeleriyle İlgili Olması Gerekir Her ticari iş, şartlarını taşımıyorsa ticari dava sayılmaz. Taraflarının her ikisinin tacir  olması  ve  (aralarındaki  davanın)  hukuk  davası  niteliğinde  olması,  bir hususu  ticari  dava  konusu  etmek  için  yeterli  değildir.  Ayrıca  o  hususun, tarafların her ikisinin de ticari işletmesiyle ilgili olması gerekir. Bu şartları taşıyan bir husustan doğan davalar nispi ticari dava sayılırlar. TTK. m. 4/1 (son cümle) gereğince,  bir ticari işletmeyi ilgilendiren havale, saklama (vedia) ve fikir  ve  sanat  eserlerine  ilişkin  haklardan  doğan  davalar  ticari  davadır ,  bu nedenle, bir ticari işletmeyle ilgili olan bu davalar da ticari dava sayılmıştır. Bu durumlarda, davanın ticari niteliğinin kabul edilmesi için, davanın sadece bir ticari işletmeyle ilgili olması yeterli olup, her iki tarafın ticari işletmesiyle ilgili olması aranmaz. Ticari dava sayılma konusunda, bir davanın nispi ticari dava olması için gereken şartların varlığı hususu, sadece sözleşme ilişkisinden doğan davalara özgü değildir. B.  TİCARET  KANUNU'NDA  DÜZENLENEN  MUTLAK  TİCARİ DAVALAR 1.  TTK'da Düzenlenen Hususlardan Kaynaklanan Davalar Öz ticaret hayatına ilişkin olup ayrı bir ihtisas gerektirmeleri nedeniyle ticari olarak kabul edilmiş olan bu gruptaki yani kaynağını TTK dan alan mutlak ticari davaların  ticaret  mahkemelerinde  görülmesi  gerekir.  Örneğin  cari  hesap  11 ARKAN, s. 108.   51KARA/ Yargıtay ın Rekabet Yasağında Görevli Mahkeme Konusunda Verdiği Bir Karar Üzerine Değerlendirme sözleşmesinin uygulanmasından kaynaklanan hukuk davaları (TTK m. 89-101), ticari defterlerin zıyaı halinde belge verilmesi (TTK m. 82/2), ticaret şirketlerine ilişkin uyuşmazlıklardan kaynaklanan hukuk davaları (TTK m. 124 vd.), anonim şirket yönetim kurulu üyelerinin sorumluluğu konusunda açılacak davalar (TTK m. 553), anonim şirkete kayyım atanması davası (TTK m. 126), limited şirket ortaklarından birinin ölümü üzerine, bu ortağın ortaklık hissesinin (miras yolu ile) mirasçılarına devir ve intikali davası (TTK m. 596), kambiyo senetlerinden kaynaklanan hukuk davaları (TTK m. 670 vd.), zayi nedeniyle bononun iptali davası (TTK m. 757), taşıma işlerinden kaynaklanan hukuk davaları (TTK m. 850, 930), deniz ticaret hukukundan kaynaklanan hukuk davaları (TTK md 931 vd.) ve sigorta hukukundan kaynaklanan hukuk davaları (TTK m. 1401 vd.)12 gibi.  2.  Türk Borçlar Kanunu'ndan Doğan Bazı Davalar  Türk Borçlar Kanunu (TBK) da bir takım davalar mutlak ticari dava olarak kabul  edilmiştir.  Rekabet  Yasağına  İlişkin  TBK  444-447'inci  maddelerden kaynaklanan davalar bunlardan biridir. Hizmet sözleşmesi dolayısıyla rekabet yasağına ilişkin TBK 444-447 inci maddelerden kaynaklanan davalar ticari dava sayılmıştır.  Doktrinde bir görüşe göre, TTK nın bu hükmü isabetli değildir. Bir berber çırağı ile yapılan hizmet sözleşmesinde yer alan rekabet yasağının ihlali, öz ticaret hayatına ilişkin değildir ve çözümü de ayrı bir uzmanlık gerektirmez.  Diğer bir görüşe göre rekabet yasağından kaynaklanan davalarda ikili bir ayrım yapmak gerekecektir. İlk olarak rekabet yasağından doğan bir dava ticari bir işletmeyi ilgilendirmiyorsa, bu davayı ticari dava saymak güç olacaktır. Çünkü her hizmet sözleşmesinin mutlaka ticari bir işletmeyi ilgilendireceğini kabul etmek güçtür. Örneğin; esnaf seviyesindeki bir terzi ile çırağı arasında doğan davanın  da  ticari  dava  sayılması  anlamsızdır.  Çünkü  bu  tür  sözleşmelerden kaynaklanan  davaların  ayrı  bir  uzmanlığı  veya   öz  ticaret  hayatına   ilişkin olduğu söylenemeyecektir. Fakat rekabet yasağından kaynaklanan bir dava bir ticari işletmeyi ilgilendiriyorsa, bu sefer bu davayı ticari dava olarak saymak mümkündür. Uygulamada, alelade, sıradan yani herkesin yapabileceği türden işler için yapılan hizmet sözleşmelerine zaten rekabet yasağı maddesi konulmamaktadır. Konulsa bile ihtilafın hizmet sözleşmesinden kaynaklandığı gözetilerek bu tür davaların iş mahkemelerinde görülmesi gerekir. Zaten genellikle yönetici veya üst düzey  12 Bu davalarla ilgili Yargıtay kararları için bkz. BÖRÜ, Levent/KOÇYİĞİT, İlker, Ticari Dava, Turhan Kitabevi, Ankara 2013, 43. vd. 13  Ve  bağlacı rekabet yasağını düzenleyen maddeler dikkate alınarak  ilâ  şeklinde anlaşılmalıdır. ARKAN, s. 109, dn. 1; GÜRDOĞAN, s. 174, dn. 10. 14 ARKAN, s. 109. 15 BOZKURT, Salim, Ticari Davalar, Yayımlanmamış Yüksek Lisans tezi, Konya 2015, s. 28. 52İstanbul Medeniyet Üniversitesi Hukuk Fakültesi Dergisi VI/11 İstanbul Medeniyet Üniversitesi Hukuk Fakültesi Dergisi VI/11 işlerde çalışan ya da özgün işler yapan rekabet yasağına aykırı davranması halinde ve nedeniyle şirketi zarara uğratma tehlikesi bulunan kişilerin hizmet sözleşmelerine  rekabet  yasağı  maddesi  konulmaktadır.  Bu  anlamda  bu  tür davalar  ihtisası  gerektirdiği  için  ticari  dava  olarak  kabulü  yerindedir  ve TTK daki düzenlemenin amaca hizmet ettiği söylenebilir. III.  REKABET YASAGINA BAKACAK MAHKEMENİN TESPİTİ A.   GENEL OLARAK Rekabet yasağına dair davanın mutlak bir ticari dava ettiğini tespit ettikten sonra bu davada görevli mahkemenin neresi olması gerektiğinin belirlenmesi gerekir. Doktrine göre 7036 sayılı İş Mahkemeleri Kanunu nun 5 inci maddesine göre iş ilişkisi  nedeniyle  sözleşmeden  veya  kanundan  doğan  her  türlü  hukuk uyuşmazlıklarından  kaynaklanan  davalarda  görevli  mahkemeler  iş  mahkemeleridir. Dolayısıyla aynı konuya ilişkin birbiriyle çelişen iki ayrı düzenleme bulunmaktadır. Böyle bir durumda iş mahkemeleri, asliye ticaret mahkemelerine göre iş sözleşmesinden kaynaklanan uyuşmazlıklarda ihtisas mahkemesi olup, iş mahkemelerinin görevli olduğu kabul edilmelidir.  Yargıtay ise aksi görüşte kararlar vermiş ve iş sözleşmesi devam ederken rekabet yasağına aykırılık iddiası ile açılan davaların iş mahkemelerinde, iş sözleşmesi sona erdikten sonra rekabet yasağına aykırılık iddiası ile açılan davaların ise mutlak ticari dava olarak ticaret mahkemelerinde görülmesi gerektiği yönünde karar  vermiştir.  Yukarıda  belirtilen  gerekçe  ile  bu  kez  yerleşik  içtihattan dönülmüş  ve  görevli  mahkemenin  iş  mahkemeleri  olması  gerektiğine  karar verilmiştir. B.   TİCARİ DAVALAR 1.  Genel Olarak Dava, bir başkası (davalı) tarafından sübjektif hakkı ihlal edilen veya tehlikeye sokulan veya kendisinden haksız bir talepte bulunulan (takipten önce açılan menfi tespit davalarını da kapsaması açısından, bulunulması tehlikesine maruz bulunan,  da  eklenebilir)  kimsenin  (davacının),  mahkemeden  hukuki  koruma talep etmesidir. Buna göre ticari dava, bir başkası tarafından ihlal edilen veya tehlikeye sokulan hakkın ticari bir hak olması ya da haksız talebe (veya talep tehlikesine) maruz konunun ticari olması durumunda ticari davadan söz edilir.  16 KOÇYİĞİT/BULUR, s. 99. 17 Yarg. 11. HD, T. 24.10.2016, E. 2016/11487 ve K. 2016/8359 sayılı kararı (Yayımlanmamıştır). KOÇYİĞİT/BULUR, s. 99, dn. 59. 18 DELİDUMAN, Seyithan/ORUÇ, Yakup,  Ticari Davalar , Marmara Üniversitesi Hukuk Fakültesi  Hukuk  Araştırmaları  Dergisi,  y.  2012,  C.  18,  S.  2  (Özel  Sayı),  s.  100, http://dosya.marmara.edu.tr/huk/fak%C%BCltedergisi/2012C.18.S.2/2.oturum.pdf, Erişim tarihi: 27.08.2021.   53KARA/ Yargıtay ın Rekabet Yasağında Görevli Mahkeme Konusunda Verdiği Bir Karar Üzerine Değerlendirme Ticari  hayat;  sürat,  güvenlik  ve  esneklik  gerektirir.  Bu  nedenle  ticari uyuşmazlıkların  çözümü  ayrı  bir  uzmanlık  gerektirir.  Ancak  ticaret  mahkemeleri,  kuruluş  itibariyle  de  hukuk  mahkemelerinden  farklı  değildir.  Hakimleri hukuk hakimleriyle aynı vasıfta olup aynı şartlarla tayin edilirler.  Almanya  ve  Fransa  gibi  bazı  ülkelerde,  ticari  davaların  sadece  meslekten hukukçu  hâkimler  tarafından  değil,  yerine  göre  tacirler  arasından  seçilen kişilerin  de  görev  yaptığı  mahkemeler  eliyle  çözümlendiği  görülmektedir. Bunun  için  öncelikle  açılan  davanın  ticari  olarak  nitelendirilmesi  gerekir. Uyuşmazlığın ticari olarak nitelendirilmesi aynı zamanda davanın daha sağlıklı yürütülmesi açısından önem taşır. Bir davanın ticari dava sayılmasına bağlanan en önemli sonuç ise, o davanın ticaret mahkemesinde görülmesi ve buna bağlı olarak özel birtakım usul kurallarına tabi olmasıdır. 2.  Ticari Davalarda Görevli Mahkeme Aksine  hüküm  bulunmadıkça,  dava  olunan  şeyin  değerine  veya  tutarına bakılmaksızın asliye ticaret mahkemesi tüm ticari davalar ile ticari nitelikteki çekişmesiz  yargı  işlerine  bakmakla  görevlidir.  Bir  yerde  asliye  ticaret mahkemesi varsa, asliye hukuk mahkemesinin görevi içinde bulunan ve 4 üncü madde hükmünce mutlak ya da nispi ticari sayılan hukuk davaları ve çekişmesiz yargı işleri ile özel hükümler uyarınca ticaret mahkemesinde görülecek diğer işlere asliye ticaret mahkemesinde bakılır. Bir yerde ticaret davalarına bakan birden çok asliye ticaret mahkemesi varsa, iş durumunun gerekli kıldığı yerlerde Hâkimler ve Savcılar Kurulu nca, asliye ticaret mahkemelerinden biri veya birkaçı münhasıran bu Kanundan ve diğer kanunlardan doğan deniz ticaretine ve deniz sigortalarına ilişkin hukuk davalarına bakmakla görevlendirilebilir.  19 Türk hukukunda ticari mahkemelerin tarihi gelişimi için bknz. ARKAN, s. 105 vd. KARAHAN, s. 69; Ticaret mahkemelerinin dünyadaki ve Türkiye deki tarihsel gelişimi için bkz. BOZKURT, s. 3-10. 20 GÜRDOĞAN, s. 181. 21 ARKAN, s. 105, dn. 2; Türk Hukukunda hâkimlerin nitelikleri hakkında bkz. BOZKURT, s. 15. 22 ARKAN, s. 105. 23 6087 Sayılı  Hâkimler ve Savcılar Yüksek Kurulu Kanunu  18.12.2010 T. ve 27789 S. RG de yayımlanmıştır. Kanunun adı 2.7.2018 T. ve 703 S. KHK nin 208 inci maddesiyle  Hâkimler ve Savcılar Kurulu Kanunu  şeklinde değiştirilmiştir. 24 Y. 20. HD, T. 23.6.2016, E. 2016/5316 ve K. 2016/7481 karar sayılı kararı: İstanbul 17. Asliye Ticaret Mahkemesi (Denizcilik İhtisas Mahkemesi sıfatıyla), davada gemi tamir sözleşmesine aykırılık iddiasına dayalı olarak ortaya çıkan zararların tahsilinin talep edildiği, uyuşmazlığın BK nın 470 vd. maddelerinde düzenlenen eser sözleşmesine dair hükümler ile borçların gereği gibi ifa edilmemesinin sonuçlarını düzenleyen BK nın 112 ve 113. maddelerinde yer alan genel hükümlere göre çözümlenmesi gerektiği, taraflar tacir olup uyuşmazlık konusunun, her iki yanın ticari işletmesi ile ilgili olması sebebiyle davanın TTK nın 4 ve 5. maddelerine göre mutlak ticari dava niteliğinde olduğu, bu sebeple görevli mahkemenin deniz ticareti ve deniz sigortalarından kaynaklanan davalar dışındaki hukuk davalarına bakmakla görevli ticaret mahkemesi olduğu ve İstanbul  Anadolu  Ticaret  Mahkemesi nin  görevli  bulunduğu  gerekçesiyle  görevsizlik  kararı vermiştir. 6102 Sayılı Türk Ticaret Kanununun, görev hususunu düzenleyen 5. maddesinin ikinci 54İstanbul Medeniyet Üniversitesi Hukuk Fakültesi Dergisi VI/11 İstanbul Medeniyet Üniversitesi Hukuk Fakültesi Dergisi VI/11  fıkrasında  Bir yerde asliye ticaret mahkemesi varsa, asliye hukuk mahkemesinin görevi içinde bulunan  ve  4.  madde  hükmünce  ticari  sayılan  davalarla  özel  hükümler  uyarınca  ticaret mahkemesinde görülecek diğer işlere asliye ticaret mahkemesinde bakılır. Bir yerde ticaret davalarına bakan birden çok asliye ticaret mahkemesi varsa, iş durumunun gerekli kıldığı yerlerde Hâkimler  ve  Savcılar  Yüksek  Kurulunca,  asliye  ticaret  mahkemelerinden  biri  veya  birkaçı münhasıran bu Kanundan ve diğer kanunlardan doğan deniz ticaretine ve deniz sigortalarına dair hukuk davalarına bakmakla görevlendirilebilir.  hükmü getirilmiştir. HSYK nın 20.7.2004 gün 370 Sayılı kararı ile İstanbul İlinde Denizcilik İhtisas Mahkemesi kurulup, faaliyete geçtiği anlaşılmaktadır. HSYK nın 24.3.2005 gün 188 Sayılı kararında Denizcilik İhtisas Mahkemesi kurulmayan yerlerde, ticaret mahkemesi bulunması halinde bu mahkemenin, ticaret mahkemesi bulunmayan yerlerde 1 numaralı asliye hukuk mahkemesinin görevli olacağı hususu karar altına alınmıştır. Deniz alacağı hususunda, 6102 Sayılı TTK nın 1352/1. maddesinde  Deniz alacağı; aşağıda  sayılan  hususların  birinden  veya  birkaçından  doğan  istem  anlamına  gelir:  ve  aynı maddenin 1-m bendinde  Geminin yapımı, yeniden yapımı, onarımı, donatılması ya da geminin niteliğinde değişiklik yapılması.  hükümleri mevcuttur. Somut olayda; davacı vekilinin, davalı tarafından, taraflar arasındaki anlaşma uyarınca davacıya ait geminin onarımının yapıldığı, ancak davalı tarafından gemiye monte edilen şaft sızdırmazlık salmastrasının sızıntı yaptığı, davacı tarafın bu ayıplı ifadan dolayı birbirini takip eden zararlarının oluştuğu, bu sebeple davalıya yönelik hizmetindeki ağır kusuru sebebiyle uğranılan zararların tazminine yönelik dava açtığı, taraflar arasındaki uyuşmazlığın yukarda anılan madde uyarınca deniz alacağına dair olduğu ve denizcilik ihtisas mahkemesinin görev alanına girdiği anlaşıldığından, davanın denizcilik ihtisas mahkemesinde görülüp, sonuçlandırılması gerekmektedir. Y. 15. HD, T. 18.5.2017, E. 2016/2840 ve K. 2017/2126 sayılı kararı: Denizcilik İhtisas Mahkemeleri nin davaya bakabilmesi için davanın deniz ticaretinden kaynaklanması gerekli ve zorunlu olup, somut olayda ihtilâf davalıya ait geminin boyanması ve verniklenmesi sebebiyle ödenmeyen iş bedeline ilişkindir. Bu haliyle taraflar arasındaki ihtilâf Türk Borçlar Kanunu nun 470. vd. maddelerinde düzenlenen eser sözleşmesinden kaynaklanmaktadır (Emsal 15. HD 2015/3948 E. 2015/4790 K 5.10.2015 T;15. H.D.2014/6962E. 2015/5607K. 9.11.2015 T.). Davada Asliye Ticaret Mahkemesi nin görevli olması sebebiyle mahkemece ... de ayrı bir ticaret mahkemesi bulunmadığından ara kararı ile  ticaret  mahkemesi  sıfatıyla   esasının  incelenmesi  yerine,  esas  hakkında  görevsizlik  kararı verilmesi doğru olmamış, kararın bozulması gerekmiştir. www.kazanci.com.tr, Erişim tarihi: 23.04.2020. İstanbul Bölge Adliye Mah., 14. HD, T. 20.2.2020, E. 2018/1720 ve K. 2020/190 sayılı kararı:  6102 Sayılı TTK nın 5/2. maddesiyle, bir yerde ticaret davalarına bakan birden çok asliye ticaret mahkemesi varsa, iş durumunun gerekli kıldığı yerlerde Hâkimler ve Savcılar Kurulu nca, Asliye Ticaret Mahkeme lerinden biri veya birkaçı münhasıran bu Kanun dan ve diğer kanunlardan doğan deniz ticaretine ve deniz sigortalarına ilişkin hukuk davalarına bakmakla görevlendirilebileceği  hükme  bağlanmıştır.  HSK  tarafından,  bu  tür  davalara  bakmak  üzere, İstanbul 17. Asliye Ticaret Mahkemesi görevlendirilmiş olup bu mahkeme ile İstanbul il sınırları içindeki diğer Asliye Ticaret Mahkeme leri arasındaki ilişki görev ilişkisidir. Mahkemenin görevli olması  HMK nın 114/1.c  maddesi  uyarınca  dava  şartı  olup  aynı  Kanun un  115/1.  maddesi uyarınca,  mahkeme,  dava  şartlarının  mevcut  olup  olmadığını  davanın  her  aşamasında kendiliğinden gözetir.  www.kazanci.com.tr, Erişim tarihi: 18.8.2021. 25 Türk Ticaret Kanunu bu hükmüyle, özel mahkeme olan denizcilik ihtisas mahkemelerini kaldırmış bulunmaktadır. PEKCANITEZ, Hakan/ATALAY, Oğuz/ÖZEKES, Muhammet, Medeni Usul Hukuku, B. 8, Onikilevha Yayınevi, İstanbul 2020. s. 42; 6762 sayılı Kanunun 4 üncü maddesine, 28.4.2004 tarihli ve 25446 sayılı Resmî Gazetede yayımlanan 5136 sayılı Kanunla üçüncü bir fıkra eklenmiştir. Bu hüküm uyarınca, iş durumunun gerekli kıldığı yerlerde Hâkimler ve Savcılar Yüksek Kurulunun olumlu görüşü ile Adalet Bakanlığınca, 6762 sayılı Kanunun Dördüncü Kitabında yer alan deniz ticaretine ilişkin ihtilaflara bakmak ve asliye derecesinde olmak üzere denizcilik ihtisas mahkemeleri kurulur. Anılan mahkemelerin yargı çevresi Hâkimler ve Savcılar Yüksek Kurulu tarafından belirlenir. Bu hüküm birçok yönden hatalı idi. İlk olarak, anılan  hüküm  bir  mahkeme  ile  ilgili  olduğu  halde,  ticarî  davalara  ilişkin  4 üncü  maddeye   55KARA/ Yargıtay ın Rekabet Yasağında Görevli Mahkeme Konusunda Verdiği Bir Karar Üzerine Değerlendirme Asliye  ticaret  mahkemesi  ile  asliye  hukuk  mahkemesi  ve  diğer  hukuk mahkemeleri arasındaki ilişki görev ilişkisi olup, bu durumda göreve ilişkin usul hükümleri uygulanır. Asliye ticaret mahkemesi bulunmayan yargı çevresindeki bir  ticari  davada  görev  kuralına  dayanılmamış  olması,  görevsizlik  kararı verilmesini gerektirmez; asliye hukuk mahkemesi, davaya devam eder. Ticari davalarda da deliller ile bunların sunulması 1086 sayılı Hukuk Usulü Muhakemeleri Kanunu hükümlerine tabidir. C.  İŞ DAVALARINDA GÖREVLİ MAHKEME İş mahkemeleri özel görevli (ihtisas) mahkemelerden olup, genel mahkemeler asıl  olarak  asliye  hukuk  mahkemesi  ve  sayılan  haller  için  sulh  hukuk mahkemeleridir (HMK m. 4). İş mahkemesi ile diğer özel görevli mahkemeler ve genel mahkemeler arasında görev ilişkisi bulunmaktadır.  İş Mahkemeleri Kanunu (İMK)27 iş mahkemelerinin kuruluş, görev, yetki ve yargılama  usulünü  düzenlemek  amacıyla  çıkarılmıştır.  İMK nın  5 inci maddesine göre İş Mahkemeleri; 5953 sayılı Kanuna tabi gazeteciler, 854 sayılı Kanuna tabi gemiadamları, 22.50/2003 tarihli ve 4857 sayılı İş Kanununa veya  eklenmişti. İkincisi, söz konusu mahkemelerin  asliye derecesinde  olacakları belirtilerek, ticaret mahkemesi olduklarının belirtilmesinden kaçınılmış, hatta bilinçli ifadeyle bu mahkemelerin ticaret mahkemesi olmayacakları vurgulanmıştı. Denizcilik ihtisas mahkemesine verilen bu konum 6762 sayılı Kanuna ve Tasarıya aykırıdır. Çünkü, anılan ihtisas mahkemesi, 6762 sayılı Kanunun Dördüncü Kitabında yer alan deniz ticaretine ilişkin ihtilaflara, yani 6762 sayılı Kanunun 4 üncü maddesinin, birinci fıkrasının (1) numaralı bendine göre mutlak ticarî davalara bakacaktır. 6762 sayılı  Kanunun  5  inci  maddesinin  ikinci  fıkrası  uyarınca,  ticarî  davaları  bir  yerde  ticaret mahkemesi varsa- ticaret mahkemesi görür. Oysa, yeni düzenleme ile mutlak ticarî davaya ticaret mahkemesinin bakamaması gibi 6762 sayılı Kanuna aykırı bir durum çıkmıştır. 6762 sayılı Kanunun 4 üncü maddesinin birinci fıkrasının (1) numaralı bendi ile 5 inci maddesinin ikinci fıkrası hükümleri değiştirilmeden 6762 sayılı Kanunun 4 üncü maddesinin üçüncü fıkrası hükmü korunamaz. Nihayet bu düzenleme, 01.06.2005 tarihinde yürürlüğe girmiş olan 5235 sayılı Kanuna da açıkça aykırıdır. Bu değerlendirmelerle 6762 sayılı Kanunun 4 üncü maddesinin üçüncü fıkrasının amacına uygun olarak, Tasarı, bir yerde ticaret davalarına bakan birden çok asliye ticaret mahkemesi varsa, bunlardan birinin veya birkaçının Tasarıdan ve diğer kanunlardan doğan deniz ticaretine ve deniz sigortasına ilişkin hukuk davalarına bakmakla görevlendirileceklerini hükme bağlamıştır. Böyle bir görevlendirme yapılmışsa, o mahkeme veya mahkemeler başka hiçbir ticarî davaya bakmayacak, münhasıran deniz ticareti ve deniz sigortası ile ilgili davaları görecektir. 6762 sayılı Kanunun aksine,  Dördüncü Kitap  yerine  bu Kanundan ve diğer kanunlardan doğan  denilerek söz konusu mahkemenin bakacağı işler alanı amaca uygun olarak genişletilmiştir. Nitekim Limanlar Kanunu, Çevre Kanunu gibi çok sayıda başka kanunda da deniz ticaretine ilişkin  düzenlemeler  bulunmaktadır;  bu  hükümlerden  doğan  davalara  da  aynı  mahkemelere bakılması mahkemenin gerçek anlamda uzmanlaşmasını sağlayacağı gibi, tek bir olaydan doğan çeşitli  uyuşmazlıkların  (örneğin  çatma,  deniz  kirliliği,  enkaz  kaldırma,  sigorta)  farklı mahkemelerde görülmesi gibi amaca aykırı bir sonucu da önlemiş olacaktır. Adalet Komisyonu raporu, https://www.tbmm.gov.tr/tutanaklar/TUTANAK/TBMM/d/c/b/tbmm440830660.pdf, s. 572, Erişim tarihi: 19.08.2021. 26 MUTLAY/IŞIK, s. 568. 27 7036 sayılı ve 12.10.2017 tarihli Kanun 25.10.2017 T. ve 30221 S. RG de yayımlanmıştır.   56İstanbul Medeniyet Üniversitesi Hukuk Fakültesi Dergisi VI/11 İstanbul Medeniyet Üniversitesi Hukuk Fakültesi Dergisi VI/11 11.01.2011  tarihli  ve  6098  sayılı  Türk  Borçlar  Kanununun  İkinci  Kısmının Altıncı Bölümünde düzenlenen hizmet sözleşmelerine tabi işçiler ile işveren veya işveren vekilleri arasında, iş ilişkisi nedeniyle sözleşmeden veya kanundan doğan her türlü hukuk uyuşmazlıklarına; idari para cezalarına itirazlar ile 5510 sayılı Kanunun geçici 4 üncü maddesi kapsamındaki uyuşmazlıklar hariç olmak üzere Sosyal Güvenlik Kurumu veya Türkiye İş Kurumunun taraf olduğu iş ve sosyal güvenlik mevzuatından kaynaklanan uyuşmazlıklara ve diğer kanunlarda iş mahkemelerinin görevli olduğu belirtilen uyuşmazlıklara ilişkin dava ve işlere bakar. D.  FİKRİ MÜLKİYET HUKUKUNDAN KAYNAKLANAN DAVALAR 1.  Fikir ve Sanat Eserleri Kanunundan Kaynaklanan Davalar  Fikir  ve  Sanat  Eserleri  Kanunu  (FSEK) nun    ile  düzenlenen  ilişkilerden doğan dava ve işler ile bu FSEK den kaynaklanan ceza davalarında görevli mahkeme, Sınai Mülkiyet Kanunu nun  156/1 maddesinde belirtilen, fikri ve sınai haklar hukuk mahkemesi ile fikri ve sınai haklar ceza mahkemesidir.   Her ne kadar, fikrî mülkiyet hukukuna ilişkin mevzuattan kaynaklanan ve para ve tazminat alacağını konu alan davaların, FSEK nın 76 ncı maddesi uyarınca fikri ve sınai haklar hukuk mahkemesinde açılması gerekse de TTK nın 4/1(d) maddesine göre bu davalar da ticari dava olarak düzenlenmiştir.  2.  Sınai Mülkiyet Kanunundan Doğan Davalar Sınai  Mülkiyet  Kanunu  (SMK) nun  amacı,  marka,  coğrafi  işaret,  tasarım, patent, faydalı model ile geleneksel ürün adlarına ilişkin hakların korunması ve bu suretle teknolojik, ekonomik ve sosyal ilerlemenin gerçekleştirilmesine katkı sağlamaktır.  SMK  m.  156  uyarınca,  SMK da  öngörülen  davalarda  görevli mahkeme, fikri ve sınai haklar hukuk mahkemesi ile fikri ve sınai haklar ceza mahkemesidir. Ayrı bir fikrî ve sınaî haklar hukuk mahkemesinin bulunmadığı yerlerde bu davalara, asliye hukuk mahkemesince, fikrî ve sınaî haklar hukuk mahkemesi sıfatıyla bakılacaktır. Bu konudaki davaların, fikri ve sınai haklara ilişkin  ihtisas  mahkemelerinde  görülmesi,  davaların  ticari  sayılmasına  engel değildir. IV.  YARGITAY 9. HD KARARININ DEĞERLENDİRİLMESİ Yargıtay 9. HD, T. 01.06.2021, E. 2021/3076 ve K. 2021/9789 sayılı kararında işveren ile işçi arasında rekabet yasağına ilişkin düzenlenmiş olan sözleşme maddesi uyarınca tarafların talep edebilecekleri cezai şart ve tazminata ilişkin davaların iş mahkemelerinde görülmesi gerektiğine hükmetmiştir.  28 05.12.1951 tarihli 5846 sayılı Kanun 13.12.1951 T. ve 7981 sayılı RG de yayımlanmıştır. 29 22.12.2016 tarihli ve 6769 sayılı Kanun 10.01.2017 T. ve 29944 S. RG de yayımlanmıştır.   57KARA/ Yargıtay ın Rekabet Yasağında Görevli Mahkeme Konusunda Verdiği Bir Karar Üzerine Değerlendirme Yargıtay ın  verdiği  bu  karara  amaç  ve  olması  gereken  hukuk  yönünden bakıldığında biz de katılıyoruz. Bizce de iş sözleşmesinden kaynaklanan rekabet yasağına  dair  davaların  Asliye  Ticaret  Mahkemelerinde  değil  yetkili  İş Mahkemeleri  önünde  görülmesi  gerekir.  Ancak  yukarıda  açıklanan  hukuki düzenleme açısından bakıldığında bu kararın zorlama bir karar karar olduğu ve mevcut hukuki düzenleme açısından kararın gerekçesine katılmanın mümkün olmadığını söyleyebiliriz. Öncelikle  fikrî mülkiyet hukukuna dair mevzuattan  kaynaklanan davaların TTK m. 4/1(d) maddesi ile ticari dava olarak kabul edilmiştir. Ancak mutlak ya da nispi ticari bir davanın asliye ticaret mahkemesi yerine başka bir kanunla görevlendirilen diğer mahkemede bakılacak olması bu davaların türünün ticari dava sayılmasına engel değildir. İkincisi rekabet yasağı sözleşmesi, iş sözleşmesi sona erdikten sonra hüküm ve sonuç  doğurduğundan,  uyuşmazlığın  ortaya  çıktığı  tarih  itibariyle  tarafların birbirlerine karşı işçi ve işveren sıfatına sahip olmasından bahsedilemeyeceği gibi, uyuşmazlığın kaynağı da iş ilişkisi değil, rekabet yasağı sözleşmesidir. Son olarak iş mahkemelerinin görevi İMK da  …4857 sayılı İş Kanununa veya 11.01.2011 tarihli ve 6098 sayılı Türk Borçlar Kanununun İkinci Kısmının Altıncı Bölümünde düzenlenen hizmet sözleşmelerine tabi işçiler ile işveren veya  işveren  vekilleri  arasında,  iş  ilişkisi  nedeniyle  sözleşmeden  veya kanundan doğan her türlü hukuk uyuşmazlıkları …  olarak belirlenmiştir. Dolayısıyla  İK  ile  düzenlenen  her  türlü  ihtilaf  iş  mahkemelerinin  görevi içindedir. Bu nedenle İK ile düzenlenmeyen bir husus, başka bir kanun hükmü ile iş mahkemelerinin görev alanı içinde sayılmadığı sürece, iş mahkemelerinin görev  alana  girmeyecektir.  Bu  bakımdan  da,  rekabet  yasağı  İK  ile  değil, TBK nın 444 ve 447 nci maddelerinde düzenlenmiştir. Ayrıca başka bir kanun ile de iş mahkemelerinin görev alanında olduğu belirtilmemiştir. Bu nedenle de TTK  4/1(c)  maddesinin  açık  hükmüne  rağmen  iş  mahkemeleri  görevli sayılmayacaktır. SONUÇ Yukarıda  açıklanan  hukuki  düzenlememe  karşısında  Yargıtay ın  gerekçesine katılmak mümkün değildir. Dolayısıyla rekabet yasağına dair davalarda görevli mahkeme  iş  mahkemeleri  değil,  eskiden  olduğu  gibi  asliye  ticaret mahkemeleridir. Yargıtay ın gerekçesine katılmamakla birlikte işlevsel olarak ve amaç yönünden bu  tür  davaların  asliye  ticaret  mahkemelerinde  değil,  iş  mahkemelerinde görülmesi fikrine biz de katılmaktayız. Ama bunun için iş sözleşmesinden sonra  30 Kanun koyucunun benimsediği bu bakış açısı doğrultusunda ifade edelim ki, rekabet yasağına ilişkin uyuşmazlıklar ticaret mahkemelerinde görülmelidir. Görev kurallarının kıyas ve yorum yoluyla genişletilememesi ya da değiştirilememesi ilkesi doğrultusunda Yargıtay ın yaklaşımı kanaatimizce isabetlidir. MUTLAY/IŞIK, s. 586-587. 58İstanbul Medeniyet Üniversitesi Hukuk Fakültesi Dergisi VI/11 İstanbul Medeniyet Üniversitesi Hukuk Fakültesi Dergisi VI/11 rekabet yasağı nedeniyle tazminat istemine dair davaların TTK dan tamamen çıkarılması ve bu tür ihtilafları da kapsayacak şekilde bir düzenleme içeren değişiklik  yapılması  gerekir.  Ayrıca  mevcut  davaların  da  istisna  tutulması gerekir. Bunun dışında Yargıtay hükmü ile bir değişiklik yapılması tartışmaya açık, bağlayıcı olmayan ve zorlama bir hüküm olacaktır. Son olarak iş mahkemelerinin görevlendirilmesine dair kanuni bir düzenleme yapılması halinde rekabet yasağına dair davaların için iş mahkemeleri içinde bir ihtisas mahkemesi öngörülmesi faydalı olacaktır.  ___________________________________________________________ Hakem Değerlendirmesi: Dış bağımsız. Çıkar Çatışması: Yazar çıkar çatışması bildirmemiştir. Finansal  Destek:  Yazar  bu  çalışma  için  finansal  destek  almadığını  beyan etmiştir.   Peer-review: Externally peer-reviewed. Conflict of Interest: The author has no conflict of interest to declare. Grant Support: The author declared that this study has received no financial support. ___________________________________________________________",
     "Kaynakça": "ARKAN, Sabih, Ticarî İşletme Hukuku, 25. Basım, Banka ve Ticaret Hukuku Araştırma Enstitüsü Yayınları, Ankara 2019.   MUTLAY,  Faruk  Barış/IŞIK,  Melih,   7036  Sayılı  İş  Mahkemeleri  Kanunu Uyarınca Görev , Ankara Üniversitesi Hukuk Fakültesi Dergisi, 68 (3) 2019: 565 634,  https://dergipark.org.tr/tr/download/article file/896146,  Erişim  tarihi: 15.08.2021.   BİLGİLİ, Fatih/DEMİRKAPI, Ertan, Ticaret Hukuku Bilgisi, 17. Basım, Dora Yayınları, Bursa 2020.   BOZKURT,  Salim,  Ticari  Davalar,  Yayımlanmamış  Yüksek  Lisans  tezi, Konya 2015.   BÖRÜ, Levent/KOÇYİĞİT, İlker, Ticari Dava, Turhan Kitabevi, Ankara 2013.   DELİDUMAN, Seyithan/ORUÇ, Yakup,  Ticari Davalar , Marmara Üniversitesi Hukuk Fakültesi Hukuk Araştırmaları Dergisi, y. 2012, C. 18, S. 2 (Özel Sayı), s. 99 108, http://dosya.marmara.edu.tr/huk/fak%C3%BCltedergisi/2012C.18.S.2/2.oturum.pdf, Erişim tarihi: 27.08.2021.   59KARA/ Yargıtay ın Rekabet Yasağında Görevli Mahkeme Konusunda Verdiği Bir Karar Üzerine Değerlendirme   GÜRDOĞAN, Burhan,  Ticari Usul Hukuku , Ankara Üniversitesi Hukuk Fakültesi  Dergisi,  Y.  1956,  S.  13,  s.  172 193, https://dergipark.org.tr/tr/download/article file/634014.   KARAHAN, Sami, Ticari İşletme Hukuku, 27. Basım, Seçkin Yayıncılık, Ankara 2015.   KURU, Baki, Hukuk Muhakemeleri Usulü, C. I, B. 6, Demir Demir Yayınları, İstanbul 2001.   KURU,  Baki/ARSLAN,  Ramazan/YILMAZ,  Ejder,  Medeni  Usul  Hukuku Ders Kitabı 22. Basım, Yetkin yayınları, Ankara 2011.   KOÇYİĞİT,  İlker/BULUR,  Alper,  Ticari  Uyuşmazlıklarda  Dava  Şartı Arabuluculuk, Hukuk İşleri Genel Müdürlüğü Arabuluculuk Daire Başkanlığı Yayını,  Ankara  2019, https://adb.adalet.gov.tr/link/ticariuyusmazliklardadavasartiarabuluculuk.pdf, Erişim tarihi:15.8.2021.   MUTLAY,  Faruk  Barış/IŞIK,  Melih,   7036  Sayılı  İş  Mahkemeleri  Kanunu Uyarınca Görev , Ankara Üniversitesi Hukuk Fakültesi Dergisi, Y. 2019, S. 68  (3),  s.  s.  565 634,  https://dergipark.org.tr/tr/download/article file/896146, Erişim tarihi: 15.08.2021.   PEKCANITEZ, Hakan/ATALAY, Oğuz/ÖZEKES, Muhammet, Medeni Usul Hukuku, B. 8, Onikilevha Yayınevi, İstanbul 2020.   PEKCANITEZ,  Hakan/KORKMAZ  TAŞ  Hülya/ÖZEKES Muhammet/AKKAN, Mine, Medeni Usul Hukuku, C. I, B. 15, Onikilevha Yayınevi, İstanbul 2017.   PEKCANITEZ,  Hakan  /ATALAY,  Oğuz/  ÖZEKES,  Muhammet,  Hukuk Muhakemeleri  Kanunu  Hükümlerine  Göre  Medeni  Usul  Hukuku,  12. Basım, Yetkin Yayınları, Ankara 2011.   TANRIVER, Süha, Medeni Usul Hukuku, C. I,  2. Basım, Yetkin Yayınları, Ankara 2021.   ÜSTÜNDAĞ, Saim, Medeni Yargılama Hukuku, 7. Basım, Beta Yayınları, İstanbul 2000.   YILMAZ,  Ejder,  Hukuk  Muhakemeleri  Kanunu  Şerhi,  4.  Basım,  Yetkin Yayınları, Ankara 2021.  60"
}