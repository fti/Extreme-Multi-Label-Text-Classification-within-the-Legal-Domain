{
     "Tip": "Makale",
     "Dergi İsmi": "İstanbul Medeniyet Üniversitesi Hukuk Fakültesi Dergisi ",
     "Üniversite İsmi": " ",
     "Gün": "18",
     "Ay": "01",
     "Yıl": "2022",
     "Cilt": "7",
     "Sayı": "12",
     "Başlık": "HAYSİYETSİZ HAYAT SÜRME NEDENİYLE BOŞANMA",
     "Title": "DIVORCE DUE TO LIVING DISHONOURABLY",
     "Yazar İsmi": [

          "Oğuzhan ÜNSAL  BAŞLIĞI"
     ],
     "Danışman İsmi": "",
     "Anahtar Kelimeler": [
          " Boşanma Sebepleri", "Haysiyetsiz Hayat Sürme", "Aile Hukuku"
     ],
     "Keywords": [
          "Reasons for Divorce", "Dishonorable Life", "Family Law"
     ],
     "Özet": "Haysiyetsiz hayat sürme nedeniyle boşanmaya hükmolunabilmesi için eşlerden [Belge alt konu  birinin haysiyetsiz bir yaşam tarzı olarak değerlendirilecek fiilleri devamlılık arz edecek bir şekilde kusuru ile işlemesi ve bunun sonucunda diğer eş için evlilik başlığı] birliğinin devamının beklenemez olması gerekmektedir. Haysiyetsiz hayat sürme  sebebiyle boşanma kararı verilebilmesi için gerekli olan unsurlar, haysiyetsiz  olarak nitelendirilecek fiiller icra edilmesi, süreklilik, çekilmezlik ve kusurdur. Bu çerçevede haysiyetsiz yaşam sürme olgusunun gerçekleşmesi için gerekli olan söz konusu unsurlar ve haysiyetsiz hayat sürme nedeniyle boşanma ile diğer boşanma halleri arasındaki ilişki iki ana başlık altında ele alınmıştır.",
     "Abstract": "In order for a divorce due to a dishonorable life, one of the spouses must commit acts continuously that will be considered a dishonorable lifestyle with fault and as a result, of the dishonorable lifestyle that adopted spouse, the continuation of the marriage union must not be expected for the other spouse. The necessary elements for a decision to divorce due to adopted dishonorable life are perpetration of dishonorable acts, continuity, unendurableness and fault. In this framework, the factors required for the realization of living a dishonorable life and the relationship between divorce due to leading a dishonorable life and other divorce cases are discussed under two main headings.",
     "Metin": "I. HAYSİYETSİZ HAYAT SÜRME SEBEBİYLE BOŞANMANIN DİĞER BOŞANMA SEBEPLERİ İLE KARŞILAŞTIRILMASI A. Zina Sebebiyle Boşanma Zina,  kusura  dayalı,  özel  ve  mutlak  bir  boşanma  sebebidir.  Zina  sebebiyle boşanma davası açılabilmesi kanun koyucu tarafından hak düşürücü sürelere tabi kılınmıştır. Buna göre, zina sebebiyle boşanma davası açmak isteyen eşin, zina olgusunu  öğrendiği  tarihten  itibaren  6  ay  ve  her  halükarda  zina  olgusunun gerçekleşme tarihinden itibaren 5 yıl içerisinde bu boşanma talebine dayanması gerekmektedir. Buna karşın haysiyetsiz hayat sürme özel, nisbi bir boşanma sebebi  olup,  bu  sebebe  dayanarak  boşanma  davası  açılması  kanun  koyucu tarafından herhangi bir süreye tabi kılınmamıştır. Haysiyetsiz  hayat sürme,  bir  eşin toplumsal  ahlaka  aykırılık  teşkil  eden  ve süreklilik arz eden fiilleri ile meydana gelir. Buna karşın zina, bir eşin başka bir kimseyle cinsel ilişkisi neticesinde söz konusu olmaktadır. Bu çerçevede bir eşin, başkaları ile olan cinsel ilişkileri sürekli kılması bir diğer deyişle yaşam tarzı haline  getirmesi  durumunda  hem  haysiyetsiz  hayat sürmeye  hem  de  zinaya dayanarak boşanma davası açılabilmesi mümkün olabilir. Bunun yanında, zina olgusunu ispatlamanın güçlük arz ettiği veya cinsel ilişki boyutuna ulaşmayan bedensel  yakınlaşmalar  ile  flörtlerin  söz  konusu  olduğu  hallerde,  boşanmak isteyen eşin haysiyetsiz bir yaşam sürüldüğünden hareketle evlilik birliğini sona erdirmesi  olanak  dahilindedir.  Ayrıca,  zinaya  dayalı  olarak  açılmış  olan  bir boşanma davasında, söz konusu davanın ıslah yolu ile haysiyetsiz yaşam sürmeye dayalı olarak devam ettirilebilmesi mümkündür. Tüm bunlara ek olarak açılan bir zina davasının, zina olgusunun sabit olmaması sebebiyle reddedilmesi, daha sonra aynı olgulara dayanarak haysiyetsiz hayat sürme sebebiyle boşanmaya karar verilmesi noktasında bir engel teşkil etmemektedir.                                                               54 AKINTÜRK/ATEŞ, s. 254. 55 AKINTÜRK/ATEŞ, s. 245; FEYZİOĞLU, Aile, s. 258; DURAL/ÖĞÜZ/GÜMÜŞ, s. 103. 56 Benzer yönde bir karar için bkz. Yargıtay 2. HD. E. 2018/1484, K. 2018/8676, T. 05.07.2018 (Legalbank) (E.T.: 14.11.2021). Söz konusu kararın ilgili kısmı şu şekildedir:  Somut olayda, davalı-davacı erkek duruşmada ve 08.03.2016 tarihli ıslah dilekçesiyle davanın hukuki sebebini zina sebebi ile boşanma yanında, haysiyetsiz hayat sürme ve pek kötü veya onur kırıcı davranış sebebiyle boşanma olarak ıslah ettiğini beyan etmiştir. Mahkemece, davalı-davacı erkek tarafından ıslaha ilişkin maktu ıslah harcı yatırılmamış olduğu böylelikle usulüne uygun yapılmış bir ıslah işlemi olmadığı gerekçesiyle davalı-davacı erkeğin haysiyetsiz hayat sürme ve pek kötü veya onur kırıcı davranış sebebine dayalı boşanma talebi hakkında karar verilmesine yer olmadığına karar verilmiştir. Oysa Hukuk Muhakemeleri Kanunu'nun 176 vd. maddelerine göre, taraflardan herbiri dava/cevap dilekçesini ıslah ederek yeni bir vakıa ekleyebilir, davanın hukuki sebebini genişletip, değiştirebilir ıslah karşı tarafın veya mahkemenin kabulüne bağlı olmadığı gibi bu konularda harç ödenmesine de gerek yoktur. O halde mahkemece; davalı-davacınm haysiyetsiz hayat sürme (TMK m. 163), pek kötü veya onur kırıcı davranış sebebine dayalı (TMK m. 162) boşanma talebi hakkında tüm deliller değerlendirilerek sonucu uyarınca bir karar verilmesi gerekirken ıslah işlemi dikkate alınmaksızın yazılı şekilde karar verilmesi doğru olmayıp, bozmayı gerektirmiştir .  57 Yargıtay HGK. E. 5/72 K. 72 T. 3.10.1953 (İNAL, s. 733) 240İstanbul Medeniyet Üniversitesi Hukuk Fakültesi Dergisi 7/12 Eşcinsel birliktelikler ile normal olmayan cinsel birlikteliklerin süreklilik arz etmesi durumunda haysiyetsiz hayat sürmeye sebebiyet vereceği noktasında bir kuşku yoktur. Ancak bu noktada irdelenmesi gereken husus, söz konusu cinsel faaliyetlerin zina kapsamında ele alınıp alınamayacağı meselesidir. Zira bu tür davranışların zina olarak kabul edilmesi ve boşanma hükmünün zina çerçevesinde tesis edilmesi durumunda, zinayı gerçekleştirmiş olan eş, mal rejimine ilişkin mali haklarını kaybetmekte ve ciddi bir ekonomik yaptırıma tabi tutulmaktadır. Bu sayede  de  sadakat  yükümlülüğünün  ihlaline  ciddi  bir  yaptırım  öngörülmüş olmaktadır. Öğretide zina, eşlerden birinin, karşı cinse mensup başka bir kimse ile tam ve normal  yollarla  gerçekleştirdiği  cinsel  ilişki  olarak  tanımlanmaktadır.  Söz konusu tanımda, zinanın kapsamını daraltan iki koşul göze çarpmaktadır. Bu koşullar, tam ve normal bir cinsel birliktelik olmasına ve cinsel ilişkinin karşı cinsle gerçekleşmesine ilişkindir. Zinanın tanımını daraltan bu koşullar nedeniyle gerekli şartların sağlanamaması sebebiyle zina olarak nitelendirilemeyen fiillerin, diğer  şartları  haiz  olması  durumunda  haysiyetsiz  yaşam  sürdürme  olarak değerlendirilebileceği  ifade  edilmektedir.  Kanaatimizce,  söz  konusu  fiillerin haysiyetsiz hayat sürdürme olarak nitelendirilmeleri olanak dahilinde olmakla birlikte, zina sayılmamaları makul görünmemektedir. Cinsel ilişki ve onunla bağlantılı olarak gerçekleştirilen zina tanımlarını, TMK m. 161 hükmünde, esasında bir hüküm içi boşluk olduğundan kabulle incelemek gerekmektedir. Zira TMK m. 161 hükmünde, zinanın bir boşanma sebebi olduğu belirtilmekle birlikte, zinanın ne anlama geleceğine ilişkin herhangi bir ifadede bulunmaktan  kaçınılmıştır.  Söz  konusu  hüküm  içi  boşluğun  doldurulması noktasında ise amaçsal yorum ilkesinden istifade edilmesi makul görülmektedir. Amaçsal yorum ilkesine göre kanun, yaşayan bir müessese olup, düzenlendiği ve yürürlüğe girdiği andan itibaren artık kanun koyucunun iradesinden bağımsız bir hal  almaktadır.  Bu  sebeple,  kanunun  uygulanması  gerektiği  zaman,  kanun koyucunun hükmü düzenlediği andaki amacından önce, hükmün uygulanacağı anda kanun koyucu yeniden bir düzenleme yapacak olsaydı nasıl bir yol izleyeceği üzerinde durulmalıdır. Bu çerçevede, kanunun amacı, uygulandığı dönemdeki toplumun ihtiyaçları, somut olayın özellikleri ve korunması gereken menfaat dikkate alınarak tespit edilmelidir.                                                                58ZEYTİN/ERGÜN, s. 192; KÖPRÜLÜ/KANETİ, s. 157; TUTUMLU, s. 876; ÖZTAN, s. 647; ZEVKLİLER/ACABEY/GÖKYAYLA, s. 979; ERSÖZ, s. 76. 59  Kanunda  bir düzenleme yapılmış  olmakla birlikte,  kanundaki  düzenleme mevcut  haliyle uygulanabilir  olmayıp,  hakime  bir  değerlendirme  ve  araştırma  yapmak  suretiyle  hükmün uygulanabilmesi için gerekli olan unsurları tamamlama görevinin verildiği hallerde, hüküm içi boşluk söz konusu olur. Bkz. KAYIHAN, Şaban/ÜNLÜTEPE, Mustafa, Medeni Hukuka Giriş ve Türk Medeni Kanunu nun Başlangıç Hükümleri, 2. Baskı, Seçkin, Ankara, 2017, s. 195-196; DURAL/SARI, s. 137. 60 SEROZAN, Rona, Medeni Hukuk- Genel Bölüm/Kişiler Hukuku, 7. Baskı, İstanbul, 2017, s. 138; ALTAŞ, Hüseyin, Medeni Hukuk Başlangıç Hükümleri, Yetkin Yayınları, Ankara, 2014, s. 205; DURAL/SARI, s.127; ÜNLÜTEPE/KAYIHAN, s. 172-173.    241ÜNSAL/ Haysiyetsiz Hayat Sürme Nedeniyle Boşanma Zinaya  ilişkin  düzenlemenin  en  temel  amacı  sadakat  yükümlülüğüne  aykırı davranışlarda bulunulması durumunda bunu aile hukuku prensipleri dahilinde yaptırıma tabi tutmaktır. Zira, TMK gereğince sadakat yükümlülüğünün ilk ve en önemli görünümü cinsel sadakattir. Eşlerden her biri, evlilik birliği devam ettiği süre boyunca, birbirlerine sadık kalma, bir başkasıyla cinsel ilişki yaşamama yükümlülüğü altındadır. Bu noktada, eşlerin göstermesi gereken cinsel sadakatin kapsamını, köklerini geçmişten alan, geleneksel cinsiyet ve ilişki tanımlarının içine hapsetmeksizin, içinde bulunulan dönemin değişen niteliklerini göz önünde bulundurmak suretiyle çözmek gerekmektedir.  İlk  ele  alınması  gereken  husus,  zinanın  varlığı  için  tam  ve  normal  cinsel birlikteliğin gerçekleşmesi gerektiğini öne süren görüştür. Söz konusu görüş esasında cinsel ilişkinin tanımlanış biçiminden kaynaklanmaktadır. Bu görüşü ortaya atanlara göre cinsel ilişki, kadın ve erkek üreme organlarının normal bir şekilde tam olarak birleşmesi ile gerçekleşen faaliyetler olarak kabul edilmekte ve bu kabulün sonucunda da ancak bu şekilde gerçekleşen fiillerin zinaya sebebiyet vereceği sonucuna ulaşılmaktadır. Bu görüşe göre, normal olmayan yahut cinsel organların tam olarak birleşmediği cinsel birliktelikler zina sayılmamalı ve diğer şartları  da  haiz  olması  durumunda  haysiyetsiz  hayat  sürme  çerçevesinde değerlendirilmelidir.  Kanaatimizce,  bu  tarz  fiiller,  şartların  gerçekleşmesi durumunda  haysiyetsiz  hayat  sürme  olarak  nitelendirilmeye  uygun  olmakla birlikte,  bu  nitelendirme  zinanın  gerçekleştiği  sonucunu  değiştirmemektedir. TMK da  cinsel  ilişkinin  niteliği,  biçimi  ve  türü  üzerine  herhangi  bir değerlendirme bulunmamaktadır.  Hal böyleyken cinsel ilişkiyi, tam ve normal bir cinsel birleşme olarak nitelendirmek, cinselliği yalnızca üreme amacıyla sınırlı tutan, üreme amacı dışında gerçekleştirilen cinsel faaliyeti doğal olarak kabul etmeyen  ve  cinselliği  heteronormatif  bir  alana  hapseden  prensiplere dayanmaktadır. Ancak günümüzde cinsel ilişkinin niteliği ve kapsamına ilişkin bir değerlendirme yapılacaksa, özellikle 1960 lardan itibaren ortaya çıkmış ve etkilerini  giderek  arttırmış  olan  cinsel  devrimi  göz  önünde  bulundurmak gerekmektedir. Cinsel devrim, cinselliğin evliliğe, heteroseksüelliğe ve üremeye indirgenmesine  karşı  çıkan,  cinsel  özgürlük  noktasında  haz  ve  istekler çerçevesinde her eylemi meşru gören bir harekettir. Cinsel devrim ile cinsel ilişki, kişilerin nihai cinsel hazzını gerçekleştirme noktasında gerçekleştirilen her                                                              61  KILIÇOĞLU,  s.  208;  ÖZTAN,  s.  198;  TEKİNAY,  s.  276; ZEVKLİLER/ACABEY/GÖKYAYLA, s. 821. 62 DÖNMEZER, Sulhi, Ceza Hukuku Özel Kısım Genel Adap ve Aile Düzenine Karşı Cürümler, 5. Baskı, Filiz Kitabevi, İstanbul, 1983, s. 409; ÖNDER, Ayhan. Türk Ceza Hukuku Özel Hükümler, 4. Bası, Filiz Kitabevi, İstanbul, 1994, s. 611; ZEYTİN, Zafer/ERGÜN, Ömer, Türk Medeni Hukuku, 3. Baskı, Seçkin Yayıncılık, Ankara, 2017, s. 192. 63 ÖZTAN, s. 647; ZEVKLİLER/ACABEY/GÖKYAYLA, s. 979. 64  ALTINEL-BAYSAL,  Gözde,  Lgbti lerin  İkili  Cinsiyet  Düzeni  İçerisindeki  Varolma Durumlarının  Çok  Yönlü  Olarak  Ele  Alınması  ve  Sosyal  Hizmet  Gereksinimlerinin Belirlenmesi, Ankara, 2019, s. 18. 65  ŞAHİN,  Meryem,   Dünyada  Toplumsal  Cinsiyet  Karşıtı  Hareketler ,  Afyon  Kocatepe Üniversitesi Sosyal Bilimler Dergisi, Cilt 22, Sayı 3, 2020, s. 660. 242İstanbul Medeniyet Üniversitesi Hukuk Fakültesi Dergisi 7/12 çeşit  cinsel  faaliyeti  karşılar  bir  hal  almıştır.  Bu  sebeple,  cinsel  ilişkinin gerçekleşmesi  için  cinsel  organların tam  ve  normal  bir  şekilde birleşmesini aramak makul görünmemektedir. Cinsel ilişkiyi, normal veya anormal yahut cinsel organların tam olarak birleşmesi seklinde değerlendirmeksizin, cinsel organ ya da organların sürece dahil olduğu, cinsel hazzı gerçekleştirmeye dönük her çeşit yakınlaşma olarak nitelendirmek ve bunun neticesinde de söz konusu fiillerin geçekleşmesi  durumunda  zinanın  meydana  geldiğini  kabul  etmek gerekmektedir. Türk hukukunda hakim görüş aynı cinsiyete mensup kişiler arasında gerçekleşen cinsel  birliktelikleri  de  tıpkı  normal  olmayan  birliktelikler  gibi  zina  olarak nitelendirmeme  yönündedir.  Bu  çerçevede  hukuki  anlamda  zina,  evlilik birliğinin  devam  ederken  eşlerin,  karşı  cinsten  biri  ile  cinsel  ilişkisi  olarak tanımlanmaktadır. Bu sebeple, aynı cinsiyete mensup kimseler arasındaki cinsel birliktelikler (diğer şartların da bulunması koşuluyla) haysiyetsiz hayat sürme olarak nitelendirilebilmektedir. Kanaatimizce bu görüş de üzerinde durulmaya ve incelenmeye muhtaçtır.  İlk olarak bu yönde bir görüş, cinsel faaliyet yürüten kişilerin cinsiyetinin tespitinde ortaya çıkan zorluklar bakımından aksamaktadır. Şöyle ki, bir kimsenin eşi dışında biri ile cinsel birliktelik yaşaması durumunda, cinsel birliktelik yaşanan kişinin cinsiyetinin, bu kimsenin kendisini ait hissettiği ve  toplumsal  yaşamda  gösterdiği  hali  ile  mi  kabul  edileceği  yoksa  nüfus kayıtlarında yer alan bilgilerin mi esas alınacağı önemli bir sorun olarak karşımıza çıkmaktadır.  Bunun  yanında,  erkek  ve  kadın  üreme  organlarını  bir  arada barındıran kimseler ile cinsel birliktelik durumunda nasıl bir yol izleneceği de bu                                                              66 İNCE, Feyzanur.  68 Kuşağı, İkinci Dalga Feminizm ve Cinsel Devrim Üzerine Mukayeseli Bir Değerlendirme . Tesadernegi.org, 2018. (E.T.: 01.12.2021). 67DOĞAN, İzzet.  Türk Medeni Yasasında Zina Nedeni ile Boşanma ve Sonuçları , İstanbul Barosu Dergisi Aile Hukuku Özel Sayı, 2007, s. 118; BİÇKİN, İnci,  Medeni Yasa da Zina Nedenine Dayalı Boşanma ve Sonuçları , İstanbul Barosu Dergisi, Cilt 80, Sayı 5, 2006, s. 1884; GENÇCAN, Boşanma, s. 130. 68  TEKİNAY,  s.  199;  OĞUZMAN/DURAL,  s.  113-114;  HELVACI/ERTÜLE,  s.  170; DURAL/ÖĞÜZ/GÜMÜŞ,  s.  106;  AKINTÜRK/ATEŞ,  s.  246;  ÖZTAN,  s.  647; ZEVKLİLER/ACABEY/GÖKYAYLA, s. 979; TUTUMLU, s. 878. 69HELVACI,  Serap.   İsviçre ve  Türk  Hukuklarında  Boşanma  Sebepleri , Prof.  Dr.  Ömer Teoman a 55. Yaş Günü Armağanı, Cilt II, Beta Yayıncılık, İstanbul, 2002, s. 1157; KESKİN, Alper, BOŞANMA DAVALARI, Cilt I, Seçkin Yayıncılık, Ankara, 2017, s. 16; FEYZİOĞLU, Aile, s. 275; VELİDEDEOĞLU, s. 168; TANDOĞAN, s. 75; HATEMİ/SEROZAN, s. 224; ZEVKLİLER/ACABEY/GÖKYAYLA, s. 979. 70 DEDE, İsmail,  Türk Boşanma Hukukuna Farklı Bir Yaklaşım: Zina ve Haysiyetsiz Hayat Sürme Arasındaki Keskin  Sınır ,  Marmara  Üniversitesi Hukuk  Fakültesi Hukuk  Araştırmaları Dergisi, Cilt 23, Sayı 3, 2017, s. 652-653. Bu durum esasında transseksüel kişiler bakımından söz konusu olmaktadır. Transseksüel kişiler, doğum anında sahip oldukları cinsiyet ile ait oldukları cinsiyet birbirinden farklı olan kimselerdir. Bu çerçevede bir kişi, kadın olduğu halde erkek üreme organı ile ya da erkek olduğu halde kadın üreme organı ile dünyaya gelmişse transseksüel bir bireyin varlığı  söz  konusu  olur.  Bkz.  KOCAYUSUFPAŞAOĞLU,  Yusuf,  Türk  Hukukunda Transeksüeller Nüfus Kütüğündeki Cinsiyet Kaydının Düzeltilmesi İçin Dava Açabilir mi?, Filiz Kitabevi, İstanbul, 1989, s. 14    243ÜNSAL/ Haysiyetsiz Hayat Sürme Nedeniyle Boşanma görüşü kabul eden yazarlar tarafından açıklığa kavuşturulmuş değildir. Aynı cinsiyete  mensup  olduğu  kabul  edilen  kimse  ile  cinsel  ilişkide  bulunan  eş bakımından  zinanın  oluşmadığını  kabul  eden  görüş,  boşanmanın  ekonomik sonuçları  bakımından  da  ciddi  sonuçlar  doğurmakta  ve  TMK  m.  236/II hükmünün uygulama imkanını ortadan kaldırmaktadır. Buna göre, esasında sadakat yükümlülüğünü ihlal eden ve eşi dışında kimse ile cinsel birliktelik yaşayan eş, sırf karşı cinsiyete mensup kimse ile cinsel ilişki kurduğu için katılma payı alacağından mahrum olmamaktadır. Söz konusu kabulün sonucundaysa sadakat  yükümlülüğünü  ihlal  ederek  başkaları  ile  cinsel  birliktelik  yaşayan eşlerin, cinsel ilişkiye girdikleri kişilerin cinsiyetleri sebebiyle farklı hukuki sonuçlara tabi olması gibi makul olmayan bir sonuca ulaşılmaktadır.  Kanaatimizce,  zinayı,  farklı  cinsiyetlere  mensup  kişiler  arasında  bir  cinsel ilişkinin  gerçekleşmesi  olarak  tanımlamak,  köklerini  geçmişten  alan heteronormatif  bir  değerlendirme  niteliği  taşımaktadır.  Bu  yönde  bir değerlendirmenin en temel dayanakları ise cinsel ilişkinin ve zinanın geleneksel tanımlanış şeklidir. Cinsel ilişkiyi, üreme organlarının tam ve doğru bir şekilde birleşmesi  olarak  kabul  eden  görüş  sebebiyle,  eşcinsel  birlikteliklerde gerçekleştirilen  cinsel  faaliyeti  cinsel  ilişki  olarak  nitelendirmek  mümkün olmamakta ve bunun sonucunda da eşcinsel birlikteliklerin zinaya sebebiyet vermediği  sonucuna  ulaşılmaktadır.  Ancak  katıldığımız  görüş  çerçevesinde cinsel ilişkiyi, her türlü biçim ve şekilde üreme organ ya da organlarının sürece dahil olduğu cinsel faaliyet olarak tanımladığımız zaman, eşcinsel birlikteliklerin de zinaya sebebiyet verebileceği sonucuna ulaşılabilmektedir. Bunun yanında, zinanın geleneksel tanımı da eşcinsel birliktelikleri dışlar nitelik arz etmektedir. Kelime anlamı itibariyle zina, aralarında evlilik bağı olmayan kişiler arasındaki                                                              71 DEDE, Zina, s. 654. Erkek ve kadın üreme organlarını bir arada bulunduran kişilere ise hermafrodit denmektedir. Hermafrodizmin sebepleri, sonuçları ve farklı türleri hakkında detaylı bilgi için bkz. ÖZTÜREL, Adnan,  Transseksüalizm İle Hermafrodizmde Yasasal Tıpsal ve Adlî Tıp Problemleri (Kadınlaşan Erkekler, Erkekleşen Kadınlar, İki Cinsliler , Ankara Üniversitesi Hukuk Fakültesi Dergisi, Cilt 38, Sayı 1, 1981, s. 258 vd. 72 Söz konusu hüküm şu şekildedir:  Zina veya hayata kast nedeniyle boşanma hâlinde hâkim, kusurlu  eşin  artık  değerdeki  pay  oranının  hakkaniyete  uygun  olarak  azaltılmasına  veya kaldırılmasına karar verebilir . 73 Sadakat yükümlülüğü esas itibariyle TMK m. 185/III hükmünde düzenlenmiştir. Söz konusu hükme göre,  Eşler birlikte yaşamak, birbirine sadık kalmak ve yardımcı olmak zorundadırlar . Bu çerçevede kanun koyucu, sadakat yükümlülüğünü evliliğin bir parçası olarak düzenlemekle birlikte söz konusu kavramın tanımını yapmaktan kaçınmıştır. Öğretide ise sadakat yükümlülüğü, evlilik birliğinin güvenli, mutlu ve huzurlu bir şekilde varlığını sürdürebilmesi için eşlerin birbirlerine karşı sahip olması gereken tam ve sarsılmaz bağlılığı ifade etmektedir. Bkz. BAYGIN, Cem,  Evlilik Birliğinde  Sadakat  Yükümlülüğü , Medeni  Kanun un  ve  Borçlar  Kanunu nun  90.  Yılı Sempozyumu 1926 dan Günümüze Türk – İsviçre Medeni Hukuku, Cilt II, Yetkin Yayınları, Ankara, 2017, s. 731. 74 GENÇCAN, Boşanma, s. 135; DEDE, Zina, s. 658. 75 KILIÇOĞLU, s. 92; GENÇCAN, Boşanma, s. 134-135. 76 Benzer bir değerlendirme için bkz. KAYA, Berna Berfin, Medeni Hukukta Zina, Ankara, 2020, s. 30.s 244İstanbul Medeniyet Üniversitesi Hukuk Fakültesi Dergisi 7/12 cinsel ilişki olarak nitelendirilmektedir. Bu çerçevede, evlenmeleri hukuken olanaksız  olan  kişiler  arasındaki  cinsel  birliktelikleri  zina  olarak değerlendirmemek  gerektiği  sonucuna  ulaşılmaktadır.  Ancak  bu  sonuç  da günümüzde pek çok hukuk sisteminde eşcinsel birliktelikler için çeşitli hukuki müesseseler  yaratıldığı  düşünülecek  olursa  makul  durmamaktadır.  Ayrıca, zinayı geleneksel tanımı ile kabul edecek olursak, evli bir kişinin aynı cinsiyetteki kimse  ile  gerçekleştirdiği  cinsel  birliktelikleri  Türkiye de  zina  olarak  kabul etmezken eşcinsel birlikteliklere izin veren bir ülkede zina olarak kabul etmek mi gerekecektir?  Cinsiyet  aidiyetlerinin  geleneksel  tanımlardan  bu  kadar uzaklaştığı ve pek çok farklı hukuk sisteminde aynı cinsiyete mensup kişilerin evlenmesine müsaade edildiği bir dünyada bu tarz bir yorumda ısrar etmenin makul olmadığı gerçeği ortadadır. Dolayısıyla yapılması gereken, cinsel ilişkinin tanımını  gözden  geçirmek  ve  eşlerin  cinsel  ilişkiye  girdikleri  kimselerin cinsiyetini, zinanın bir unsuru olmaktan çıkarmaktır. B. Küçük Düşürücü Suç İşleme Sebebiyle Boşanma Haysiyetsiz hayat sürme ile aynı maddede düzenlenmiş olan küçük düşürücü suç işleme de özel, nisbi ve kusura dayalı bir boşanma sebebi olarak karşımıza çıkmaktadır. Küçük düşürücü suç işleme bir eşin fiillerinin suç teşkil etmesi durumunda, suçun niteliği göz önünde bulundurularak yapılan bir değerlendirme durumunda tespit edilmektedir. Bu noktada bir eş tarafından icra edilen fiillerin hem  haysiyetsiz  hayat  sürme  hem  de  küçük  düşürücü  suç  işleme  olarak değerlendirilmesi mümkündür. Buna göre bir eşin uyuşturucu madde ticareti, hırsızlık yapması süreklilik arz etmesi durumunda haysiyetsiz hayat sürme olarak da değerlendirilebilecektir.                                                              77 TDK Sözlük (https://sozluk.gov.tr/). Bu niteliği itibariyle söz konusu tanım, İslam Hukukundaki zina tanımına da paralellik göstermektedir. İslam Hukukuna göre zina, aralarında evlilik bağı olmayan kimseler arasındaki cinsel ilişkiyi ifade etmekte olup, cinsel ilişkiyi gerçekleştiren kimselerin başka kimselerle evli yahut bekar olmaları önem taşımamaktadır. Bkz. AYDIN, Mehmet Akif, Türk Hukuk Tarihi, 14. Baskı, Beta Yayıncılık, İstanbul, 2017, s. 184 78 Bu noktada en çok karşılaşılan kavram, kayıtlı hayat ortaklığıdır. Kayıtlı hayat ortaklığı, aynı cinsiyete mensup kişilerin ilişkilerinin hukuk önünde tanınması noktasındaki talepleri ile toplumun bu  birliktelikleri  kabullenmesi  noktasında  fonksiyon  gösteren  bir  hukuki  müessese  niteliği taşımaktadır. Kayıtlı hayat ortaklığı, aynı cinsiyete mensup kişilerin henüz evlenmesine cevaz verilmediği dönemde, kanun koyucular tarafından ortaya sürülmüş olan bir ara hukuki form niteliğindedir. Bkz. YASAN, Candan, Milletlerarası Özel Hukukta Aynı Cinsiyetten Kişilerin Birliktelikleri, On İki Levha, İstanbul, 2013, s. 19. 79 Bu duruma en güzel örneklerden biri de Birleşik Krallık ta benimsenen bir uygulamadır. Halihazırda yürürlükte olan  Gender Recognition Act 2004  uyarınca, operasyon geçirmek suretiyle cinsiyet değişikliği yoluna gitmemiş kişiler de aidiyet duydukları cinsiyetlerinin devletçe tanınması amacıyla nüfus kayıtlarının düzenlenmesini talep edebilmektedirler. Bkz. Gender Recognition Act 2004 Art. 1-8. 80 Hollanda, Belçika, İspanya, Kanada, Güney Afrika, Norveç, İsveç, Meksika, Portekiz, İzlanda, Arjantin, Brezilya eşcinsel evliliklerin mümkün olduğu ülkelere örnek olarak verilebilir. Bkz. YASAN, s. 45 vd. 81 AKINTÜRK/ATEŞ, s. 252; FEYZİOĞLU, Aile, s. 274; DURAL/ÖĞÜZ/GÜMÜŞ, s. 110. 82 AKINTÜRK/ATEŞ, s. 252; FEYZİOĞLU, Aile, s. 274; DURAL/ÖĞÜZ/GÜMÜŞ, s. 110.    245ÜNSAL/ Haysiyetsiz Hayat Sürme Nedeniyle Boşanma C. Akıl Hastalığı Sebebiyle Boşanma      Akıl hastalığı nedeniyle boşanma, özel ve nisbi bir boşanma sebebi olup TMK m. 165  hükmünde  düzenlenmiştir.  Söz  konusu  hükme  göre  boşanmanın gerçekleşebilmesi için akıl hastası olan eşin düzelme ihtimalinin bulunmadığı bir resmi sağlık kuruluşu raporu ile ispat edilmek durumundadır. Bu çerçevede akıl hastalığı ile boşanmanın elverişsizlik unsuru üzerine inşa edildiği görülmektedir.  Akıl hastalığı bazı hallerde haysiyetsiz hayat sürme olgusuna dayanılmasını olanaksız hale getirebilmektedir. Eşlerden birinin kusurunu ortadan kaldıracak düzeyde  akıl  hastası  olduğu  hallerde,  haysiyetsiz  yaşam  sürme  olarak nitelendirilen olgular ortaya çıkmış olsa dahi kusurun mevcut olmaması nedeniyle TMK  m. 163  çerçevesinde  boşanmaya  hükmolunabilmesi  mümkün değildir. Böyle durumlarda evlilik birliğini sona erdirmek isteyen diğer eş için en makul çözüm TMK m. 165 hükmü çerçevesinde boşanma talep etmek olacaktır. Zira haysiyetsiz hayat sürme kusur esasına dayanan bir boşanma sebebiyken akıl hastalığı  durumunda  akıl  hastası  eşin  kusuru  bulunmasa  dahi  boşanmanın gerçekleşmesi mümkündür.  D. Terk Nedeniyle Boşanma  Eşlerden  biri  evlilik  birliğinden doğan  yükümlülüklerini  yerine  getirmemek amacıyla  diğerini  terk  eder  veya  haklı  bir  neden  olmaksızın  ortak  konuta dönmezse TMK m. 16486 anlamında terk meydana gelmiş kabul edilir. Böyle hallerde, terkin ardından 4 ay geçtikten sonra ihtar çekilir ve ihtara rağmen terk eden eş ihtarı aldığı tarihten itibaren 2 ay içerisinde ortak konuta dönmezse terk nedeniyle boşanmaya karar verilir. Bu çerçevede terk, özel ve mutlak bir boşanma nedeni olarak kaşımıza çıkmaktadır.  Terk ile haysiyetsiz hayat sürme kavramları arasında genel olarak bir bağlantı olduğunu söylemek mümkün olmamakla birlikte, terk eden eşin ortak konuta dönmesi için ihtar talebinde bulunulduğu haller özellik arz etmektedir. Buna göre, terk sebebiyle ihtarda bulunulduğu durumlarda, ihtarda bulunan eş ortak yaşamı yeniden tesis etme noktasında bir irade ortaya koyduğu için ihtar tarihine kadar                                                              83 Söz konusu hüküm şu şekildedir:  Eşlerden biri akıl hastası olup da bu yüzden ortak hayat diğer eş için çekilmez hâle gelirse, hastalığın geçmesine olanak bulunmadığı resmî sağlık kurulu raporuyla tespit edilmek koşuluyla bu eş boşanma davası açabilir . 84 OĞUZMAN/DURAL, s. 122; FEYZİOĞLU, Aile, s. 297; DURAL/ÖĞÜZ/GÜMÜŞ, s. 115. 85 OĞUZMAN/DURAL, s. 122; FEYZİOĞLU, Aile, s. 300; DURAL/ÖĞÜZ/GÜMÜŞ, s. 115. 86 Söz konusu hüküm şu şekildedir:  (1) Eşlerden biri, evlilik birliğinden doğan yükümlülüklerini yerine getirmemek maksadıyla diğerini terk ettiği veya haklı bir sebep olmadan ortak konuta dönmediği takdirde ayrılık, en az altı ay sürmüş ve bu durum devam etmekte ve istem üzerine hâkim veya noter tarafından yapılan ihtar sonuçsuz kalmış ise; terk edilen eş, boşanma davası açabilir. Diğerini ortak konutu terk etmeye zorlayan veya haklı bir sebep olmaksızın ortak konuta dönmesini engelleyen eş de terk etmiş sayılır. (2) Davaya hakkı olan eşin istemi üzerine hâkim veya noter, esası incelemeden yapacağı ihtarda terk eden eşe iki ay içinde ortak konuta dönmesi gerektiği ve dönmemesi hâlinde doğacak sonuçlar hakkında uyarıda bulunur. Bu ihtar gerektiğinde ilân yoluyla yapılır. Ancak, boşanma davası açmak için belirli sürenin dördüncü ayı bitmedikçe ihtar isteminde bulunulamaz ve ihtardan sonra iki ay geçmedikçe dava açılamaz . 246İstanbul Medeniyet Üniversitesi Hukuk Fakültesi Dergisi 7/12 gerçekleşen fiiller bakımından ayrıca haysiyetsiz hayat sürme sebebiyle boşanma talep edemez. Böyle durumlarda eşin, talebini bu iki sebepten birine hasrettirmesi gerekmektedir.  E. Evlilik Birliğinin Temelinden Sarsılması Sebebiyle Boşanma TMK mi 166 hükmü çerçevesinde evlilik birliği, ortak hayatın sürdürülmesi eşlerden beklenemeyecek derecede temelinden sarsılırsa, eşlerden her birinin boşanma davası açabilmesi mümkündür. Söz konusu hükümle, evlilik birliğini temelinden sarsabilecek hususlar noktasında sınırlayıcı bir sayım benimsenmemiş ve bu noktada takdir yetkisi hukuk uygulayıcısına bırakılmıştır.  Haysiyetsiz hayat sürme sebebiyle boşanma talep edilebilmesi için eşin kusurlu olması gerekmekteyken evlilik birliğinin temelinden sarsıldığı iddiası ile açılan bir boşanma davasında, davanın boşanma yönünde sonuçlanabilmesi için eşlerden herhangi birinin kusurlu olması gerekmemektedir. Buna karşın, davacı eşin kusurunun daha ağır olduğu hallerde davalı eşin, evlilik birliğinin temelinden sarsıldığı iddiasına dayanan bir boşanma davasına itiraz etme hakkı vardır. Fakat söz konusu itiraz, hakkın kötüye kullanımı teşkil ediyor ve evlilik birliğinin devamında davalı ile çocuklar için korunmaya değer herhangi bir menfaat söz konusu değilse, hakimin boşanmaya karar verebilmesi mümkündür.   Eşlerden birinin haysiyetsiz bir hayat sürdürmesi durumunda, diğer eşin TMK m. 163 veya TMK m. 166/I hükümlerinden herhangi birine dayanarak boşanma davası açabilmesi mümkündür. Bu noktada, davacı eş söz konusu nedenlerden münhasıran yalnızca birine dayanmışsa hakimin yerine gelmiş olan başka bir boşanma sebebi nedeniyle boşanmaya hükmedebilmesi mümkün değildir. Buna göre,  bir  eşin  sürdürdüğü  faaliyetin  haysiyetsiz  hayat  sürme  çerçevesinde boşanma  sebebi  teşkil  etmediği  hallerde  hakim,  TMK  m.  166/I  hükmünün şartlarının sağlandığından hareketle boşanmaya karar veremez. Buna karşın davacı  eşin,  hem  TMK  m.  163  hem  de  166/I e  dayanarak  boşanma  talep edebilmesi mümkündür. Böyle bir talebin söz konusu olduğu hallerde hakim, her iki talep hakkında da olumlu yahut olumsuz bir karar vermek durumundadır. Son olarak, TMK m. 163 ile TMK m. 166/I hükümlerinde düzenlenmiş olan boşanma                                                              87 Yargıtay 2. HD. 29.06.1965, 3045/3479. (İNAL, s. 744). 88 VELİDEDEOĞLU, s. 185; ÖZTAN, s. 721; KÖPRÜLÜ/KANETİ, s. 176. 89 ERSÖZ, Boşanma, s. 133. Yargıtay da bir kararında benzer sonuca ulaşmıştır. Söz konusu karara göre,  Davacı-davalı kocanın boşanma davası münhasıran  haysiyetsiz hayat sürme  sebebine (TMK md. 163) dayanmaktadır. Haysiyetsiz hayatın varlığından söz edilebilmesi ve bu sebeple boşanma kararı verilebilmesi için, başkalarıyla ilişkinin bir yaşam tarzı olarak benimsenmiş ve bu şekilde yaşamanın devamlılık göstermesi gerekir. Davalı-davacı kadının bir başka erkekle cep telefonu  ile  konuştuğu  ve  mesajlaştığı  toplanan  delillerle  ve  dinlenen  tanık  beyanlarıyla anlaşılmaktadır. Gerçekleşen bu eylem koca bakımından, eşiyle birlikte yaşamayı çekilmez hale getirirse de haysiyetsiz yaşam olarak kabul edilemez. Öyleyse davanın reddi gerekirken, yetersiz gerekçe ile Türk Medeni Kanunu'nun 163. maddesindeki boşanma sebebi sabit kabul edilerek yazılı şekilde hüküm kurulması doğru bulunmamıştır . Yargıtay 2. HD., E. 2011/1829 K. 2011/23825 T. 28.12.2011 (Lexpera) (E.T.: 11.11.2021). 90 ERSÖZ, Boşanma, s. 133    247ÜNSAL/ Haysiyetsiz Hayat Sürme Nedeniyle Boşanma sebeplerine terditli olarak da dayanılabilmesi mümkündür. Bu imkan ise bilhassa haysiyetsiz hayat sürme olarak değerlendirilmeyen faaliyetlerin evlilik birliğini temelinden sarsabileceği hallerde önem arz eder. Bu çerçevede, bir eşin öncelikle haysiyetsiz hayat sürme çerçevesinde boşanma talep etmesi ancak söz konusu boşanma  sebebinin  şartlarının  sağlanmaması  sebebiyle  kabul  görmemesi durumunda ise evlilik birliğinin temelinden sarsılması gerekçesini öne sürmesi mümkündür.  Böyle  hallerde  ilk  dayanılan  sebep  çerçevesinde  dava  kabul görürse feri nitelikteki sebebi incelemeye gerek kalmaz. SONUÇ Toplum  tarafından  benimsenen  ilkelere  uygun  davranılması  neticesinde  bir kimsenin gördüğü değer, şeref ve haysiyet olarak nitelendirilmektedir. Bu yönüyle kişi, mensubu olduğu toplum nezdindeki değerini kendi fiilleri ile belirlemektedir. Dolayısıyla,  kanun  koyucu,  toplum  tarafından  benimsenmiş  ilkelere  uygun davranmayarak şeref ve haysiyetine zarar veren kimse ile evlilik birliğini devam ettirmek istemeyen eş için TMK m. 163 hükmüne dayanarak evlilik birliğini sona erdirme imkânı tanımıştır. Söz konusu hükme göre haysiyetsiz hayat sürme sebebiyle boşanma, nisbi, özel ve kusura dayalı bir boşanma sebebidir. Kanun koyucu TMK m. 163 hükmünde hangi fiillerin haysiyetsiz bir hayat teşkil edeceğini  belirtmemiştir.  Bu  sebeple  haysiyetsiz  hayat  sürme  olarak nitelendirilecek  fiillerin  tespiti  hukuk  uygulayıcısı  ile  öğreti  tarafından yapılmaktadır. Bu çerçevede, haysiyetsiz hayat sürme olarak değerlendirilme noktasında üzerinde uzlaşılan fiiller genel olarak, eşlerden birinin başka biri                                                              91 Söz konusu boşanma sebeplerinin terditli davaya konu olabileceği hususundaki örnek Yargıtay kararı için bkz.  Davacı kadın dava dilekçesinde suç işleme ve haysiyetsiz hayat sürme sebebi (TMK m. 163), olmadığı takdirde evlilik birliğinin sarsılması (TMK m. 166/1) hukuki sebebine dayalı olarak boşanmaya karar verilmesini talep ederek, terditli dava açmıştır. Mahkemece davanın öncelikle Türk Medeni Kanununun 163. maddesi çerçevesinde incelenmesi, bu istemin kabul edilmemesi  halinde  Türk  Medeni  Kanununun  166/1.  maddesi  çerçevesinde  delillerin değerlendirilmesi gerekirken, evlilik birliğinin sarsılması hukuki sebebi ile (TMK m. 166/1) açılan davanın reddine karar verilmiş, suç işleme ve haysiyetsiz hayat sürme sebebine ( TMK m. 163) dayalı istem hakkında hükümde bir açıklama yapılmamıştır. Dava terditli olarak açıldığına göre, davacı kadının özel boşanma sebebine dayalı istemi hakkında olumlu ya da olumsuz bir karar verilmemesi doğru olmayıp bozmayı gerektirmiştir . Yargıtay  2. HD., E. 2016/21384 K. 2018/9114 T. 12.9.2018 (Lexpera) (E.T.: 11.11.2021). İkiden fazla sebebin de terditli bir şekilde öne sürülebilmesi mümkündür. Böyle bir durumda öncelikli taleplere ilişkin hüküm tesis etmeden karar verilmesi de hukuka aykırı olur. Bu husus 2. Hukuk Dairesinin bir kararında dike getirilmiştir. Buna göre,  Davacı-karşı davalı erkek tarafından, dava dilekçesinde Türk Medeni Kanunu nu 166. maddesine dayalı ve davalı-karşı davacı kadın tarafından ise karşı dava dilekçesinde Türk Medeni Kanunu nun 161, 162, 163 ve 166. maddelerinde yazılı hukuki sebeplere dayalı olarak boşanmaya karar verilmesi talepli, terditli davalar açılmıştır. İlk derece mahkemesince yapılan yargılama sonunda kadın eşin kusursuz, erkek eşin ise tam kusurlu olduğu kabul edilerek; erkeğin davasının reddine, kadının davası yönünden evlilik birliğinin sarsılması hukuki sebebi ile boşanmalarına karar verilmiş, davalı-karşı davacı kadının karşı dava dilekçesinde yer alan zina (TMK m.161), hayata kast pek kötü veya onur kırıcı davranış (TMK m. l) ile suç işleme ve haysiyetsiz hayat sürme (TMK m.163) hukuki sebeplerine dayalı talepleri hakkında hüküm kurulmamıştır . Yargıtay 2. HD. E. 2019/3924 K. 2020/1132 T. 17.2.2020 (Lexpera) (E.T.: 11.11.2021)  248İstanbul Medeniyet Üniversitesi Hukuk Fakültesi Dergisi 7/12 aşıkane ilişki yaşaması, uyuşturucu madde ticareti, hayat kadını olarak çalışma, insan ticareti yapmak, teşhircilik ve ekonomik durumu iyi olduğu halde dilencilik yapmak gibi hususlar sayılabilir.  Bir fiilin haysiyetsiz yaşam olarak değerlendirilmesi noktasında, söz konusu fiile hukuken imkan tanınıp tanınmamış olması önem arz etme. Önemli olan yegane husus toplumun ahlaki ilkeleridir. Bu sebeple, kanunun çizmiş olduğu sınırlar içerisinde devlet izniyle randevu evi işletildiği haller de haysiyetsiz yaşam sürme olarak değerlendirilebilir. Eşin kumarı bir yaşam biçimi olarak benimsediği haller de haysiyetsiz yaşam sürme olarak değerlendirilmektedir. Ancak kumar, toplum tarafından geniş kabul gören ve çeşitli şekillerde benimsenen bir eğlence olup, eşin sürekli bir şekilde kumar oynaması haysiyetsiz yaşam olarak değerlendirilemez. Bu noktada genel boşanma sebeplerine dayanılması yerinde olur. Alkol  bağımlılığı  da  genel  itibariyle  haysiyetsiz  yaşam  sürme  olarak  kabul edilmekle birlikte, bir eşin yalnızca alkol tüketiyor olması, toplumun benimsediği ilkelere aykırılık teşkil etmemektedir. Bu noktada, eş, alkol tüketimi nedeniyle toplum tarafından kabul görmeyen fiiller icra etmekteyse, ancak bu durumda haysiyetsiz hayat sürme olgusunun yerine geldiği kabul edilebilir.   Bir eşin zinası ile zina düzeyine varmayan cinsel faaliyetleri sürekli bir şekilde icra etmesi durumunda da haysiyetsiz hayat sürme gerçekleşir. Bu noktada, normal  olmayan  bir  şekilde  yahut  aynı  cinsiyete  mensup  bir  kimse  ile gerçekleştirilen  cinsel  ilişkilerin  yalnızca  haysiyetsiz  hayat  sürme  olarak değerlendirilmemesi, aynı zamanda zinaya da sebebiyet verdiği kabul edilmelidir. Haysiyetsiz hayat sürme kusura dayalı bir boşanma sebebidir. Bunun sonucunda, bir kişinin gerçekleştirdiği fiiller toplum tarafından benimsenen genel ilkelere aykırı olmakla birlikte, söz konusu fiilleri gerçekleştiren eşin kusurunu ortadan kaldıran hallerin varlığı halinde, haysiyetsiz hayat sürme sebebiyle evlilik birliğini sona erdirme mümkün olmaz. Haysiyetsiz hayat sürme sebebiyle boşanma, nisbi bir boşanma sebebidir. Bunun sonucunda eşin, haysiyetsiz bir yaşamı benimsemiş olması tek başına yeterli olmayıp,  aynı  zamanda  bu  durumun,  diğer  eş  bakımından  evlilik  birliğini çekilmez  kılması  gerekmektedir.  Çekilmezlik  unsurunun  yerine  gelmesi noktasında hakim, TMK m. 4 hükmünün çizdiği sınırlar içerisinde takdir yetkisi çerçevesinde bir değerlendirme yapmalıdır.  Çekilmezlik  unsurunun  gerçekleşip  gerçekleşmediği  noktasında,  davacı  eşin haysiyetsiz hayat sürmesi, evlenmeden önce haysiyetsiz hayat sürdürüldüğünün bilinmesi, uzun bir sürenin geçmesinin ardından dava açılması ile af ve rıza olgularının dikkatle değerlendirilmesi gerekmektedir. Davacı eşin de haysiyetsiz bir yaşam biçimini benimsediği hallerde, çekilmezlik unsurunun yerine geldiğini söylemek mümkün değildir. Bu sebeple, haysiyetsiz hayat sürme nedenine dayanılarak evlilik birliği sona erdirilemez.    249ÜNSAL/ Haysiyetsiz Hayat Sürme Nedeniyle Boşanma Evlenmeden önce haysiyetsiz yaşam süren eşin söz konusu fiilleri evlendikten sonra  da  devam  ediyorsa,  diğer  eşin  bu  sebebe  dayanarak  boşanma  davası açabileceğinin kabulü gerekmektedir. Bunun yanında, evlenmeden sonra başlayan ve haysiyetsiz yaşam olarak değerlendirilen fiillerin başlamasından çok sonra da TMK m. 163 hükmüne dayanarak evlilik birliğini sona erdirmek mümkündür. Zira haysiyetsiz  hayat  sürme  olarak  değerlendirilen  fiillerin  süreklilik  arz  etmesi karşısında  çekilmezlik  unsurunun  herhangi  bir  zaman  diliminde  meydana gelebilmesi mümkündür. Haysiyetsiz hayat sürme sebebiyle boşanma bakımından af, sınırlı bir etkiye sahiptir. Bu çerçevede, haysiyetsiz hayat sürme olarak değerlendirilen fiillerin sona  ermesinden  kısa  bir  süre  sonra  da  dava  açma  imkanı  göz  önünde bulundurulursa af, ancak bu süre içerisindeki dava hakkını sona erdiren bir neden olarak  fonksiyon  gösterebilir. Bunun  dışında,  haysiyetsiz  hayat  sürdürmenin süreklilik arz etmesi sebebiyle, fiiller devam ettiği sürece daha önce af beyanında bulunulmuş olsa dahi, çekilmezlik unsurunun af beyanından sonraki herhangi bir zamanda meydana gelmesi mümkündür.  Haysiyetsiz hayat sürme nedeniyle boşanmanın, diğer boşanma sebepleri ile ilişkisi de önem arz etmektedir. Bu çerçevede zina, küçük düşürücü suç işleme, akıl hastalığı, terk ve evlilik birliğinin temelinden sarsılması ile haysiyetsiz hayat sürme arasındaki ilişki incelenmelidir.  Zinanın ispatının güçlük arz ettiği veya zina düzeyine varmayan yakınlaşmaların olduğu durumlarda, haysiyetsiz hayat sürme nedeniyle evlilik birliğinin sona erdirilmesi mümkündür.  Bazı hallerde haysiyetsiz hayat sürdüren eş akıl hastası olduğu için TMK m. 163 hükmüne  dayanmak  mümkün  olmayabilir. Böyle  durumlarda,  TMK  m.  165 hükmü  çerçevesinde  akıl  hastalığına ilişkin  düzenlenmiş  olan  özel  boşanma sebebinin fonksiyon göstermesi mümkündür. Terk nedeniyle eşe ihtar çekilmesi durumunda, ihtar tarihine kadar gerçekleştirilen ve haysiyetsiz yaşam sürme olarak değerlendirilen fiillerin affedildiği sonucuna ulaşılabilmektedir. Bu sebeple, terke ilişkin şekli şartların yerine getirilmesi uğruna TMK m. 163 hükmüne dayanma imkanını kaybetmeme noktasında özen gösterilmesi yerinde olur.  ___________________________________________________________  Hakem Değerlendirmesi: Dış bağımsız. Çıkar Çatışması: Yazar çıkar çatışması bildirmemiştir. Finansal Destek: Yazar bu çalışma için finansal destek almadığını beyan etmiştir.   Peer-review: Externally peer-reviewed. Conflict of Interest: The author has no conflict of interest to declare. 250İstanbul Medeniyet Üniversitesi Hukuk Fakültesi Dergisi 7/12 Grant Support: The author declared that this study has received no financial support. ________________________________________________________________",
     "Kaynakça": "/ REFERENCES AKINTÜRK, Turgut/ATEŞ, Derya, Aile Hukuku, 20. Baskı, Beta, İstanbul, 2017. AKIPEK, Jale/ AKINTÜRK, Turgut/ ATEŞ, Derya, Türk Medeni Hukuku  Başlangıç Hükümleri ve Kişiler Hukuku, 14. Baskı, Beta, İstanbul, 2018. ALTAŞ, Hüseyin, Medeni Hukuk Başlangıç Hükümleri, Yetkin Yayınları, Ankara, 2014. ALTINEL BAYSAL,  Gözde,   Lgbti lerin  İkili  Cinsiyet  Düzeni  İçerisindeki Varolma  Durumlarının  Çok  Yönlü  Olarak  Ele  Alınması  ve  Sosyal  Hizmet Gereksinimlerinin Belirlenmesi , Ankara, 2019 (Yayınlanmamış Yüksek Lisans Tezi). ATEŞ,  Derya, Borçlar Hukuku Sözleşmelerinde Genel Ahlaka Aykırılık, Turhan Kitabevi, Ankara, 2007. AYDIN,  Mehmet  Akif,  Türk  Hukuk  Tarihi, 14.  Baskı,  Beta  Yayıncılık, İstanbul, 2017. BAYGIN, Cem,  Evlilik Birliğinde Sadakat Yükümlülüğü , Medeni Kanun un ve Borçlar Kanunu nun 90. Yılı Sempozyumu 1926 dan Günümüze Türk – İsviçre Medeni Hukuku, Cilt II, Yetkin Yayınları, Ankara, 2017 BİÇKİN, İnci,  Medeni Yasa da Zina Nedenine Dayalı Boşanma ve Sonuçları  , İstanbul Barosu Dergisi, Cilt. 80, Sayı. 5, Yıl. 2006, s. 1875 1903. DEDE,  İsmail,   Türk  Boşanma  Hukukuna  Farklı  Bir  Yaklaşım:  Zina  ve Haysiyetsiz  Hayat  Sürme  Arasındaki  Keskin  Sınır ,  Marmara  Üniversitesi Hukuk Fakültesi Hukuk Araştırmaları Dergisi, Cilt 23, Sayı 3, 2017, s. 643664. (Zina) DOĞAN, İzzet,  Türk Medeni Yasasında Zina Nedeni ile Boşanma ve Sonuçları , İstanbul Barosu Dergisi Aile Hukuku Özel Sayı, 2007, s. 113 123. DÖNMEZER, Sulhi, Ceza Hukuku Özel Kısım Genel Adap ve Aile Düzenine Karşı Cürümler, Yeniden Gözden Geçirilmiş ve Genişletilmiş 5. Baskı, Filiz Kitabevi, İstanbul, 1983. DURAL,  Mustafa/  SARI,  Suat,  Temel  Kavramlar  ve  Medeni  Kanunun Başlangıç Hükümleri, 11. Baskı, Filiz Kitabevi, İstanbul, 2016. DURAL, Mustafa/ÖĞÜZ, Tufan/GÜMÜŞ, Alper, Aile Hukuku, 12. Baskı, Filiz Kitabevi, İstanbul, 2016.    251ÜNSAL/ Haysiyetsiz Hayat Sürme Nedeniyle Boşanma ERDEM, Mehmet, Aile Hukuku, Seçkin Yayıncılık, Ankara, 2018. ERDİNÇLİ,  İhsan,   Tanzimat'tan  I.  Dünya  Savaşı'na  kadar  Osmanlı'da Birahaneler ve Birahanecilik , Isparta, 2012 (Yayınlanmamış Yüksek Lisans Tezi). EREN, Fikret, Borçlar Hukuku Genel Hükümler, 22. Baskı, Yetkin Yayınları, Ankara, 2017. ERSÖZ, Oğuz, Türk Hukukunda Zina Sebebiyle Boşanma, On iki Levha, İstanbul, 2018. FEYZİOĞLU, Feyzi Necmettin, 3. Baskı, Filiz Kitabevi, İstanbul, 1986. (Aile) FEYZİOĞLU, Necmettin Feyzi, Cezai ve Hukuki Cepheleriyle Kumar ve Bahis, Ahmet Esat Arsebük ün Aziz Hatırasına Armağandan Ayrı Bası, Ankara, 1958, s. 129  214. (Kumar ve Bahis) GENÇCAN, Ömer Uğur, Boşanma Hukuku, Yetkin Yayınları, Ankara, 2015. (Boşanma) GENÇCAN, Ömer Uğur, Türk Medeni Kanunu Yorumu, Yetkin Yayınları, Ankara, 2015. (Yorum) HATEMİ Hüseyin/GÖKYAYLA Emre, Borçlar Hukuku, Genel Bölüm, 2. Bası, Vedat Kitapçılık, İstanbul, 2017. HATEMİ, Hüseyin/SEROZAN, Rona, Aile Hukuku, Filiz Kitabevi, İstanbul, 1993. HELVACI, Serap,  İsviçre ve Türk Hukuklarında Boşanma Sebepleri , Prof. Dr. Ömer Teoman a 55. Yaş Günü Armağanı, Cilt II, Beta Yayıncılık, İstanbul, 2002, s. 1151 1169.  İNAL, Nihat, Uygulamada Türk Medeni Kanunu, Adalet Yayınevi, Ankara, 1997. İNCE, Feyzanur,  68 Kuşağı, İkinci Dalga Feminizm ve Cinsel Devrim Üzerine Mukayeseli Bir Değerlendirme , Tesadernegi.org, 2018. KAYA, Berna Berfin, Medeni Hukukta Zina, Ankara, 2020. (Yayınlanmamış Yüksek Lisans Tezi). KAYIHAN,  Şaban/ÜNLÜTEPE,  Mustafa,  Medeni  Hukuka  Giriş  ve  Türk Medeni Kanunu nun Başlangıç Hükümleri, 2. Baskı, Seçkin, Ankara, 2017. KESKİN, Alper, Boşanma Davaları, Cilt I, Seçkin Yayıncılık, Ankara, 2017. KILIÇOĞLU, Ahmet, Aile Hukuku, Turhan Kitabevi, Ankara, 2015. KOCAYUSUFPAŞAOĞLU, Yusuf, Türk Hukukunda Transeksüeller Nüfus Kütüğündeki Cinsiyet Kaydının Düzeltilmesi İçin Dava Açabilir mi?, Filiz Kitabevi, İstanbul, 1989. 252İstanbul Medeniyet Üniversitesi Hukuk Fakültesi Dergisi 7/12 KÖPRÜLÜ, Bülent/KANETİ, Selim, Aile Hukuku, Özdem Kardeşler Matbaası, İstanbul, 1986. OĞUZMAN,  Kemal/  BARLAS,  Nami,  Medeni  Hukuk,  23.  Baskı,  Vedat Kitapçılık, İstanbul, 2017. ÖNDER, Ayhan, Türk Ceza Hukuku Özel Hükümler, 4. Bası, Filiz Kitabevi, İstanbul, 1994. ÖZCAN, Atalay,  Özel Yaşamın Zedelenmesi Halinde Manevi Zararın Tazmini (I) , Yargıtay Dergisi, Sayı 4, Cilt 5, 1979, s. 107 119. ÖZSUNAY,  Ergun,  Medeni  Hukuka  Giriş,  3.  Baskı,  Fakülteler  Matbaası, İstanbul, 1978. ÖZTAN, Bilge, Aile Hukuku, 6. Baskı, Turhan Kitabevi, Ankara, 2015. ÖZTÜREL, Adnan,  Transseksüalizm İle Hermafrodizmde Yasasal Tıpsal Ve Adlî Tıp Problemleri (Kadınlaşan Erkekler, Erkekleşen Kadınlar, İki Cinsliler , Ankara Üniversitesi Hukuk Fakültesi Dergisi, Cilt 38, Sayı 1, 1981, s. 253292. ÖZTÜRK, Ali, Aile Hukukunda Ayrılık, Seçkin Yayınları, İstanbul, 2015.  ÖZUĞUR, Ali İhsan, Evlilik Birliğini Sona Erdiren Nedenler  Boşanma, Ayrılık ve Evlenmenin İptali Davaları, 4. Baskı, Adalet Yayınevi, Ankara, 2015. SEROZAN, Rona, Medeni Hukuk  Genel Bölüm/Kişiler Hukuku, 7. Baskı, İstanbul, 2017. ŞAHİN, Meryem,  Dünyada Toplumsal Cinsiyet Karşıtı Hareketler , Afyon Kocatepe Üniversitesi Sosyal Bilimler Dergisi, Cilt 22, Sayı 3, 2020, s. 654670. TEKİNAY,  Selahattin Sulhi,  Türk  Aile  Hukuku, 7.  Baskı,  Filiz  Kitabevi, İstanbul, 1990. TUTUMLU, Mehmet Akif, Teorik ve Pratik Boşanma Yargılaması Hukuku, Cilt II, 2. Baskı, Seçkin Yayıncılık, Ankara, 2009. TÜZÜNER,  Özlem,   Kumar  ve  Bahis  Borcu  Hakkında  De  Lege  Ferenda Düşünceler , Türkiye Barolar Birliği Dergisi, Sayı 107, 2017, s. 245 272.  VELİDEDEOĞLU, Hıfzı Veldet, Aile Hukuku, 4. Baskı, Sermet Matbaası, İstanbul, 1960. YASAN, Candan, Milletlerarası Özel Hukukta Aynı Cinsiyetten Kişilerin Birliktelikleri, On İki Levha, İstanbul, 2013. YILMAZ,  Neslihan,   Alkol  ve  Madde  Bağımlılığı:  Bireysel  ve  Toplumsal Sonuçları , Ankara, 2015. (Yayınlanmamış Yüksek Lisans Tezi).    253ÜNSAL/ Haysiyetsiz Hayat Sürme Nedeniyle Boşanma ZEYTİN,  Zafer/  ERGÜN,  Ömer,  Türk  Medeni  Hukuku,  3.  Baskı, Seçkin Yayıncılık, Ankara, 2017. 254"
}