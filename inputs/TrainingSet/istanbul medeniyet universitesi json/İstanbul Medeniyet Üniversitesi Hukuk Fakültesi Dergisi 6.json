{
     "Tip": "Makale",
     "Dergi İsmi": "İstanbul Medeniyet Üniversitesi Hukuk Fakültesi Dergisi ",
     "Üniversite İsmi": " ",
     "Gün": "23",
     "Ay": "08",
     "Yıl": "2021",
     "Cilt": "6",
     "Sayı": "10",
     "Başlık": "BULAŞICI HASTALIKLARIN İŞ VE SOSYAL GÜVENLİK HUKUKU YÖNÜNDEN NİTELENDİRMESİ ",
     "Title": "DEFINITION OF CONTAGIOUS DISEASES REGARDING LABOR AND SOCIAL SECURITY LAW ",
     "Yazar İsmi": [

          "Dr. Öğr. Üyesi Hakan CİNDEMİR"
     ],
     "Danışman İsmi": "",
     "Anahtar Kelimeler": [
          " Covid- 19", "H1N1", "SIV", "İş Kazası", "Meslek Hastalığı", "Bulaşıcı Hastalık", "Salgın Hastalık"

     ],
     "Keywords": [
          "Covid-19", "H1N1", "SIV", "Occupational Accident", "Occupational Disease", "Infectious Disease", "Epidemic"
     ],
     "Özet": "Bulaşıcı hastalıkların özellikle küresel salgın boyutuna ulaştıkları dönemlerde, insanlık tarihi boyunca pek çok dönüşüm ve değişimi beraberinde getirdiği gerek sosyal gerekse ekonomik anlamda pek çok önemli etkide bulunduğu göz ardı edilemez.  Nitekim  salgın  hastalıkların  doğal  sonucu  olarak  hukuk  alanında doğurduğu  etkiler  doğrultusunda  yeni  tartışma  alanları  yarattıkları  oldukları açıktır. Bu itibarla halen etkisini sürdürmeye devam eden COVID 19 ve HN virüsünden kaynaklanan SIV (domuz gribi) hastalığı gibi hastalıkların yanı sıra ileride  ortaya  çıkabilecek  daha  tehlikeli  bulaşıcı  hastalıkların  iş  hukuku boyutlarını tanımlamak da önemli bir meseleyi oluşturmaktadır. Zira hastalık, iş kazası ve meslek hastalığı döngüsü çerçevesinde bulaşıcı hastalıkların yerinin tespit  edilmesi  yalnızca  sağlık  çalışanları  bağlamında  değil;  bütün  işçileri kapsayıcı  bir  hukuksal  çerçevenin  ortaya  konması  ve  sorumluluk  yapısının belirlenmesi anlamında büyük önem taşımaktadır. Bu itibarla önce SIV (HN) daha sonra ise COVID 19 un ulaştığı geniş kitlelerin durumu dikkate alınarak bulaşıcı  hastalıkları,  iş  kazası  ve  meslek  hastalığı  yönlü  nitelendirme  ve doktrindeki tartışmaları da ortaya koyarak, içtihatlarla ve karşılaştırmalı hukuk dairesince incelemek suretiyle tanımlamak hukuki bir gereklilik halini almıştır.",
     "Abstract": "It  cannot  be  ignored  that  communicable  diseases  have  brought  many transformations and changes throughout the history of humanity, especially in the periods when they reached the level of global epidemics and had many important effects both socially and economically. As a matter of fact, epidemics have created new areas of discussion in the legal sense. In this respect, it is also an important issue to define the labor law dimensions of diseases such as COVID 19 and SIV (H1N1), which continue to be effective, and more dangerous infectious diseases that may arise in the future. Determining the location of infectious diseases within the framework of the disease, work accident and occupational disease cycle is not only in the context of health workers; It is of great importance in  terms  of  establishing  a  legal  framework  that  covers  all  workers  and determining the structure of responsibility. In this respect, it has become a legal requirement to define infectious diseases, by considering the situation of the large masses reached by SIV (H1N1) and then by COVID 19, by putting forward the qualifications and discussions in the doctrine, by examining it with case law and comparative law.",
     "Metin": "Yaşamın tarihi kadar eski olan mikro organizmaların, tarih boyunca sebebiyet verdiği bulaşıcı hastalıklar insanlığın toplumsal, kültürel ve ekonomik hayatını doğrudan  etkilemiştir.  Bulaşıcılığı  yüksek  olan  mikro  organizmalar  büyük salgınlara sebebiyet vermiş ve belli dönemlerde insanlık nüfusunun büyük bir kısmını yok edecek kadar yoğun tahribatlara sebebiyet vermiştir. İnsanlığın beşerî  hayatıyla  doğrudan  ilgili  olan  bulaşıcı  hastalıkların  hukuk  düzeni tarafından ele alınması bu durumun doğal bir sonucudur.  Toplumsal ihtiyaçlar doğrultusunda, hukuk sistemlerinin ilk dönemlerde insan sağlığı ve tıp bilimine yönelik düzenlemeleri, İnsan hekim hasta ilişkisi ve hekimin  sorumluluğu  olarak  ele  aldığını  görüyoruz.  Hammurabi Kanunnamelerinde 215 ve 223 maddeleri arasındaki hükümleri bu duruma örnek olarak gösterebiliriz.2 Söz konusu maddelerde, hasta hekim ilişkisine yönelik olarak hekimin hastada cerrahi bıçağı ile derin bir yarık açması ve hastanın ölmesi durumunda ya da bıçak ile bir tümörün tedavisi için müdahale yapıldığı sırada hastanın  gözün  kör  olmasına  sebebiyet  verilmesi  halinde,  hekimin  ellerinin kesileceği düzenlenmiştir.3  Özellikle belirli dönemlerde bulaşıcı hastalıkların salgın boyutuna ulaşması ve toplumda çok yoğun bir şekilde görülmeye başlaması, ekonomik ve sosyal hayatı ağır bir şekilde sekteye uğratmış ve hukuk kuralları koyma gücüne sahip olanları konuyla ilgili önlemler almaya sevk etmiştir. Bu yöndeki ilk düzenlemeler, düzenlemenin yapıldığı döneminde tıbbi bilgisiyle sınırlı olarak hasta insanlara yaklaşmama ve onların toplum yaşamından uzaklaştırılmasına yönelik karantina düzenlemeleri  olmuştur.  Her  ne  kadar  günümüzde  kullandığımız  kelime anlamıyla  karantina , 14. Yüzyılda Milano da alınan önlemlerin geliştirilerek  2 AKBABA, Murat/ DAVUTOĞLU Vedat, Sağlık ve Hukuk Kıskacında Hekim Ne Yapmalı, Türk Kardiyoloji Derneği Arşivi, C.44, S.7, Kare Yayıncılık, İstanbul 2016, s.609.  3 KING L.V, The Code Hammurabi, Yale Law Scholl, Lillian Goldman Law Library, 2008 https://avalon.law.yale.edu/ancient/hamframe.asp. 62İstanbul Medeniyet Üniversitesi Hukuk Fakültesi Dergisi VI/11 bir yüz yıl sonrasında Viyana da  Quarantino  önlemeleri olarak uygulanmasıyla ortaya çıksa da; bulaşıcı hastalıklara ilişkin konulan hukuk kuralları insanlığın çok eski devirlerinden beri mevcuttur. Bu kapsamda eski Babil hukukunda dahi karantinaya  ilişkin  düzenleme  ve  yasakların  oluştuğu  görülmektedir.  Tarih boyunca,  uzunca  bir  süre  hukuk  kuralı  olarak  da  uygulanan,  Yahudilik, Hristiyanlık ve Müslümanlıkta da bu karantinaya ilişkin düzenlemeler olduğu gözlemlenmektedir.4  Kara  veba  olarak  adlandırılan  salgın  sırasında  Doğu Roma da da sosyal mesafeye ilişkin yasak ve düzenlemeler meydan getirilmiştir.5 Bütün bu düzenlemelerin de ortaya koyduğu üzere, neredeyse insanlık tarihi kadar eski olan bulaşıcı hastalıklarla mücadele de zorlayıcı ve yaptırıma tabi hukuk kuralları etkili bir rol oynamıştır.  Günümüzde de insanlık, bulaşıcı hastalıklarla mücadele konusunda, hastalığa ilişkin  elde  edilen  bilgi  ve  deneyimler  doğrultusunda  koruyucu  önlemlere başvurmaktadır. Bu kapsamda yasaklama ve tedbirlere yönelik hukuk kuralları oluşturmaktadır.  Bulaşıcı  hastalığa  yönelik  yapılacak  hukuki  düzenlemeler hastalığın tıbbi seyri ve toplumsal hayatı etkileme oranıyla doğrudan ilgilidir. Yaşayan  bir  olgu  olan  hukuk  güncel  ihtiyaçları  da  karşılamaya  yönelik olduğundan  konulan  hukuk  kuralları  ve  bu  kurallara  yönelik  içtihatlar hastalıkların seyriyle ilgilidir. Bulaşıcı hastalıklar normal seyirlerinde devam ettiğinde  ve  toplumu  büyük  ölümcül  salgınlar  olarak  etkisi  altına  almadığı dönemlerde oluşturulan hukuk kuralları ve yargı içtihatları daha genel ve seyrek düzenlemeler  içermektedir.  Bununla  birlikte  son  dönemlerde  HN  virüsü (domuz gribi) ve virüsü salgınlarında olduğu gibi toplumun büyük bir bölümünde ölümcül  ve  salgın  bir  seyir  izleyen  bulaşıcı  hastalıkların  yoğun  seyrettiği dönemlerde olduğu gibi toplumsal hayat etkilendiği ölçüde hukuk kuralları ve yargı içtihatları da değişme ve artma eğilimi göstermektedir. Günümüzde kolaylaşan ulaşım ve artan seyahat özgürlükleri bulaşıcı hatalıkların dünyanın  birçok  bölgesine  çok  hızlı  bir  şekilde  yayılmasına  sebebiyet vermektedir. Özellikle son birkaç yıldaki gelişmeler bu tip salgın hastalıkların sıklıkla yaşanabileceğini göstermekte, ekonomik hayatın ve üretimin bu bulaşıcı hastalıklardan  yoğun  bir  şekilde  etkilendiğini  ortaya  koymaktadır.  Çalışma hayatının yoğun bir şekilde etkilendiği bulaşıcı hastalıkların yayılmasına yönelik hukuki  düzenlemelerin  yanında,  bu  hastalıkların  verdikleri  zararların giderilmesine yönelik düzenlemeler ve yargı kararlarının artması gereği ortaya  4 Konu Hakkında detaylı bilgi için bkz., ERTEN, Rifai, Yahudilik te ve Yahudi Kültüründe Şifa Anlayışı, Kalemname, Kırıkkale Üniversitesi İslami Bilirimler Dergisi, C.5 S.10, Kırıkkale Üniversitesi  Yayınları,  Temmuz-  Aralık  2020,  Kırıkkale,  s.295-308;  POLAT,  Murat,  İslam Hukukunda Karantina Ahkamı,  Pamukkale Üniversitesi İlahiyat Fakültesi Dergisi, C.7, S.1, Pamukkale Üniversitesi Yayınları, Pamukkale 2020, s.88-111; ERTEN, Rifai, Hristiyanlık ta İslamiyet te Şifa ve Bu Dine İnanaların Sağlık Konusuna Bakışları, Kalemname, Kırıkkale Üniversitesi İslami Bilirimler Dergisi, Kırıkkale Üniversitesi Yayayınları, C.5, S.10, Temmuz- Aralık 2020, Kırıkkale, s.288-437 5 MACKOWIAK, A. Philip/SEHDEV, Paul S., The Origin of Quarantine, Clinical İnfectious Diseas, C.35, S.9, Oxford University Press, Oxford 2002, s.1071-1072   63CİNDEMİR/ Bulaşıcı Hastalıkların İş ve Sosyal Güvenlik Hukuku Yönünden Nitelendirmesi çıkmıştır. Özellikle üretimin durma noktasına gelmesi ve işçilerin can güvenliğini doğrudan ilgilendirmesi sebebiyle iş güvenliği ve sosyal güvenlik hukukunda bu alanda yeni içtihatlar oluşmaya başlamıştır. Gerek sağlık sektöründe çalışanlar gerekse diğer sektörlerde çalışanların iş yerlerinde yoğun bir şekilde bulaşıcı hastalıklarla karşı karşıya kalması ve bu sebeple çalışamaz hale gelmesi veya hayatlarını  kaybetmeleri  durumunda  gerek  sosyal  güvenlik  hukuk  açısından gerekse iş kanunu açısından uygulanması gereken hükümlerin neler olacağının tespiti gerekmektedir. Bu sebeple bulaşıcı hastalıkların her birinin ayrı ayrı değil hep birlikte ele alınması hukuki nitelenmesinin ortaya konulması ve böylelikle hukuki yeknesaklığın sağlanması gerekmektedir. Bir bulaşıcı hastalık iş kazası kabul  edilirken  diğerinin  iş  kazası  kabul  edilmemesi  gibi  sonuçlar  hukuki yeknesaklık ve belirlilik ilkesi açısından hukuka aykırılık oluşturacaktır. Özellikle COVID-19 hastalığına sebebiyet veren SARS-CoV-2 virüsü, çalışma hayatını durma noktasına getirmiş, dünyada ve ülkemizde iş yerlerinin büyük kısmının kapanmasına sebebiyet vermiş ve çalışanların belli bir bölümünde ölümcül sonuçlara yol açmıştır. Nitekim Dünya Sağlık Örgütü tarafından hastalık 11.03.2020 itibariyle pandemi olarak ilan edilmiştir.6 Söz konusu bulaşıcı bir hastalık sanayi devriminde bu yana ilk defa çalışma hayatı açısından bu kadar etkili bir hale gelmiş ve önemli bir risk faktörü olarak karşımıza çıkmıştır. Bu durum  karşısında  birçok  işyeri  idari  karar  ya  da  sipariş azalması/yokluğu, hammadde temin edilememesi, müşteri kaybı gibi  nedenlerle, faaliyetini geçici olarak tamamen ya da kısmen durdurmakta ya da normal  çalışma  süresini  azaltarak  faaliyetini  sürdürmektedir.7  Bu  kapsamda çalışanların sağlığını ve çalışma hayatını etkilediği ölçüde, iş ve sosyal güvenlik hukuku açısından da ayrıca incelenmesi gereken bir konu haline gelmiştir.  Bu kapsamda bulaşıcı hastalıklarla ilgili olarak İş hukuku ve sosyal güvenlik hukuku açısından yeni sınıflandırmalar, içtihatlar ve normatif düzenlemelere yapılmaya  başlanmıştır.  Bu  sebeplerle  önemli  birer   paradigma   olan  iki hastalığın bulaşıcı hastalıkların iş ve sosyal güvenlik hukuku açısından etkileri de göz  önüne  alınarak  bulaşıcı  hastalıkların  sosyal  güvenlik  hukuku  ve  iş hukukundaki tanımlamasının yapılmasında birer model olarak ele alınacaktır. I.  HASTALIK, BULAŞICI HASTALIK, MESLEK HASTALIĞI VE İŞ KAZASI KAVRAMLARI A.  HASTALIK VE BULAŞICI HASTALIK KAVRAMLARI Hastalık ve bulaşıcı hastalık kavramlarına, Anayasal düzenlemeler dahil birçok hukuk  normunda  yer  verilmiştir.  Buna  rağmen  söz  konusu  düzenlemelerde kavramsal bir tanıma yer verilmemiştir.    6 SUBAŞI, İbrahim, Küresel Covid 2019 Salgını nın Türk Bireysel İş Hukukuna Etkisi, İstanbul  Medeniyet Üniversitesi Hukuk Fakültesi Dergisi, C.5, S.9, İstanbul 2020, s.130. 7 SUBAŞI, s.130-131. 64İstanbul Medeniyet Üniversitesi Hukuk Fakültesi Dergisi VI/11 Kelime anlamıyla, mikrop, parazit virüs vb. etkenlerle yayılan hastalık olarak tanımlanan bulaşıcı hastalık, Umumi Hıfzıssıhha Kanunu, Türk Ceza Kanunu, İş kanunu ile Sosyal Sigortalar ve Genel Sağlık Kanunu gibi birçok düzenlemede yer almıştır. Örneğin, TCK 195. Maddede Bulaşıcı Hastalıklara ilişkin tedbirlere aykırı davranmak suç olarak tanımlanmış ancak bulaşıcı hastalığın tanımı söz konusu kanunda yapılmamıştır. İş Kanunu 24. Madde de haklı nedenle fesih sebepleri  arasında  yer  alan  bulaşıcı  hastalık,  Sosyal  Sigortalar  ve  Umumi Hıfzıssıhha Kanununda birçok farklı madde de yer almıştır. Bununla birlikte söz konusu kanunların hiçbirinde hastalık kavramı tanımlanmamıştır. Sürveyans ve Kontrol Esasları Yönetmeliğinde ise sadece bildirime tabi bulaşıcı hastalıklar tek tek sayma yöntemiyle sayılmıştır. Bununla birlikte, kelime anlamıyla bulaşmak birinden başkasına geçen olduğuna göre, bulaşıcı hastalık kavramının hukuki tanımını hastalık kavramının tanımlanmasıyla ortaya konulabileceği açıktır. Hastalık, insanın her zaman karşılaşacağı fizyolojik ya da psikolojik bir olgudur.8 Sosyal ve bireysel olduğu kadar tıbbi bir durumu anlatan hastalık,  Doku ve hücrelerde  normal  dışı  yapısal  ve  işlevsel  (fonksiyonel)  değişikliklerin doğurduğu hal 9 olarak tanımlanabilir. Hastalığı, sağlıksız olma hali olarak tanımlamak mümkündür. Sağlık ise; Dünya Sağlık Örgütünün, kurucu belgesi olan Anayasasında, sadece hasta veya sakat olmama hali değil, fiziksel, ruhsal ve sosyal açıdan iyi olma hali olarak tanımlanmıştır.10 Bu doğrultuda Mülga 224 sayılı Sağlık Hizmetlerinin Sosyalleştirilmesi Hakkında Kanunda Sağlık, yalnız hastalık ve maluliyetin yokluğu olmayıp bedenen, ruhen ve sosyal bakımdan tam bir iyilik hali olarak tanımlanmıştır. Dolayısıyla sağlık ve hastalık kavramları sadece biyolojik iyi olma ya da iyi olmama halini değil ruhen ve sosyal olarak da iyi olma veya olmama halini de tanımlamaktadır. 5510 sayılı Sosyal Sigortalar ve Genel Sağlık Kanununda ise hastalık hali, iş kazası  ve  meslek  hastalığı  dışında  kalan  ve  iş  göremezliğine  neden  olan rahatsızlıklar olarak tanımlanmıştır. Dolayısıyla söz konusu kanunun, iyi olmama halleri arasında iş kazası, meslek hastalığı ve hastalık ayrı mı yaptığı söylenebilir. Dolayısıyla Kanun, bedenen, ruhen ve sosyal bakımdan iyi olmama hali olarak tanımlanan hastalık halini kaynaklanma nedenlerine göre daraltmıştır. Böylelikle sadece iş kazası ve meslek nedenleri dışında meydana gelen iyi olmama hallerini hastalık olarak kabul etmiştir. Bir diğer açıdan bakacak olursak aslında 5510 sayılı Kanun sosyal ve tıbbi bir durum olan hastalığı, ya da iyi olmama halini, sosyal güvenlik hukuku açısından üçlü bir ayrıma tabi tutmuştur. Bu üç grup iş kazası sebebiyle meydana gelen, meslek Hatalığı sebebiyle meydana gelen ve bunlar dışındaki diğer hastalıklardır. Bu sebeple, 5510 sayılı yasa uyarınca ancak  8 CANİKLİOĞLU, Nurşen, Hastalık ve Sakatlığın Hizmet Akdine Etkisi, Beta Yayınları, İstanbul 2002, s.3 9 FİŞEK, Nuri, Sağlık Hizmetleri ve İşçi Sağlığı Ailelerinin Sağlık Sorunları, Modern Yönetim Semineri,  Türk-İş  Yayınları,  1982,  No:  144,  http://ankararefakat.net/  drupaltr/drupal5.2/?q=node/12, Erişim Tarihi 13.03.2020. 10  United  Nations  Treaty  Collection,  Constitution  of  the  World  Health  Organization https://www.who.int/governance/eb/who_constitution_en.pdf  Erişim Tarihi 12.03.2020.   65CİNDEMİR/ Bulaşıcı Hastalıkların İş ve Sosyal Güvenlik Hukuku Yönünden Nitelendirmesi meslek hastalığı ve iş kazası nedenleri dışında gerçekleşen iyi olamama hallerini hastalık hali olarak kabul edilmiştir. Bu ayrım özellikle çalışma hayatına ilişkin düzenlemeler ve önlemler açısından hastalığın çalışma hayatından mı, yoksa çalışma hayatının dışındaki bir nedenden mi kaynaklandığının tespiti açısından kaçınılmazdır.  Bu  sebeple  söz  konusu  ayrım  bir  tek  Türk  Sosyal  güvenlik sisteminde değil birçok ülkenin sosyal güvenlik sisteminde kabul edilmiştir.  28.06.1952 tarih ve 102 sayılı Sosyal Güvenliğin Asgari Normları Hakkındaki sözleşmesi de dahil Uluslararası Çalışma Örgütü, hemen hemen bütün çalışma hayatına yönelik düzenlemelerinde hastalık, sakatlık ve meslek hastalıklarını, bir birbirinden ayrı riskler olarak değerlendirilerek ele almıştır. Sosyal güvenlik sistemleri bu risklere yönelik farklı önlemler almak ve güvenceler sağlamak için bu yönde bir ayrıma gitmişlerdir. Bununla birlikte hastalık hali sosyal güvenlik ihtiyaçlarının  karşılanmasına  yönelik  ayrımdan  farklı  olarak  özünde  neden kaynaklandığının bir önemi olmadan bedenen, ruhen ve sosyal bakımdan iyi olmama halidir. Bu nedenle aynı tıbbi rahatsızlık gerçekleşme nedenine göre iş ve sosyal güvenliğine ilişkin hukuk sistemleri açısından bazen hastalık, bazen meslek hastalığı, bazense hastalık hali olarak kabul edilmektedir. B.  MESLEK HASTALIĞI Dünya Sağlık Örgütü belgelerinde, meslek hastalığı  zararlı bir etkenle insan vücudu arasında, çalışılan işe özgü neden sonuç, ilişkisinin ortaya konulabildiği hastalık gurubu 11 olarak tanımlanmıştır. Her şeyden önce meslek hastalığı da bir biyolojik hastalıktır. Bir diğer ifadeyle iyi olmama halidir. Bununla birlikte daha önceden  de  belirtiğimiz  üzere  sosyal  güvenlik  hukuku  açısından  hastalığın çalışma  hayatından  kaynaklanıp  kaynaklanmadığının  tespiti  gerekmektedir. Türkiye gibi sosyal güvenlik kapsamının geniş tutulduğu ülkelerde çalışma hayatından kaynaklanmayan sıradan bir biyolojik hastalık dahi söz konusu olsa, sosyal güvenlik sistemi sigortalının gerçekleşen bu riskini gidermeye çalışacaktır. Bununla  birlikte  bu  hastalığın  çalışma  hayatından  kaynaklanıp kaynaklanmadığının tespiti, iş verenin sorumluğu açısından önem arz edecektir. Zira  sıradan  bir  biyolojik  hastalık  vukuunda,  iş  verene  rücu  söz  konusu olmamakla birlikte, meslek hastalığı söz konusu olduğunda sosyal güvenlik kurumunca iş verene rücu söz konusu olabilecektir. Sadece çalışma hayatından kaynaklanan riskleri karşılayan sosyal sigorta sistemine sahip ülkeler açısından ise hastalığın nerden kaynaklandığı ayrıca önem arz edecektir. Bu gibi sebeplerle gerek  UÇÖ,  gerekse  ulusal  mevzuatımızda  meslek  hastalığı  ayrıca düzenlenmiştir.    UÇÖ  ilk  defa  1924  yılında  18  sayılı  sözleşmeyle  meslek  hastalıklarını düzenlemiştir. Bununla birlikte söz konusu sözleşmede meslek hastalıklarına ilişkin bir tanım yapılmamış, sadece bazı biyolojik hastalıkları sayma yoluyla sıralanarak,  üye  ülkelerin  bu  hastalıkları  meslek  hastalığı  olarak  kabulü  11 TUNCAY, A. Can/ EKMEKÇİ Ömer, Sosyal Güvenlik Hukuku Dersleri, Beta Yayınları, İstanbul 2019, s.415 66İstanbul Medeniyet Üniversitesi Hukuk Fakültesi Dergisi VI/11 gerektiğini  düzenlemiştir.  Benzer  şekilde  1934  yılında,  daha  sonra  Türkiye tarafından  da  imzalanarak  iç  hukuk  haline  getirilen,  42  sayılı   Mesleki Hastalıkların Tazmini Hakkında UÇÖ sözleşmesiyle  de meslek hastalıkları sayma yöntemiyle belirlenmeye çalışılmıştır. Söz konusu 42 sayılı sözleşmeden sonra akdedilen ve meslek hastalıklarına ilişkin düzenlemelerin yer aldığı 155, 121, 161,187 sayılı sözleşmelerde de meslek hastalığına ilişkin sayma yöntemi benimsenmiştir. Bu doğrultusunda çeşitli yeni hasatlıklar güncellemelerle meslek hastalığı listesine eklenmiştir.  Bu kapsamda UÇÖ uzmanlar komitesi tarafından yapılan güncellemeler sonucunda, 194 sayılı tavsiye kararları alınarak en son meslek hastalıkları listesi 2010 yılında güncellenmiş bulunmaktadır. Bununla birlikte  meslek  hastalıkları  listesinde  sayılan  hastalıklar  sınırlı  sayıda sayılmamıştır. Söz konusu 194 sayılı tavsiye kararları 1.3.9 maddesine göre, bilimsel olarak bulaşıcı hastalığın çalışma koşullarından kaynaklandığına ilişkin doğrudan  bir  bağın  kurulması  durumunda  liste  yöntemiyle  belirtilmeyen hastalıklarda meslek hastalığı kabul edilmelidir. Ayrıca UÇÖ 121 sayılı listede belirtilen hastalıkların asgari olarak meslek hastalığı sayılması gerektiği ve üye ülkelerin  en  azından  söz  konusu  hastalıkları  meslek  hastalığı  kabul  etmesi gerektiğini  veya  bu  hastalıkları  içerir  bir  meslek  hastalığı  tanımını  ulusal mevzuatlarında  düzenlemesi  gerektiğini  düzenlemiştir.  Böylelikle  sayma yöntemiyle sayılan hastalıklar dışında meydana gelen hastalıklarında ayrı bir liste veya  tanımla  meslek  hastalığı  sayılabileceği  UÇÖ  tarafından  karar  altına alınmıştır. Alman Hukukunda da, meslek hastalıkları için herhangi bir hukuki bir tanımlama yapılmamıştır. Bu kapsamda sosyal güvenlik hukukuyla ilgili Alman Sosyal Kanunu  9.  Paragrafında  belirtildiği  üzere,  meslek  hastalığı  Alman  Federal Konseyinin  (Bundesrat)  sayma  yöntemiyle  belirlediği  hastalıklardan oluşmaktadır.12 Bununla birlikte Alman sosyal güvenlik hukukunda da meslek hastalığı  listesi  sınırlı  sayıda  sayma  yöntemini  benimsememiştir.  Meslek hastalıkları  listesi  dışında  bir  hastalığa  yakalanan  kimse,  hastalığın  mesleki faaliyetten  kaynaklandığı  iddiasını  ispatlaması  durumunda  sağlanan güvencelerden faydalanabilecektir.13 Benzer şekilde Fransız Hukukunda da meslek hastalıklarıyla ilgili bir tanım yapılmamıştır. Fransız Sosyal Güvenlik Kanunu 461-2 uyarınca, kanuna ek meslek hastalığı tablosunda yer alan hastalıklar meslek hastalığı olarak kabul edilmiştir.14 Bununla birlikte mesleki aktivite ile hastalık arasındaki doğrudan bağlantının bulunduğuna dair Bölgesel Mesleki Hastalık Tanıma Komitesi nin  12 Siebtes Buch Sozialgasetzbuch- Gesetzliche Unfallversicgerung- Artike 1 des Gesetzes vom. 7., August 1996, BGVI. I, S.1254. 13 H. Bley/ R. Kreikebohm/ A. Marschner, sozialrecht, 9. Aufl, Lucterhand, 2007 Neuwied, s.626,627 14Legifrance,https://www.legifrance.gouv.fr/affichCodeArticle.do?cidTexte=LEGITEXT006073189&idArticle=LEGIARTI006743130&dateTexte=&categorieLien=cid   67CİNDEMİR/ Bulaşıcı Hastalıkların İş ve Sosyal Güvenlik Hukuku Yönünden Nitelendirmesi görüşü ile liste dışı hastalıklarda meslek hastalığı olarak kabul edilir düzenlemesi yapılmıştır.15 Türk hukuk öğretisinde, işçinin işverenin emir ve talimatı altında çalışmaktayken işin niteliğine göre tekrarlanan bir nedenle veya işin yürütülüş koşulları nedeniyle maruz kaldığı bedensel veya ruhi arıza olarak tanımlanan meslek hastalığı;16 5510 sayılı kanunda bağımsız çalışanları da kapsayan bir şekilde tanımlanmıştır. Söz konusu kanunun tanımına göre meslek hastalığı, sigortalının çalıştığı ve yaptığı işin  niteliğinden  dolayı  tekrarlanan  bir  sebeple  veya  işin  yürütüm  şartları yüzünden uğradığı geçici veya sürekli hastalık, bedensel veya ruhsal engellilik halidir. Meslekle ilgili faaliyetlerin meydana getirilmesi ve bazı işlerde sürekli olarak çalışılması işçide yaptığı işten kaynaklanan hastalığa sebebiyet verebilir. Dolayısıyla bu durum, Türk Hukukunda da birçok hukuk sisteminde olduğu gibi bir sosyal risk olarak kabul edilmiş ve düzenlenmiştir. Borçlar Kanunu ve İş Kanununda tanımı yapılmayan meslek hastalığı kavramı, 6331 sayılı İş Sağlığı ve Güvenliği Kanununda, mesleki risklere maruz kalma sonucu ortaya çıkan hastalık olarak tanımlanmıştır.  5510 sayılı kanunun yaptığı tanıma göre çok eksik ve kapsamsız yapılan bu tanım 6331 sayılı kanunun amacı göz önüne alındığında olağan karşılanabilir. Meslek hastalıkları çalışılan ortamdan kaynaklanan nedenlerin meydana getirdiği hastalıkların  ortak  adıdır.17  Dolayısıyla  meslek  hastalığının  işyerinden kaynaklanması söz konusu olabileceği gibi salt iş yerinden kaynaklı olarak değil, çalışma ve koşulları nedeniyle meydana gelen rahatsızlıklarda olabilir.18 1.  Meslek Hastalığının Unsurları a.  Sigortalıda Bedenen veya Ruhen Bir Zarar Oluşması Meslek hastalığında bedensel veya ruhsal olarak bir zarar görme durumu söz konusudur. Böylelikle sigortalıda hastalık sonucu geçici veya kalıcı bir engellilik hali oluşması gerekmektedir. 5510 sayılı kanunun 20/1. Maddesi gereği, meslek hastalığına bağlı nedenlerden ölüm halinde sigortalının hak sahiplerine gelir bağlanacağı düzenlenmektedir. 19 Meslek hastalığı, meslekten kaynaklanan bir biyolojik hastalık olduğu için, sadece vücudun maddi bütünlüğüne ilişkin değil, ruh ve sinir sisteminde meydana gelen  rahatsızlıkları  da  kapsamaktadır.  Burada  ayırt  edici  unsur  hastalığın  15 International Business Publications, France Labor Law and Regulations HandBook Strategic Information and Basic Regulations, IBP, Washington 2015, s.237. 16 GÜZEL, Ali/ OKUR, Ali Rıza/ CANİKLİOĞLU, Nurşen, Sosyal Güvenlik Hukuku, Beta Yayınları, İstanbul 2019, s.381; KORKUSUZ, Refik/UĞUR, Suat, Sosyal Güvenlik Hukuku, Ekin Yayınları Bursa 2018, s.291; ŞAKAR, Müjdat, Sosyal Sigortalar Uygulaması, Beta Yayınları, İstanbul 2017, s.163. 17 TUNCAY/ EKMEKCİ, s.415. 18 Çalışma ve Sosyal Güvenlik Bakanlığı, Meslek Hastalıkları Rehberi, İSGGM, Ankara 2011,s.12. 19 GÜZEL/ OKUR/ CANİKLİOĞLU, s.382; AYAR, Zeynep; İş Kazası ve Meslek Hastalığı Sigortası, Tanımı, Unsurları ve Kuruma Bildirilmesi, Melikşah Üniversitesi Hukuk Fakültesi Dergisi, C:3, S:2, Seçkin Yayınları, Kayseri 2015, s. 484. 68İstanbul Medeniyet Üniversitesi Hukuk Fakültesi Dergisi VI/11 çalışılan iş nedeniyle ortaya çıkmış olmasıdır.20 Meslek hastalığına yakalanan kişinin 5510 sayıl kanunda sayılan yardım ve haklardan yararlana bilmesi için söz konusu Kanuna göre sigortalı olarak kabul edilmiş olması ön şarttır. b.  Hastalığın veya Sakatlığın Yürütülen İş Sonucunda Meydana Gelmiş Olması Meydana gelen zarar ile sigortalının yapmış olduğu iş arasında uygun illiyet bağı bulunması gerekmektedir. Meslek hastalığını, hastalık halinden ayıran önemli bir unsur  da  hastalığın  meslekten  yani  kanun  anlamıyla  yürütülen  işten kaynaklanmasıdır. Meslek hastalıkları da biyolojik bir hastalık olmakla birlikte iş kazasından ve diğer hastalıklardan farklı olarak mesleki nitelikte olmalarıdır.21 Bu  yönüyle  meslek  hastalığı  sigortalının  gördüğü  işle  ilgilidir.22  İşle  ilgili hastalıklar  işyerinden  kaynaklanmak  zorunda  değildir,  çalışma  ve  koşulları nedeniyle ortaya çıkan hastalıklar da söz konusu olabilir.23  Yürütülen işten kaynaklanan hastalık, sigortalı işten ayrıldıktan sonra meydana çıkarsa,  sigortalının  5510  sayılı  kanundan  kaynaklanan  haklardan  istifade edebilmesi için, ilgili meslek hastalığı için kural olarak Yönetmelikte belirtilen sürelerden daha fazla bir sürenin geçmemiş olması gerekmektedir. Bununla birlikte Yönetmelikteki süreler aşılmış olsa bile hastalık kurumun veya ilgilinin başvurusu üzerine Sosyal Sigorta Yüksek Sağlık Kurulunun onayıyla meslek hastalığı sayılabilecektir. Bununla birlikte, Kurul tarafından hastalığın meslek hastalığı  sayılabilmesi  için,  iş  yerinde  yapılan  inceleme  sonucu  klinik  ve laboratuvar bulgularıyla hastalığa yol açan nedenin tespiti gerekmektedir.24 Özellikle bulaşıcı hastalığın, yürütülen işten mi yoksa başka bir vesileyle mi bulaştığının tespitinde; diğer bir ifadeyle yürütülen iş ile hastalık arasındaki illiyet bağının kurulmasında, önemli zorluklarla karşılaşılmaktadır.  Burada öncelikle, sağlık çalışanları gibi çalışma koşulları gereği sürekli bulaşıcı hastalıklarla maruz kalan meslek gruplarına yönelik özel düzenlemeler getirilmesi gerekmektedir. Bu tür meslek gruplarının bulaşıcı hastalığa yakalanması durumunda, söz konusu hastalığa  yakalanan  çalışana  meslek  hastalığına  ilişkin  hükümlerin uygulanmasının  düzenlenmesi  gerektiği  görüşündeyiz.  Bu  gruplardaki mesleklerde çalışanlar, diğer meslek gruplarına göre bulaşıcı hastalıklarla çok daha  fazla  maruz  kalmakta  hatta  sürekli  bulaşıcı  hastalık  bulunan  ortamda çalışmak zorundadır. Örneğin bir sağlık çalışanı çoğu zaman bütün çalıştığı saatler boyunca bulaşıcı hastalık bulunan ortamda bulunmak zorundadır. Bu durum  özellikle  virüs  yoluyla  bulaşan  hastalıklarda  sağlık  çalışanının  virüs yükünü  artırmakta  ve  zaman  içeresinde  artan  virüs  yükü  sebebiyle hastalanmasına  yol  açmaktadır.  Pek  tabi  ki  sağlık  çalışanının  söz  konusu  20 ÇENBERCİ, Mustafa, Sosyal Sigortalar Kanunu Şerhi, Olgaç Matbaası, Ankara 1985, s.123. 21 TUNCAY/ EKMEKCİ, s.416. 22 ÇENBERCİ, s.124. 23 TUNCAY/ EKMEKCİ, s.415 24 ÜÇIŞIK, H. Fehim, Sosyal Güvenlik Hukuku, Ötüken Yayınları, İstanbul 2015, s.190   69CİNDEMİR/ Bulaşıcı Hastalıkların İş ve Sosyal Güvenlik Hukuku Yönünden Nitelendirmesi hastalığa çalışmasıyla ilgili olmayan bir sebepten, örneğin günlük yaşamından kaynaklı olarak yakalanmış olması mümkündür, bu durumun somut delilleriyle ortaya konulması halinde doğal olarak var kabul edilen nedensellik bağının koptuğunun kabul edileceği aşikardır. Yukarıda da değinildiği üzere bulaşıcı hastalıkların bu denli yoğun bir şekilde çalışma hayatını etkilemesi süreci son birkaç yıl içerisinde gerçeklemiştir. Bu sebeple bu yoğun etkinin devam edeceği de göz önüne alındığında ulusal ve uluslararası hukuk sistemlerinde bulaşıcı hastalıklar için ayrı düzenleyici hükümler oluşturulması gerekmektedir. Özellikle son iki yılda bulaşıcı hastalıkla teması azaltmak için, toplumun büyük bir kısmı için sokağa çıkma yasağı söz konusuyken sağlık görevlileri gibi bazı meslek gurupları  mesleklerinin  niteliği  gereği,  işlerinden  kaynaklanan  nedenlerle bulaşıcı hastalıkla iç içe çalışmak, hatta onunla mücadele etmek durumunda kalmıştır.  Popülasyonun  büyük  bir  çoğulunun  virüsle  temas  riski  bu  denli azaltılmışken,  sürekli  bulaşıcı  hastalıkla  mücadele  eden  meslek  guruplarına ayrıca bir illiyet bağı aranması toplum vicdanıyla örtüşmeyeceği gibi sosyal güvenlik hukukunun amacına da ters düşecektir. Söz konusu çalışan gurupları çalışma koşullarından dolayı sürekli ve büyük oranda risk altındadırlar. Bu risk, çalışma hayatının dışından bir etkenle bulaşıcı hastalığa yakalanma riskinden önemli ölçüde fazladır. Bu kapsamda meslek guruplarına yönelik olarak risk değerlendirmesi içeren çalışmalar yapılmaya başlamış olup zaman içerisinde söz konusu  çalışmaların  sonuçları  bilimsel  olarak  daha  fazla  bir  şekilde  ortaya konuldukça hangi meslek guruplarının gerçekten illiyet bağının doğal olarak kabul edilmesi gerekecek ölçüde riskli olduğu daha somut bir şekilde ortaya konulacaktır. Böylelikle bu tip meslek guruplarına ve hastalıklara özel hukuki düzenlemeler ortaya çıkacaktır. SARS-CoV-2 virüsüyle ilgili olarak  yapılan çalışmalarda meslek grupları risk kategorilerine ve temas durumlarına göre sınıflandırılmalara tabi tutulmaya başlanmış olup özellikle sağlık çalışanları  bütün  bu çalışmalarda meslek hastalığı yönünden en riskli grup olarak kabul edilmiştir.25 Benzer şekilde, Alman Doktrininde de sağlık çalışanları, sosyal hizmet çalışanları ve laboratuvar çalışanlarının meslekleri nedeniyle diğer çalışan popülasyona göre SARS-CoV-2 virüsüne yakalanma olasılıklarının son derece yüksek olduğu değerlendirilmiştir.26 Özellikle SARS-CoV-2 virüsünün bulaşma yöntemlerine ilişkin bilimsel çalışmalar arttıkça sağlık çalışanları yanında hangi meslek guruplarının risk düzeyinin yüksek olduğu daha net bir şekilde ortaya çıkacaktır.   25 ŞAHAN, Ceyda/ÖZGÜR, Esra Aydın/ ARKAN, Gökçen/ALAGÜNEY, M. Erdem/DEMİRAL Yücel,  COVID-19  Pandemisi nde  Meslek  Hastalığı  Tanı  Kılavuzu,  22.03.2019, https://korona.hasuder.org.tr/wp-content/uploads/MeslekselCOVID_19_Tan%C%B_Rehberi_2020.pdf, s.9, Erişim Tarihi 13.06.2021. 26 NOWAK, Denis/OCHMANN, Uta/BRANDENBURG, Stephan/NIENHAU, Albert/WOLTJEN Michael,  COVID-19 als Berufskrankheit oder Arbeitsunfall: Überlegungen zu Versicherungsschutz und  Meldepflicht  in  der  gesetzlichen  Unfallversicherung,  Dtsch  Med  Wochenschr  2021; 146(03),s.198,199,  https://www.thieme-connect.de/products/ejournals/pdf/10.1055/a-13417867.pdf, Erişim 15.06.2021. 70İstanbul Medeniyet Üniversitesi Hukuk Fakültesi Dergisi VI/11 Söz konusu çalışmalarda yer alan özellikle yüksek olasılıkla meslek hastalığı olarak kabul edilen çalışan gurubunun bulaşıcı hastalığa yakalanması durumunda meydana gelen zarar ile sigortalının yapmış olduğu iş arasında uygun illiyet bağının var olduğunun kabulü gerektiği kanısındayız. Bu illiyet bağını kesen ayrı bir olay ortaya konulmadıkça meslek hastalığının varlığının kabulü gerekecektir. c.  Hastalığın  Tekrarlanan  Bir  Nedenle  Zaman  İçerisinde  Meydana Çıkan Sağlık Bozulmasına Sebebiyet Vermesi Meslek  hastalığı,  iş  kazasının  aksine  aniden  ortaya  çıkmamaktadır.  İşin niteliğinden kaynaklanan veya yürütüm şartlarından kaynaklanan bir nedenle yavaş bir şekilde belli bir zaman dilimi içerisinde sağlığın bozulmasına sebebiyet vermektedir.27 Vücudun zarar görerek, hastalanması, engelli hale gelmesi veya ölüm, iş kazasından farklı olarak aniden ortaya çıkan bir nedenle değil işten kaynaklanan ve sürekli maruz kalınan etki sonucunda ortaya çıkmaktadır. Bu etki günden güne sürekli olarak sigortalı çalışanın sağlığını bozmaktadır. En sonunda sigortalı geçici veya sürekli olarak iş gücü kaybına uğramaktadır. Örneğin, hastanede çalışan sağlık görevlisinin hastadan kan alırken hastalığı (iğne batması, makas kesmesi gibi bir nedenle) kendisine bulaştırması sonucunda bulaşıcı  bir  hastalığa  yakalanması  durumunda  meslek  hastalığı  söz  konusu olmayacaktır. Tıbbi cihaz araç ve gereçlerle çalışmak sağlık çalışanın işinin gereğidir ve hatta zorunluluk arz eder ve belli riskler ihtiva eder.  Bu sebeple hastalık  durumu  işin  niteliğinden  kaynaklanan  bir  nedenle  ortaya  çıkmıştır. Bununla birlikte aniden meydana gelmiştir. Tekrarlanan bir etkiye maruz kalmak söz konusu değildir. Bu yönüyle söz konusu olayda sağlık çalışanı açısından iş kazası hükümlerinin uygulanması gerekecektir.28 İş kazası açısından anilik kavramını ele alırken, olayın meydana geldikten sonra zararın oluşmasına kadar geçen süreyi veya olayın sona ermesine kadar geçen süreyi değil, olayın ortaya çıkış şeklini dikkate almak gerektiği kanaatindeyiz. Zira  iş  kazasına  sebebiyet  veren  olay  da  doğası  gereği  bir  müddet  devam edecektir. Söz konusu olayın iş kazası olarak nitelendirilmesi için, süresinin bir saniye, bir dakika yada başka bir ifadeyle bir an içinde ortaya çıkıp sonuçlanması zorunluluğu  bulunmamaktadır.  Önemli  olan  husus  söz  konusu  iş  kazasına sebebiyet veren olayın niteliği itibariyle asıl olarak ansızın ortaya çıkan bir olay olmasıdır. Güneş altında uzun süre kalan işçinin uzun süreli güneş ışınlarına maruz kalması sebebiyle ölümü, saatler sürmesine rağmen iş kazası olarak nitelendirilecektir. Benzer bir şekilde donma olayı da saatler sürmesine rağmen iş  kazasını  olarak  nitelendirilecektir.  Burada  dikkat  edilmesi  gereken  husus olaydaki bir defalık niteliğinin kaybolmamasıdır.29 O halde iş kazasını meslek hastalığından  ayırırken  olayın  devamı  açısından  zamansal  olarak  aniliğiyle  27 TUNCAY/ EKMEKCİ, s.417; KORKUSUZ/UĞUR, s.291. 28  Aynı  yönde  Çalışma  ve  Sosyal  Güvenlik  Bakanlığı nın  görüş  yazısı  için  bkz. https://www.saglikaktuel.com/ d/file/8285aedaddaa3f01dd.pdf. 29 EREN, Fikret, Borçlar Hukuku Genel Hükümler, C.II., İstanbul 1994, s. 63.   71CİNDEMİR/ Bulaşıcı Hastalıkların İş ve Sosyal Güvenlik Hukuku Yönünden Nitelendirmesi sınırlamak gerekmez olayın niteliğine göre değişen makul kabul edilebilecek bir süre anilik unsurunun varlığı açısından yeterli olacaktır. Bununla  birlikte,  yukarıdaki  örnekteki  gibi  ani  bir  gerçekleşen  ve  zarara sebebiyet  veren  bir  olay  neticesinde  değil  de,  sağlık  çalışanın  yaptığı  işin niteliğinden dolayı tekrarlanan bir sebeple veya işin yürütüm şartları yüzünden sürekli olarak virüse maruz kalması durumunda, bulaşıcı hastalığa yakalanması sebebiyle meslek hastalığı hükümlerinin uygulanması gerekecektir. Özellikle SARS-CoV-2 virüsü üzerinde yapılan çalışmalarda, kişinin sürekli virüsle karşı karşıya kalmasının viral yükünü artırdığını ve viral yükün belli bir sınırı geçtikten sonra kişinin rahatsızlanmasına sebebiyet verdiği tespit edilmiştir. Her ne kadar önlem alınsa da havadaki virüsün insan gözüyle temasında dahi bulaşabilen bu hastalıklarla sürekli karşı karşıya kalan sağlık çalışanı iş yerinin şartları sebebiyle her gün virüs yükünü artırma riskiyle karşı karşıya kalmaktadır. Aslında bulaşıcı hastalık, sağlık çalışanında zarar verici hale gelemeyecekken artan virüs yükü çalışanın bağışıklık sistemini etkisiz kalmasına sebebiyet verecektir. Bu sebeple işin niteliğinden kaynaklanan veya yürütüm şartlarından kaynaklanan bir nedenle yavaş bir şekilde belli bir zaman dilimi içerisinde sağlığın bozulmasına söz konusudur. 2.  Meslek Hastalığının Tespit Yöntemi UÇÖ,  meslek  hastalıklarının  listeden  tespit  edilmesi,  listede  bulunmayan hastalıklar  açısından  ise  bulaşıcı  hastalığın  çalışma  koşullarından kaynaklandığına  ilişkin  doğrudan  bir  bağın  kurulması  gerekliliğini  kabul edilmiştir. Buna uygun olarak 5510 sayılı kanunda hangi hallerin meslek hastalığı kabul  edileceğinin  Kurumca  çıkarılacak  yönetmelikle  belirleneceği düzenlenmiştir. Söz konusu yönetmeliğe ek listede, meslek hastalığı kabul edilen hastalıklar sayılma yöntemiyle listelenmiştir.30 Yönetmeliğe ekli listede sayılan hastalıklar kural olarak meslek hastalığı olarak nitelendirilebilecektir. Bununla birlikte  yönetmelikte  belirlenmemiş  olan  hastalıklar  açısından  ise  meslek hastalığı sayılıp sayılmayacağı konusunda çıkacak uyuşmazlıklar, Sosyal Sigorta Yüksek Sağlık Kurulunca çözümlenecektir. Dolayısıyla sigortalıda yönetmelikte bulunan listede yer alan bir hastalık ortaya çıktığı takdirde hastalığın işin nitelik ve yürütüm şartlarından ileri geldiği kabul edilecek ve hastalığın meslek hastalığı olduğu karine olarak kabul edilecektir.31 Bu sebeple sigortalı hastalığın meslek hastalığı  olduğunu  ispat  mükellefiyetinden  kurtulacaktır.  Bu  durum  listede bulunan hastalıkların doğrudan doğruya meslek hastalığı olarak kabul edileceği anlamına  gelmemektedir.  Listede  bulunan  hastalığın  meslek  hastalığı  kabul  30 Çalışma Gücü ve Meslekte Kazanma Gücü Kaybı Oranı Tespit İşlemleri Yönetmeliği, R.G:27021, 11.10.2008. 31 EREN, Fikret, İş Kazası ve Meslek Hastalığından Doğan Sorumluluk, Ankara 1974, s.30. 72İstanbul Medeniyet Üniversitesi Hukuk Fakültesi Dergisi VI/11 edilmesi  için  sigortalının,  hastalığa  yol  açan  iş  koşullarında  belli  bir  süre çalışması aranabilir.32 Yönetmeliğe ekli listede bulunmayan bir hastalık söz konusu olduğunda, UÇÖ sözleşmeleri doğrultusunda hastalığın meslek hastalığı olabileceği ihtimali de göz ardı edilmemiştir. Buna göre liste dışı bir hastalığın meslek hastalığı olduğu iddiasının varlığı durumunda, Sosyal Sigorta Yüksek Sağlık Kurulunca söz konusu hastalık meslek hastalığı olarak kabul edilebilecektir. Böylelikle kanun koyucu liste dışı hastalığa yakalanmış sigortalıya hastalığın meslek hastalığı olduğunu ispat etme olanağı sağlamıştır. Sigortalının çalıştığı işyerinden kaynaklanan hastalığının işten ayrıldıktan sonra ortaya  çıkmış  olması  durumunda  hastalığın  meslek  hastalığı  olarak  kabul edilebilmesi için işten ayrılma süresiyle hastalığın meydana çıkması arasında belirli bir süreden daha fazla bir zamanın geçmemiş olması gerekir. Çalışma Gücü ve Meslekte Kazanma Gücü Kaybı Oranı Tespit İşlemleri Yönetmeliğinde belirtilen bu süreler aşılmış olsa dahi, iş yerindeki inceleme sonucunda klinik ve laboratuvar bulgularıyla meslek hastalığına sebebiyet veren etkenlerin tespiti halinde Sosyal Sigorta Sağlık Kurulunun onayı ile meslek hastalığı sayılabilir. Yönetmelikle amaçlanan sigortalının meslek hastalığının ortaya konulmasının kolaylaştırılması, sigortalının ispat külfetinin hafifletilmesidir. Bununla birlikte kanun koyucu Yönetmelikteki süreler dışında ve Yönetmeliğe ekli liste dışında meydana gelen hastalıkların da meslek hastalığı kabul edilmesi imkânı tanımıştır. Bunun için yetkili kılınan kurum ise Sosyal Sigorta Sağlık Kurulu dur.  Kurul kararına karşı itiraz yolu kanunda düzenlenmemiştir. Bununla birlikte Kurulun kararlarının yargı denetiminin dışında tutulması Türk Hukuk sistemine aykırılık oluşturacaktır. 1982 Anayasasının ikinci maddesi uyarınca Türkiye Cumhuriyeti  bir  hukuk  devletidir.  Anayasa  Mahkemesi  kararlarında  da belirtildiği üzere hukuk devleti yargı denetimine açık olan devlettir.33 Bu açından hukuk devletinde idari kurum ve kuruluşların yargı denetimi dışında bırakılması söz konusu olamaz.34 Yargıtay da bu doğrultuda Kurul kararlarına karşı ilgililerin iş mahkemelerine başvurabileceğine karar vermiştir.35Bu kapsamda hastalığın  32 Çalışma Gücü ve Meslekte Kazanma Gücü Kaybı Oranı Tespit İşlemleri Yönetmeliği 20. Maddesinde düzenlenen Pnömokonyoz hastalığında belirtilen şartlarda üç yıl çalışmış olmak koşulu gibi. Bununla birlikte yönetmelikte belirtilen bu süre Sosyal Sigortalar Sağlık Kurulunun kararınca kısaltılabilir. Ayrıca bkz. TUNCAY/ EKMEKCİ, s.419. 33 AYM, 17.02.2004 T, 2001/406 E., 2004/20 K; AYM, 10.09.2015 T, 2014/148 E. 2015/80 K; AYM, 10.09.2015 T. 2015/82 K.; AYM, 18.02.2015 T. 2015/19 E., 2015/17 K.  34 İdarenin yargısal denetimiyle ilgili ayrıca bkz. GÜNDAY Metin, İdare Hukuku, İmaj Yayınevi Ankara 2013,s.39-40; GÖZLER, Kemal/ KAPLAN Gürsel, İdare Hukuku Dersleri, Ekin Basın Yayın Dağıtım, Bursa 2015,s.59; GİRİTLİ, İsmet/ BİLGEN, Pertev/ AKGÜNER, Tayfun, İdare Hukuku, Der Yayınları, İstanbul 2013, s.56; AKYILMAZ, Bahtiyar/ SEZGİNER, Murat/ KAYA, Cemil, Türk İdare Hukuku, Seçkin Yayınları Ankara 2015, s.103; SANCAKTAR, Oğuz/ US Eser/ TURHAN, Mine Kasapoğlu/ ÖNÜT, Lale Burcu, İdare Hukuku Teorik Çalışma Kitabı, Seçkin Yayınları, Ankara 2015, s.55. 35 Yargıtay İBGK, 28.06.1976 T, 1976/6 E, 1976/4 K, https://www.lexpera.com.tr/ictihat/yargitay/e1976-6-k-1976-4-t-28-06-1976.   73CİNDEMİR/ Bulaşıcı Hastalıkların İş ve Sosyal Güvenlik Hukuku Yönünden Nitelendirmesi meslek hastalığı olup olmadığı hususunda nihai olarak yargı karar verecektir. Yargıtay  kararlarında  Yüksek  Sağlık  Kurulunun  raporuna  yönelik  olarak yapılacak itirazlarla ilgili olarak Adli Tıp Kurumundan rapor alınması gereğini hükme bağlamıştır.36 Adli tıp raporuyla, Yüksek sağlık kurulu raporları arasında bir çelişki hasıl olması durumunda ise Adli Tıp Genel kurulundan yeni bir rapor alınması gerekmektedir.37 Böylelikle yargı bilimsel tespitler ışığında hastalığın meslek hastalığı olup olmadığına karar verebilecektir. C.  İŞ KAZASI 1.  İş Kazasının Kavramsal Yapısı    Bir  olayın  iş  kazası  sayılıp  sayılmayacağı  noktasında;  hukuk  sisteminin gelişmişliği, ülkedeki rejimin sosyal devlet yönü ve ülkelere özgü diğer bazı durumlar etkili olabilmektedir.38 Üretimin herhangi bir yerinde insan olduğu sürece iş kazalarının da olacağı yadsınamaz bir gerçek olmakla birlikte bu kazaların  kavramsal  anlamının  tespit  edilmesi  gerekmektedir.  İş  kazalarının tanımsal  yapısının  tespiti  açısından  da  iş  kazalarının  hukukî  temelinin irdelenmesi  önem  taşımaktadır.  İş  kazası,  Uluslararası  Çalışma  Örgütü tarafından,   Bir  veya  birden  fazla  işçinin  kişisel  yaralanma,  hastalık  veya ölümüyle sonuçlanan, şiddet olayları da dahil iş ile bağlantılı beklenmedik ve planlanmadık olay  olarak tanımlanmıştır.39 Dünya Sağlık Örgütü ise, iş kazasını  önceden planlanmamış, çoğu kez kişisel yaralanmalara, makinelerin, araç ve gereçlerin zarara uğramasına, üretimin bir süre durmasına yol açan bir olay  olarak tanımlamıştır. Her iki tanıma da baktığımızda, planlanmayan olay ve yaralanmayla sonuçlanması bakımından ortak hükümler yer almakla birlikte, kazaya maruz kalan kişinin bedenen ve ruhen özre uğraması, ya da ölüm gibi vahim bir hadisenin oluşması zorunluluğu aranmamıştır. Bu yaklaşımın doğal sonucu olarak, işyerinde ve yapılan işle bağlantılı olarak gerçekleşen zarar verici olayların iş kazası sayılması, genel anlamda dünyada kabul görmüş ortak bir kriter haline gelmiştir. İş kazasına ilişkin en dikkat çekici tanımlamalardan biri Alman mevzuatında kendisine yer bulmuştur. Alman Sosyal Kanunu nun Yedinci Kitabının sekizinci başlığında iş kazası kavramı, oldukça detaylı şekilde ele alınmış ve sigorta yardımlarına konu olan bu olgunun çerçevesi olabildiğince net çizilmiştir. Alman Sosyal Kanunu nun yedinci kitabın sekizinci bölümünde düzenlenmiş olan iş kazası, sigortalıların çalışma kapsamlarının ayrıntılı bir şekilde düzenlendiği,  36 Yargıtay 21. HD., 01.10.2018 T, 2016/20543 E, 2018/6879 K, Çalışma ve Toplum, S.61, Birleşik Metal İş Basın Yayın, İstanbul 2019, s.1549-155.; Yargıtay 21. HD., 16.11.2009 T, 5752 E 2009/14932 K., İş Hukuku ve Sosyal Güvenlik Hukuku Dergisi, S.26, Legal Yayıncılık, 2010 İstanbul, s.840. 37 Yargıtay 21. HD., 19.02.2013 T., 2012/11004 E. 2013/2889 K., https://karararama.yargitay.gov.tr/ Yargitay BilgiBankasiIstemciWeb/ 38 YILMAZ, Aslı, Sosyal Güvenlik Hukukunda İş Kazası Kavramı: Kıta Avrupası ve AngloSakson Sistemlerinden Birer Örnek ile Türk Hukuku Karşılaştırması, Sosyal Güvence Dergisi, Y.6, S.11, s.123. 39 U.Ç.Ö. Sözlüğü, ILOSTAT, Glossary, https://ilostat.ilo.org/glossary/occupational-accident/ 74İstanbul Medeniyet Üniversitesi Hukuk Fakültesi Dergisi VI/11 kanunun  2.  3.  ve  6.  bölümünde   belirtilen  kapsamlardaki  sigortalılık faaliyetlerinden doğan kazalar  olarak ifade edilmiştir. Kazalar ise,  belirli bir zaman diliminde vücut üzerinde dışarından bir etki doğuran, bir sağlık sorununa ya da ölüme sebep olan olay olarak tanımlanmıştır.40 Hükme göre iş kazası, sigortalının yasada belirtilen bir sigortalılık faaliyetinden doğan kazayı ifade etmektedir.  Fransız Sosyal Güvenlik Kanununu L 411-1.maddesindeyse iş kazası, sebebi ne olursa olsun, iş veren ve iş veren vekili dahil herhangi bir çalışan veya işçiye yönelik, işten veya iş sırasında, herhangi bir yerde meydana gelen kaza olarak belirtilmiştir. Görüldüğü üzere, Fransız Sosyal Güvenlik Kanununda geniş bir çerçeve çizilmiş olmakla birlikte iş kazasıyla ilgili tanımlama yapmak yerine bir kazanın hangi hal ve koşullarda iş kazası olarak kabul edileceği düzenlenmiştir.  Kıta Avrupa sından çok farklı bir hukuk sistemine sahip olan İngiltere de ise, iş kazasını  tanımlayan  tek,  spesifik  ve  bütüncül  bir  metne  rastlanmamaktadır. Bununla beraber İngiliz içtihat hukukunda kabul edildiği üzere, iş kazasının üç temel ayağı vardır. Bunlar: •  Olaya bir  kaza nın sebep olması,  •  Kazanın yapılan işten ötürü veya yapılan iş sırasında ortaya çıkması, •  Kazanın  kişisel  (bedeni  ya  da  ruhi)  zarar  doğurması  şeklinde tanımlanmıştır. 41 Dikkat  edilirse  Alman  Hukuku  ve  Fransız  Hukuku  düzenlemelerinde  yargı organlarının yorum alanı dar kalırken, Anglo-Sakson hukuk düzeninde yargısal yorum öne çıkmaktadır. Türk Hukuk sistemi ise bu bağlamda sistemsel olarak Kıta Avrupası içinde olmakla birlikte; Alman Hukuku ile kıyaslandığında iş kazası düzenlemesinde bazı açılardan yargısal yoruma daha açık bir düzenlemeye sahiptir. Bunun sebebi Türk Hukukundaki yaklaşımın nispeten daha az detaylı düzenlenme metoduna tabi olmasıdır.42 Türk Hukuk sisteminin Kıta Avrupası Hukuk sistemi içinde olması, temelde iş kazasının hukuki düzenlemesinde ortak bazı değerlerin esas alınması sonucunu beraberinde getirse de, Türk Hukuku ile Kıta Avrupası Hukuk sistemleri kıyaslandığında, esaslı farklılıkların bulunduğu su götürmez bir gerçektir. Bu durumun en önemli sebeplerinden biri iş kazasının, niteliği itibarıyla hem işçi, işveren ilişkileriyle ilgili olması sebebiyle iş hukuku alanıyla,  hem  de  mesleki  risklerin  giderilmesi  açısından  sosyal  güvenlik hukukuyla doğrudan ilgili olmasıdır.    40 Sosyal kanun 8. Bölüm tam metni için, bkz., http://www.gesetze-im-internet.de/sgb_7/__8.html 41 WIKELEY, N. J/ OGUS, A.,  The Law of Social Security. Fifth Edition: OUP Oxford 2002, s.721. 42 YILMAZ, s.123.   75CİNDEMİR/ Bulaşıcı Hastalıkların İş ve Sosyal Güvenlik Hukuku Yönünden Nitelendirmesi 2.  Türk Hukukunda İş Kazası a.   5510 Sayılı Sosyal Sigortalar ve Genel Sağlık Sigortası Kanununda İş Kazası  Türk hukukunda iş kazası ayrı ayrı hem 5510 sayılı Sosyal Sigortalar ve Genel Sağlık Sigortası Kanununda, hem de 4857 sayılı İş Kanunu nun, iş sağlığı ve güvenliği hükümlerini yürürlükten kaldıran, 6331 sayılı İş Sağlığı ve Güvenliği Kanununda düzenlenmiştir. 2008 yılında yürürlüğe giren 5510 sayılı Kanun ile aslında  iş  kazalarının  sosyal  güvenlik  sistemi  açısından  hukukî  sonuçları düzenlenmiştir.  5510  sayılı  Kanun,  bu  bakımdan  iş  kazası  ile  karşılaşan çalışanlara  ve  ölümleri  hâlinde  de  geride  kalan  hak  sahiplerine  bu  Kanun kapsamında sağlanan haklardan yararlanabilmeleri için hangi hâllerin iş kazası olarak nitelendirilebileceğine ilişkin düzenlemeler içermektedir. Bununla birlikte 5510 sayılı Kanunun ilk halinde, 13. maddede sayılan ve iş kazası olarak kabul edilen durumların 4/1, a, 4/1, b ve 4/1, c sigortalıları yönünden uygulanacağı kabul edilmişken, 14.07.2008 tarih ve 5754 sayılı Kanunun 65. maddesi ile yapılan değişiklikle, 4/1, c kapsamındaki sigortalılar bu madde kapsamından çıkarılmıştır. Kanunun halihazırdaki düzenlemesine göre, iş kazası hükümleri, yalnızca bir hizmet akdiyle çalışan sigortalılar ile bağımsız çalışan sigortalılar hakkında uygulanacaktır.43  5510 sayılı Kanunda kavramsal olarak açık bir tanıma yer verilmemiş olmakla birlikte, 6331 sayılı İş Sağlığı ve Güvenliği Kanunu nda iş kazası,  işyerinde veya işin yürütümü nedeniyle meydana gelen, ölüme sebebiyet veren veya vücut bütünlüğünü  ruhen  ya  da  bedenen  engelli  hâle  getiren  olayı…  ifade  eder  şeklinde tanımlanmıştır (6331 sayılı Kanun, m. 3/1, g). Maddenin gerekçesinde bu tanımın, 5510 sayılı Kanundaki tarifi de kapsayacak, daha genel/üst bir tanım olduğu belirtilmiştir.45 Gerekçede ayrıca iş kazası kavramının bu şekilde geniş tutularak 5510 sayılı Kanun daki tanımın kısıtlanmamasının sağladığına yer verilmiştir.  6331  sayılı  Kanun un  3/I-g  hükmüne  göre  bir  olayın  iş  kazası sayılabilmesi için kazanın işyerinde ya da işin yürütümü nedeniyle olması ve çalışanın ölümüne, vücut bütünlüğünün bozulmasına veya ruhen ya da bedenen engelli hâle gelmesine neden olması gerekmektedir. Ancak 6331 sayılı Kanun da sigortalı yerine çalışan kavramı kullanılarak iş kazasının kapsamı genişletilmiş gibi görünse de 5510 sayılı Kanun da yalnızca işyerinde veya işin yürütümü nedeniyle  meydana  gelen  kazalar  değil,  bununla  birlikte  sigortalının  işyeri dışında başka bir yere görevli olarak gönderilmesi suretiyle asıl işini yapmaksızın geçen zamanlarda, emziren kadın sigortalının süt izni sırasında ve sigortalının işveren tarafından sağlanan bir taşıtla işin yapıldığı yere gidiş gelişi sırasında meydana gelen kazalar da iş kazası sayılmıştır. Bu bakımdan gerekçenin aksine 6331 sayılı Kanun daki iş kazası kavramının 5510 sayılı Kanun dakinden daha  43 YÜKSEL, Hasan, Sosyal Güvenlik Hukuku, Primli & Primsiz Rejim, Ekin Yayınevi, Bursa 2016, s.121; ARICI Kadir, Türk Sosyal Güvenlik Hukuku, Gazi Kitabevi, Ankara 2015, s.316. 44 R.G., T.30.06.2012. 45 www.tbmm.gov.tr/sirasayi/donem/yil/ss.pdf (15.01.2010). 76İstanbul Medeniyet Üniversitesi Hukuk Fakültesi Dergisi VI/11 dar  olarak  düzenlendiği  kanaatindeyiz.  6331  sayılı  Kanun daki  iş  kazası tanımında 5510 sayılı Kanun daki iş kazası ifadesine göre iş kazasının sigortalıyı ruhen ya da bedenen engelli hâle getirmesine ilişkin olarak kullanılan  hemen veya sonradan  ifadeleri bakımındansa bir farklılık bulunmaktadır. Zira bu ifade, 6331  sayılı  Kanun daki  iş  kazası  tanımında  yer  almamıştır.  6331  sayılı Kanun daki bir başka farklılık da yukarıda da değindiğimiz üzere bu Kanun da  çalışan   kavramının  kullanılmış  olmasıdır.  Buna  göre  kamu  veya  özel işyerlerinde  istihdam  edilen  herkes  kendi  özel  kanunlarındaki  statülerine bakılmaksızın çalışan olarak kabul edilmektedir. İş  kazası  kavramı  5510  sayılı  Sosyal  Sigortalar  ve  Genel  Sağlık  Sigortası Kanununda ise 13 üncü maddesinin birinci fıkrasında düzenlenmiştir. Buna göre iş kazası:   a) Sigortalının işyerinde bulunduğu sırada,  b) İşveren tarafından yürütülmekte olan iş nedeniyle sigortalı kendi adına ve hesabına bağımsız çalışıyorsa yürütmekte olduğu iş nedeniyle,  c) Bir işverene bağlı olarak çalışan sigortalının, görevli olarak işyeri dışında başka bir yere gönderilmesi nedeniyle asıl işini yapmaksızın geçen zamanlarda,  d) Bu Kanunun 4 üncü maddesinin birinci fıkrasının (a) bendi kapsamındaki emziren kadın sigortalının, iş mevzuatı gereğince çocuğuna süt vermek için ayrılan zamanlarda,  e) Sigortalıların, işverence sağlanan bir taşıtla işin yapıldığı yere gidiş gelişi sırasında, meydana gelen ve sigortalıyı hemen veya sonradan bedenen ya da ruhen engelli hâle getiren olay  olarak hüküm altına alınmıştır. Bu hükmün tam anlamıyla tanım içeren bir düzenleme olduğu söylenemese de, hukuk tekniği açısından tanımlayıcı bir hukuk kuralı olduğu söylenebilir. Bu konudaki  bir  Yargıtay  kararında,   Anılan  hüküm  tanımlayıcı  hüküm niteliğindedir ve bir konuda tanımlayıcı hüküm olunca, tanımlamada o hükmün göz önünde tutulmasına yasal ve hukuksal zorunluluk vardır. Daha açık bir anlatımla, nasıl, bu hükmün dışında bir olayı bu hükmün belirlediği tanıma uymamasına rağmen başka bir görüş ve esastan hareketle, iş kazası saymak mümkün değilse, bu tanımın belirlediği bir çerçeveye giren bir olayı da, aynı şekilde iş kazası olarak tanımlamamak mümkün değildir  ifadeleriyle hükmün tanımlayıcı hukuk kuralı yönü vurgulanmıştır.46  Yargıtay  Hukuk  Genel  Kurulu  da  benzer  bir  şekilde,  iş  kazasının  yasada tanımlanmadığını,  ancak  bir  kazanın  hangi  hal  ve  durumlarda  iş  kazası sayılacağının  yer  ve  zaman  koşullarıyla  sınırlanarak  Kanunda  belirtildiğine hükmetmiştir. Söz konusu kararında Yargıtay Hukuk Genel Kurulu, iş kazasını  maddede sayılı olarak belirtilmiş hal ve durumlardan herhangi birinde meydana  46 Y. 10. HD, T. 04.02.1980, 1980/6407 E., 1980/624 K., Kazancı İçtihat Bankası, Erişim Tarihi 27.09.2020.   77CİNDEMİR/ Bulaşıcı Hastalıkların İş ve Sosyal Güvenlik Hukuku Yönünden Nitelendirmesi gelen ve sigortalıyı hemen veya sonradan bedence veya ruhça arızaya uğratan olay  olarak tanımlamıştır.47 Bir başka Yargıtay kararında ise,  işçinin, işverenin otoritesi altında bulunduğu bir zamanda vukua gelen her kaza iş kazasıdır  tanımlaması  benimsenmiştir.48  Doktrindeki  yaklaşımlara  bakıldığında  ise genellikle aynı tanım üzerinde bir uzlaşı olması dikkat çekicidir. Bu kapsamda iş kazası genel itibariyle, işçinin işverenin otoritesi altında bulunduğu bir sırada, işveren için yaptığı iş veya bu iş nedeniyle aniden ve dıştan gelen olay sonucu onu bedenen veya ruhça zarara uğratan olay şeklinde ifade edilmiştir.49 Buna karşın doktrindeki bir diğer tanımda ise geniş bir yaklaşım benimsenmiş ve  birdenbire veya hiç değilse kısa bir zaman parçası içinde meydana gelmiş zarar verici bir olay  iş kazası olarak kabul edilmiştir.50 Daha dar bir yaklaşımı tercih eden yazarlar ise sigortalının çalıştığı sırada iş gücüne zarar veren her olay, genellikle sosyal sigorta bakımından bir mesleki riski anlamında iş kazasıdır ifadesini benimsemişlerdir.51 Ancak netice itibariyle 5510 sayılı Kanununun anılan hükmünden de anlaşılacağı üzere, Sosyal Sigortalar Hukuku anlamında iş kazasının unsurları; bir kazanın (zarar verici olay) meydana gelmesi, kazaya maruz kalanın sigortalı olması, kaza sonucunda sigortalının ruhen veya bedenen engelli hale gelmesi, kaza ile ortaya çıkan zarar arasında illiyet bağı bulunması ve kazanın maddede belirtilen (md. 13/1(a) dan (e) ye kadar sayılan) hallerden birine uygun olarak gerçekleşmesidir.52 Nitekim Yargıtay da, bir olayın iş kazası sayılabilmesi için, sigortalıyı ruhen veya bedenen engelli hale getiren olayın, Kanun un belirlediği hal ve durumlardan birinde meydana gelmiş bulunmasını gerekli ve yeterli saymıştır. Buna göre, Kanunda belirlenen sınırlı durumlar dışında meydana gelen olayların iş kazası olarak kabulü mümkün olmayıp; ayrıca, söz konusu sınırlı hallerin birlikte gerçekleşmesi değil, herhangi birinin gerçekleşmesi gerekli ve yeterlidir.53 b.  İş Kazasının Unsurları 5510  sayılı  Kanun  düzenlemesinde  iş  kazası,  bir  kavram  olarak  doğrudan tanımlanmamış, hangi hallerin iş kazası sayılacağı açıklanmak suretiyle ifade  47 Yargıtay H.G.K., 13.10.2004 T., 21-529/527, İ.B.D. 2005/3, s.165-169. 48 Y. 9.H.D., T.13.3.1967, E.2441, K.1970, Kazancı İçtihat Bankası, Erişim Tarihi 27.09.2020. 49 EREN, Fikret, Borçlar Hukuku ve İş Hukuku Açısından İşverenin İş Kazası ve Meslek Hastalığından Doğan Sorumluluğu, Ankara 1974, s.5; TUNCAY A. Can/EKMEKÇİ, Ömer, Sosyal Güvenlik Hukuku Dersleri, Beta Yayınevi, İstanbul 2019, s.148-149;SAYMEN, Ferit Hakkı/EKONOMİ, Münir, Sosyal Sigortalar Tatbikatı, İstanbul 1966, s.84; ŞAHBAZ, Zübeyde Başboğa, İşverenin İş Kazası ve Meslek Hastalığından Doğan Hukuki Sorumluluğu ile Maddi Zarar Hesabına İlişkin Esaslar, Beta Yayınevi, İstanbul 2010, s.12; SÜMER, Haluk Hadi, İş Sağlığı ve Güvenliği Hukuku (İş Güvenliği), Güncellenmiş 3. Baskı, Seçkin Yayınevi, Ankara 2019, s.90 50 TUNÇOMAĞ, Kenan, Sosyal Güvenlik Kavramı ve Sosyal Sigortalar, İstanbul 1982, s.311. 51 İZVEREN, Adil, Sosyal Politika ve Sosyal Sigortalar, Ankara 1970, s.202. 52 ŞAKAR, Müjdat, İş ve Sosyal Güvenlik Hukuku, Beta Yayınevi, İstanbul 2015, s.259-260. 53 Y. 10. HD, T., 31.10.2011, E.2010/6264,K. 2011/14971; Y. 21. HD, T.20.11.1997, E.1997/7353, K. 1997/7596; Y.H.G.K., T. 13.10.2004, E.2004/21-529, K. 2004/527, Kazancı İçtihat Bankası, Erişim Tarihi 25.10.2020. 78İstanbul Medeniyet Üniversitesi Hukuk Fakültesi Dergisi VI/11 bulmuştur.54 Diğer bir deyişle Kanunda iş kazasıyla ilgili olarak doğrudan bir tanım verilmesi yerine, bir kazanın hangi hal ve durumlarda iş kazası olarak kabul edileceği belirtilmiştir.55 Bir başka ifadeyle 5510 sayılı kanunda iş kazasının unsur ve koşulları sayılmıştır.56 Anılan hükümden de anlaşılacağı üzere, Sosyal Sigortalar  Hukuku  anlamında  iş  kazasının  unsurları;  bir  kazanın    meydana gelmesi, kazaya maruz kalanın sigortalı olması, kaza sonucunda sigortalının ruhen veya bedenen engelli hale gelmesi, kaza ile ortaya çıkan zarar arasında illiyet bağı bulunması ve kazanın maddede belirtilen (md. 13/1(a) dan (e) ye kadar sayılan) hallerden birine uygun olarak gerçekleşmesidir.57 Söz konusu hüküm gereğince bir olayın iş kazası sayılabilmesi için, kazayı geçiren kişinin sigortalı  olması,  sigortalının  işyerinde  veya  işyerinden  sayılan  yerlerde bulunması, olayın işveren tarafından yürütülmekte olan iş nedeniyle meydana gelmesi, kaza ile sonuç arasında uygun bir illiyet bağının bulunması, kaza sonucu bedence veya ruhça özre uğraması ve bu unsurların bir arada gerçekleşmesi gerekmektedir. Ancak iş kazası işin yürütümü sırasında meydana gelen olayı ifade etmekte ise de, yapılan işle ilgisi olmayan bazı hal ve durumlarda meydana gelen olayları da kapsadığı gözden uzak tutulmamalıdır.  (a) Kazaya Uğrayan Kimsenin Sigortalı Sayılması Sosyal Güvenlik Hukuku açısından iş kazasının varlığından söz edebilmek için öncelikle, kazaya maruz kalan kişinin sigortalı olması gerekmektedir. Dolayısıyla bir olayın iş kazası sayılabilmesi için ilk koşul, kazaya uğrayan kimsenin sigortalı sıfatını taşımasıdır. 5510 sayılı Kanunun 3 üncü maddesinde sigortalı,  Kısa ve/veya uzun vadeli sigorta kolları bakımından adına prim ödenmesi gereken veya kendi adına prim ödemesi gereken kişi  olarak tanımlanmaktadır. 5510 sayılı Kanunun 4. maddesinde, tüm sigorta kolları açısından sigortalı sayılanlar, 5.  maddesinde  bazı  sigorta  kollarının  uygulanacağı  sigortalılar  sayılmış,  6. maddesinde  de  kimlerin  sigortalı  sayılmayacağı  belirtilmiştir.  Kanunun  7. maddesinde,  sigortalılığın  başlangıç  tarihi  düzenlenmiş,  92.  maddesinde  ise  sigorta hak ve yükümlülüklerini ortadan kaldırmak, azaltmak, vazgeçmek veya başkasına devretmek için sözleşmelere konulan hükümler geçersizdir  denilmek suretiyle sigortalılığın zorunlu olduğu belirtilmiştir. Buna göre, Kanunun 4. ve 5. maddeleri kapsamında olup da 6. maddede sayılanlar arasında olmayan kişiler, 7. maddede öngörülen başlangıç tarihine göre zorunlu sigortalı olacaklarından, bu kişilerin SGK ya bildirilmemiş olmaları, sigortalılık niteliklerine, başka bir ifade  54 CANİKLİOĞLU, Nurşen, Sosyal Sigortalar ve Genel Sağlık Sigortası Kanun Tasarısına Göre Kısa Vadeli Sigorta Hükümleri. Çalışma ve Toplum, 2006/1, S.8, s.54. 55  TUNÇOMAĞ, Kenan, Sosyal Güvenlik Kavramı ve Sosyal Sigortalar, Beta Yayınları, İstanbul 1990, s.259; TAŞKENT, Savaş, İş Kazası Kavramı, Prof. Dr. Nuri Çelik e Armağan, Beta Yayınları, İstanbul 2001, s. 1951; SÖZER, A. Nazım, Türk Sosyal Sigortalar Hukukunda İş Kazası Kavramı ve Unsurları, Prof. Dr. Nuri Çelik e Armağan, Beta Yayınları, İstanbul 2001, s.1893; GÜZEL/ OKUR/ CANİKLİOĞLU, s.360 56 TUNCAY/ EKMEKCİ,s.392. 57 ŞAKAR, s.259-260.   79CİNDEMİR/ Bulaşıcı Hastalıkların İş ve Sosyal Güvenlik Hukuku Yönünden Nitelendirmesi ile sigortalı sayılmalarına engel olmayacaktır.58 Kazaya uğrayan kimsenin 5510 sayılı Kanunda tanımlanan sigortalılık sıfatını taşımaması durumunda, meydana gelen olay söz konusu Kanunun uygulama alanı dışında kalmaktadır.  Meydana gelen olayın iş kazası olup olmadığı değerlendirilirken, sigortalı için prim ödenmiş olması veya sigortalının belirli bir süre çalışmış olması gibi koşullar aranmayacağı gibi, iş kazasının meydana geldiği tarihte sigortalının yaşının küçük olması veya sigortalının emekli iken çalışıyor olması da önem arz etmeyecektir.59  Aynı  şekilde,  sigortalının  kısmi  zamanlı  veya  tam  zamanlı çalışması da iş kazası yönünden fark yaratmayacaktır. Ancak önemle belirtmek gerekir ki kazaya uğrayanın fiilen sigortalı olması yani sigortalılık niteliklerine sahip olması şarttır. Bu bağlamda, gerçekte bir hizmet ilişkisine bağlı olarak fiilen çalışmadığı halde sigorta primleri yatırılan ve sadece kaydi olarak sigortalı görünen  bir  kişinin  kazaya  uğraması  halinde,  iş  kazasının  varlığından  söz edilemeyecektir.60 Kısacası, burada  sigortalı  kavramı, işverene bağlı olarak çalışan iş göreni ifade etmektedir. Kayıt dışı çalıştırılıyor olması,  sigortalı  olması  gereğini  ve  bu  sıfattan  dolayı  doğacak  haklarını  ortadan kaldırmamaktadır. 5510 sayılı Sosyal Sigortalar ve Genel Sağlık Sigortası kapsamında bulunan ve 4207 sayılı Yasa ile değişik 3308 sayılı Mesleki Eğitim Yasasında düzenlenen aday çırak, çırak ve işletmelerde meslek eğitimi gören öğrenciler, sosyal güvenlik destek primine tabi olarak çalışan emekliler ve ayrıca ceza infaz kurumları ile tutukevleri bünyesinde oluşturulan tesis, atölye ve benzeri ünitelerde çalıştırılan hükümlü  ve  tutuklular,  Türkiye  İş  Kurumu  tarafından  düzenlenen  meslek edindirme, geliştirme ve değiştirme eğitimine katılan kursiyerler, sanatçılar, koruma bekçileri ve genel ev kadınları da iş kazası kapsamı içerisindedir. Öte yandan elliden az işçinin çalıştığı tarım ve orman işleri İş Kanunu nun kapsamı dışında kalmasına karşın, söz konusu işlerde sürekli olarak çalışan tarım işçileri 5510 sayılı Kanun kapsamında sigortalı kabul edildiklerinden, bu kişilerin maruz kaldıkları kazalar da iş kazası olarak kabul edilmektedir.  (b) Kazanın Gerçekleşmiş Olması Borçlar hukuku açısından kaza, borçlunun kusur ve iradesi dışında meydana gelen, önceden görülemeyen, kaçınılması mümkün olmayan zarar doğuran ve borçluyu sorumluluktan kurtaran herhangi bir olaydır. Genel anlamda kaza, can ya da mal kaybına neden olan kötü olay şeklinde tanımlanır. İş kazasından söz edebilmek  içinse,  sonuçları  dışa  yansıyan  bir  kazanın  gerçekleşmiş  olması  58 SÖZER, Ali Nazım, İşçi, Bağımsız Çalışan ve Kamu Görevlileri Bakımından Türk Sosyal Sigortalar Hukuku, Güncellenmiş 3. Bası, Beta Yayınevi, İstanbul 2017,s.331 59  AKDENİZ,  Ayşe  Ledün,  İşverenin  İş  Kazası  ve  Meslek  Hastalığından  Kaynaklanan Sorumluluğunun Hukuki Niteliği, Prof. Dr. Berin Ergin e Armağan, İstanbul Üniversitesi Hukuk Fakültesi Mecmuası, C. LXXII, S. 2, Legal Yayınevi, İstanbul 2014, s.10. 60 ERTÜRK, Şükran, Sosyal Sigortaların Genel Hükümleri ve Türleri, Yargıtay ın İş Hukuku ve Sosyal Güvenlik Hukuku Kararlarının Değerlendirilmesi 2016 (2016 Yılı Kararlarının Değerlendirilmesi), Oniki Levha Yayınevi, İstanbul 2018, s.821-822. 80İstanbul Medeniyet Üniversitesi Hukuk Fakültesi Dergisi VI/11 gerekmektedir.  İş  kazası  olarak  değerlendirilebilecek  kazalar,  ani  ve  belirli şiddette dış etki sonucu oluşarak sigortalıyı bedence ya da ruhi olarak zarara uğratan olaydır.61 Başka bir deyişle, iş kazaları açısından kazanın sonuçlarının  sigortalı  üzerinde etki ve sonuç doğurma zorunluluğu bulunmaktadır. Sadece mal varlığı veya eşya üzerinde sonuç doğuran kazaların iş kazası olarak kabulüne imkân bulunmadığı düşünülebilirse de buna bir istisna olarak işçinin protez organlarında oluşan zararlar da iş kazası kapsamına dahil kabul edilmelidir.62 Kanaatimizce de vücut tamlığı kavramı geniş yorumlanmalı, vücuda takılan yapay organlar ve protezler, vücudun ayrılmaz bir parçası halini aldığı ölçüde, iş kazası kavramına dâhil sayılmalıdır. Gerçekleşen bir olayın iş kazası olarak değerlendirilebilmesi için sigortalıda bedence veya ruhça arıza oluşturan veya ölümüne neden olan olayın, dış etki sonucu ortaya çıkmış olması gerekmektedir. Yine, sigortalının kastı veya suç sayılır bir hareketi sonucu olayın meydana gelmiş olması, iş kazası sayılma niteliğini ortadan kaldırmayacaktır.63 İşyeri sınırları içerisinde sigortalının intihar sonucu vefat etmesi durumlarında her ne kadar görünürde bir dış etki olmadığı düşünülse de intihar olaylarında kişinin intihar eylemini gerçekleştirdikten hemen sonra fakat ölümden çok kısa bir süre önce intihar iradesinden vazgeçtiği, bu iradesini  eyleme  dökmesinin  mümkün  olmaması  sonucunda  ölümün gerçekleşmiş  olduğu,  dolayısıyla  ölen  kimsenin  iş  kazası  geçirdiği  kabul edilmektedir.64  Nitekim  Sosyal  Güvenlik  Kurumu nun  2016/21  sayılı Genelgesinde sigortalıların işyeri sayılan yerlerde; avluda yürürken düşmesi, dinlenme saatinde top oynarken ayağının burkulması, bahçede meyve ağacından meyve toplarken düşmesi, tarlada çalışır iken traktör ile kaza geçirmesi, yemek yerken  elini  kesmesi,  dinlenme  odasında  dinlenirken  sobadan  zehirlenmesi, işyerinde intihar etmesi, işyeri sınırları içinde bulunan havuzda boğularak ölmesi, ücretli izinli bulunduğu sırada çalıştığı işyerindeki arkadaşlarını ziyaret için geldiğinde  kaza  geçirmesi,  araçlarla  çalışanların  bu  araçlarda  geçirecekleri kazaların  iş  kazası  olarak  kabul  edileceği  belirtilmiştir.  Buna  göre  Kurum uygulamasında, olayın harici bir etkenle olup olmadığı üzerinde durulmaksızın, Kanunun 13. maddesinde sayılan unsurlar çerçevesinde gerçekleşen tüm kazalar iş kazası olarak kabul edilmektedir. İş  kazalarında  kazaya  neden  olan  etki  kısa  bir  zaman  aralığında  ortaya çıkmaktadır. İş kazalarında etki ani olarak ve genellikle bir defaya mahsus şekilde ortaya çıkmakta ve sigortalının vücut ya da ruh bütünlüğüne zarar veren sonuçlar doğurarak sona ermektedir. Nitekim iş kazalarını meslek hastalıklarından ayıran en önemli unsur, kazanın aniden olmasıdır. Gerçi, niteliği gereği zehirlenme gibi  61 EREN, s.6; TUNCAY, s.149. 62 TUNÇOMAĞ, s.317; ŞAHBAZ, s.29-30. 63 ÇOLAK, Mahmut, Sosyal Sigortalar ve İş Hukuku Uygulama Rehberi, Ankara, Yaklaşım Yayıncılık, Ekim 2005, s.179. 64 GEÇER, Bekir, İş Sağlığı ve Güvenliği Mevzuatı, Yaklaşım Yayıncılık, Ankara 2004, s.26. 65 29.09.2016 tarihli Kısa Vadeli Sigorta Kolları Uygulamaları Genelgesi.   81CİNDEMİR/ Bulaşıcı Hastalıkların İş ve Sosyal Güvenlik Hukuku Yönünden Nitelendirmesi birtakım kazalar nispeten daha uzun bir süre içerisinde oluşabilir. Ancak bu süre dahi fazlaca zaman içermeyen, tekerrür etmeyen, tedrici olmayan bir olayın varlığına bağlı olarak ortaya çıkmaktadır.  (c) Kaza Olayının Bedence ve Ruhça Zarar Vermesi Herhangi bir kazanın 5510 sayılı Yasa hükmünce iş kazası sayılabilmesi için kazanın sigortalıyı bedence veya ruhça bir arızaya uğratması gerekmektedir. Yani kaza geçiren kişinin beden ya da ruh bütünlüğünde bir bozulma veya zarar meydana gelmesi gerekmektedir. Bedence ya da ruhça arıza veya zarara uğrama halinin  hemen  ya  da  sonradan  ortaya  çıkmış  olmasının  bir  önemi  yoktur. Dolayısıyla  sigortalının  iş  kazası  sonucunda  sigorta  yardımlarına  hak kazanabilmesi için hemen veya sonradan bir zarara uğraması gereklidir.66 Söz konusu zarar kapsamına gelir kaybının yanı sıra, vücut bütünlüğünde ve ruhta ortaya çıkan zararlar ile ölümde girmektedir.67 Dolayısıyla bedenen sağlıklı durumda olan sigortalının kaza sonucunda psikolojik olarak zarara uğraması halinde dahi olay, iş kazası olarak kabul edilecektir. Netice itibariyle meydana gelen kazanın sigortalının vücut bütünlüğüne zarar vermesi esastır. Sigortalının malvarlığında meydana gelen zararlar, örneğin sigortalının elbisesinin yırtılması, çantasının yanması gibi olaylar iş kazası olarak kabul edilmeyecektir. Görüldüğü  üzere  sigortalı  işçinin  maruz  kalmış  olduğu  iş  kazası  nedeniyle  hemen veya sonradan bedenen ya da ruhen engelli hale gelmesini  diğer bir anlatımla  hemen veya sonradan bedenen ya da ruhen zarara uğramasını , 5510 sayılı Kanunun, 13  üncü maddesinin 3 Mayıs 2013 tarihli ve 28636 sayılı Resmi Gazetede  yayımlanan  25.04.2013  tarihli  ve  6462  sayılı  Kanunun  1   inci maddesiyle  değiştirilmeden  önceki  hali  dikkate  alındığında   hemen  veya sonradan bedenen ya da ruhen özre uğramasını  ifade etmektedir. Dolayısıyla, sigortalıların maruz kaldıkları kaza olaylarının, 5510 sayılı Kanun kapsamında bir iş kazası olarak kabulü için, iş kazasının diğer unsurları/şartlarıyla birlikte, söz konusu olay nedeniyle sigortalının hemen veya sonradan  bedenen ya da ruhen engelli hale gelmesi/zarara uğraması/özre uğraması  unsurunun da varlığı şarttır. Zira sigortalının hemen veya sonradan bedenen ya da ruhen herhangi bir şekilde zarara uğraması söz konusu değilken bir iş kazasından bahsedilebilmesi mümkün  değildir.  Örneğin,  işverenin  yanında  hizmet  akdine  tabi  çalışan sigortalılar ile kendi adına ve hesabına bağımsız çalışan sigortalı işverenin, işyeri sınırları  içerisinde  bulunan  malzeme  hangarında  çalışırken  ve  malzemelerin  66 Yargıtay 21. HD 29.04.2013, 2012/3393 E., 2013/8223 K. sayılı kararda, işyerinde muhasebe müdürü olarak çalışanın farklı işyerlerince ortak kullanım alanında olan otoparktaki aracın bagaj kapağını açarken beyin kanaması geçirip hastanede vefat etmesini iş kazası kabul eden yerel mahkemenin kararını şu gerekçelerle bozmuştur:  Somut olayda; davacının eşinin olay sırasında binmek üzere olduğu aracın kime ait olduğu, bu araç işyerine ait ise müteveffanın bu aracı hangi amaçla, hangi zaman dilimlerinde kullandığı gibi hususlar saptanmadan ve olayın meydana geldiği otopark, yerinde görülerek işyeri ile olan bağlantısı da araştırılmadan yazılı şekilde karar verilmiş olması isabetsiz olmuştur. . Legalbank, Erişim Tarihi, 25.10.2020 67 YILMAZ, Gürbüz, İş Kazalarından Doğan Sorumluluklar, Mühendislik ve Makina Dergisi, C.46, S.543, s.5. 82İstanbul Medeniyet Üniversitesi Hukuk Fakültesi Dergisi VI/11 yerlerini  değiştirirken,  malzemeler  devrilerek  sigortalıların  hafif  şekilde yaralanmasına neden olmuş, sigortalılar kendi imkanları ile tedavi olmuşlar ve işlerine devam etmişler. Bu olay esnasında veya sonrasında herhangi bir zarar görmemişlerdir.  Meydana  gelen  kaza  olayı  neticesinde  sigortalıların  vücut bütünlüğünde bir hasar meydana gelmemiş ya da manevi olarak olumsuz bir etkiye neden olmamış olması, olayın 5510 sayılı Kanun kapsamında bir iş kazası olarak  kabul  edilmemesini  neden  olmuştur.  Ancak  söz  konusu  olayda sigortalıların bedence veya ruhça zarara uğramaları unsuru da gerçekleşmiş olsaydı  5510  sayılı  Kanun  kapsamında  bir  iş  kazasının  kabulü  mümkün olabilecektir. (d) Uygun İlliyet Bağının Bulunması Sigortalının  maruz  kalmış  olduğu  her  kaza  iş  kazası  olarak nitelendirilmemektedir. Yani bir kaza olayının varlığı o olayın iş kazası olması için yeterli değildir. Söz konusu olayın iş kazası olarak kabul edilmesi için uygun illiyet bağının varlığı gereklidir.68 Uygun illiyet bağı, olayların normal akışına ve genel hayat tecrübelerine göre gerçekleşen türden zararlı bir sonucu meydana getirmeye elverişli ya da böyle bir sonucun gerçekleşmesini kolaylaştıran sebeple sonuç  arasındaki  bağdır.69  Bununla  birlikte  Türk  Sosyal  Güvenlik  Hukuku düzenlemesinde iş kazası, tek basamaklı bir illiyet bağı üzerine temellenmiş ve yürütülen işle meydana gelen kaza arasında herhangi bir ilişkinin bulunması gerekliliği öngörülmemiştir.70 Ancak önemle belirtmek gerekir ki görülen işle kaza arasında nedensellik bağının aranması, işverenin iş güvenliği önlemlerini alma borcundan kaynaklanmaktadır. Haliyle işveren iş güvenliği önlemlerini almadığı için bundan doğan zararlardan sorumlu olacağı için; bu sorumluluğun sınırının belirlenmesi anlamında meydana gelen kaza ile zarar arasında uygun illiyet bağının varlığı aranacaktır. Kaldı ki illiyet bağının tespiti, meydana gelen kazanın iş kazası olup olmadığını da ortaya koyacaktır.71 İşverenin emir ve  68 SÜZEK, Sarper, İş Güvenliği Hukuku, Savaş Yayınları, Ankara 1985, s.240. 69 UYAR, Turgut, Açıklamalı İçtihatlı Borçlar Kanunu Sorumluluk ve Tazminat Hukuku, C. 2, Seçkin Yayınevi, İstanbul 2003, s.1287. 70 UYAR, s.1287. 71 Yargıtay 21. HD 25.11.2013, 2012/17141 E., 2012/21766 K. sayılı kararında, iş kazası tespiti istemine ilişkin davada yerel mahkeme kararını bozmuştur. Kazazede merhum, bilgisayar şirketine bağlı sigortalı olarak Şırnak Devlet Hastanesi nde otomasyon biriminde görevlidir. Olay günü, çocuğa cinsel istismar suçundan cezaevinde tutuklu bulunan bir mahkûm tedavi için hastaneye getirilir; akabinde halk bu kişiye linç girişiminde bulunur. Bu sırada hastane kampüsünde tek katlı bir inşaatta çalışan işçiler tutuklu kişiye taş atarlar. Bu işçileri uyarmak için inşaata çıkan kazazede sigortalı, çıkan tartışma sonucu ateşli silahla öldürülür. Yerel mahkemenin iş kazası tespitini Yargıtay şu düşünceyle bozmuştur:  Somut olayda, davacılar murisi Şırnak Devlet Hastanesi bilgisayar otomasyon sistemine veri girişi işinde çalışmaktadır. Vefat ile sonuçlanan olay ise hastane bahçesinde bulunan ve yapımı devam eden inşaat halindeki tek katlı binanın üzerinde meydana gelmiştir. Ayrıca davacılar murisinin inşaat halindeki bina üzerinden taş atan kişileri yatıştırmak, onlara engel olmak veya onları aşağı indirmek gibi herhangi bir görevi de bulunmamaktadır. Dolayısıyla  olay  işyerinde  ve  işveren  tarafından  yürütülmekte  olan  iş  nedeniyle  meydana gelmemiştir. Meydana gelen olayla murisin yaptığı iş arasında illiyet bağı bulunmamaktadır. Bu nedenlerle davanın reddi gerekirken yazılı şekilde kabulüne karar verilmesi usul ve yasaya aykırı   83CİNDEMİR/ Bulaşıcı Hastalıkların İş ve Sosyal Güvenlik Hukuku Yönünden Nitelendirmesi talimatı altında, üstlenmiş olduğu hizmet edimini ifa ederken kazaya maruz kalan sigortalı  yönünden,  görülen  işle  uğranılan  kaza  arasında  uygun  illiyet  bağı gerçekleşmiş olmaktadır.72 İlliyet bağı iş kazaları açısından iki yönde kurulabilir. Sigortalının gördüğü iş ile meydana  gelen  kaza  arasında  bir  bağın  mevcudiyeti  gereklidir.  Uğranılan kazanın, görülen iş dolayısıyla meydana gelmesi durumunda iş ile kaza arasında illiyet  bağının  var  olduğu  kabul  edilmektedir.  Örnek  bir  olayda,  mezbaha işyerinde haftada iki gün gelip kesim yaparak çalışan sigortalı, o gün sarhoş durumda çalışırken bıçağı hayvana saplayacağı yerde bacağına saplayarak kan kaybından ölmüştür. Yargıtay olayı SSK md.11/A ‘ nın a ve b fıkraları göz önüne alınıp değerlendirerek bunu iş kazası saymıştır.73 Bu olayda işçi sarhoş dahi olsa çalışırken uğranılan kaza iş kazasıdır. Çünkü olay işyerinde ve işverenin otoritesi altında, işveren tarafından yürütülmekte olan iş dolayısıyla meydana gelmiştir. Ancak  bu  noktada  önemle  belirtmek  gerekir  ki  iş  kazası  tanımlamasının yapılması  için  kazanın  işyerinde  gerçekleşmesi  zorunlu  bir  unsur  değildir. Yapılan işle ilişkili olmak koşuluyla kaza işyeri dışında gerçekleşse dahi doğan kazalar iş kazasıdır. Fiziki olarak işyerinin bulunduğu yer dışında işçinin görevli olarak başka bir yere gönderildiğinde kaza geçirmesi hali iş kazasıdır. Süt iznine giden kadın işçinin süt izni zamanında kaza geçirmesi hali de yine iş kazasıdır.74  Olayın  iş  kazası  olarak  değerlendirilmesinde  sigortalının  kendi  dikkatsizliği kusur ya da kastının da bir önemi yoktur. Belirtmek gerekir ki,  bir olayın meydana gelmesi  ifadesi ile, sonucunda bir zararın meydana geldiği, ani veya kısa  sürede  gerçekleşen  bir  olay  ifade  edilmektedir.  Türk  Hukukunda  olay kavramına, sigortalının kastı ya da kusuru ile meydana gelen olaylar -örneğin intihar- da dâhil edilmiştir. Böyle bir durumda bile olay iş kazası olarak kabul edilecektir.75 Her ne kadar iş kazası tanımı yapılması hususunda olayın işyerinde gerçekleşmesi zorunlu olmamakla birlikte Yargıtay iş kazasının oluşumu için kazanın işyeri sınırları içerisinde meydana gelmesini yeterli bulmakta, ayrıca kazanın yapılan işle ilişkisi olup olmadığını araştırmamaktadır. Örneğin Yargıtay  olup bozma nedenidir.  Bu karara göre hastane bahçesindeki inşaat, işyerinden sayılmamış, bu yüzden de iş kazası kabul edilmemiştir. Legalbank, Erişim Tarihi, 17.10.2020 72 EREN, Fikret, Borçlar Hukuku ve İş Hukuku Açısından İşverenin İş Kazası ve Meslek Hastalığından Doğan Sorumluluğu, Sevinç Matbaası, Ankara 1974, s.14. 73 Y. 10.HD, T. 23.3.1992, E.91/12579, K.92/3624, Y.K.D., Mayıs 1992, s.172. 74 Yargıtay Hukuk Genel Kurulu 10.6.1983 tarihli, 382/652 sayılı kararında bir kadın işçinin süt izni süresi içinde işyerine gitmek üzere yolda karşıdan karşıya geçerken bir aracın çarpması sonucu ölmesini iş kazası olarak kabul etmiştir. Yine Sosyal Güvenlik Kurumu nun 2016/21 sayılı Kısa Vadeli Sigorta Uygulamaları Genelgesi nde de şöyle denilmektedir:  Kadın sigortalının çocuğunu emzirmek için belirlenen zamanda işyerindeki emzirme odasında merdivenden düşmesi sonucu meydana gelen kaza, çocuğun bulunduğu yere gidiş gelişi esnasında geçirdiği trafik kazaları iş kazası sayılmalıdır.  Legalbank, Erişim Tarihi: 14.10.2020. 75 Y. 10. HD, T.29.03.1979, E. 78/8413.,K. 79/2759; Yargıtay 10. HD, T. 05.07.2004, E.4465, K. 6429, Legal İçtihat Bankası, Erişim Tarihi, 27.09.2020. 84İstanbul Medeniyet Üniversitesi Hukuk Fakültesi Dergisi VI/11 işçinin  düşmanları  tarafından  öç  almak  kastıyla  işyeri  sınırları  içerisinde öldürülmüş bulunmasını iş kazası olarak kabul etmiştir.76 Kaza ile sigortalının uğramış bulunduğu bedensel veya ruhsal arıza arasında bir ilişkinin bulunması, başka bir ifadeyle, neden ile sonuç arasında bir bağın varlığı gereklidir.  Yaşamın  karmaşık  olayları  içinde  her  yöndeki  illiyet  bağının saptanması her zaman kolay değildir. Her şeyden önce, buradaki illiyet uygun illiyettir.  Olayların  normal  akışına  ve  genel  yaşam  deneyimlerine  göre gerçekleşen türden zararlı bir sonucu meydana getirmeye elverişli ya da böyle bir sonucun meydana gelmesini kolaylaştıran nedene uygun neden, bu sebeple sonuç arasındaki bağa da, uygun illiyet bağı denilmektedir. Eğer sigortalının uğradığı zarar, olayların doğal akışına göre, faaliyetin beklenilmeyecek bir sonucu ise, bu durumda illiyet bağından söz edilemez. Örneğin, işyerinde çalışırken güneş çarpması sonucu hastaneye kaldırılan ve tedaviye alınan sigortalının, hastanede tedavi görürken tam iyileştiği sırada kalp krizinden ölmesi, göğsüne dolanan ip dolayısıyla  göğsü  şişen  fakat  aylar  sonra  kronik  kalp  yetmezliğinden  ölen madencinin  ölüm  olaylarında  kaza  ile  sonuç  arasında  bir  illiyet  bağından, dolayısıyla da bir iş kazasından söz edilemez.77 Örneğin, işyerinde su baskını meydana gelmiş ve işyerindeki makine ve teçhizat hasar görmüştür. Dolayısıyla işyerinde üretim durduğu için işveren tarafından işçilere iki gün ücretli izin verilmiştir. Sigortalı işçi izinli olduğu süre zarfında birinci katta bulunan evinin balkonundan aşağıya dengesiz bir şekilde düşerek yaralanmış ve yedi gün iş göremez duruma düşmüştür. Bu durumda sigortalı su baskını olmasaydı işe gideceğini, işyerinde çalışıyor olacağını ve evde bulunduğu süre zarfında maruz kaldığı yaralanma olayının meydana gelmeyeceğini iddia ederek maruz kalmış  76 Yargıtay 10. H.D., T. 30.04.1974, 38091/14209 , Yargıtay 21. H. D., T.  03.11.2004, 8871/9254, , Legal İçtihat Bankası, Erişim Tarihi 25.10.2020. Yargıtay 21. HD 18.06.2013, 2012/7530 E., 2012/12862 K. sayılı kararında ise, belediye başkanı tarafından başka bir köye gitmesi için görevlendirilen sigortalının kahvede oturduğu sırada husumeti olan başka bir kişi tarafından bıçaklanarak öldürülmesini iş kazası sayan yerel mahkemenin kararını şu gerekçelerle bozmuştur:  Somut olayda, ölüm olayı işveren tarafından verilen işin yapıldığı esnada ve işyerinde meydana gelmemiştir. Muris kahvehanede otururken öldürülmüştür. Yasanın aradığı iş kazası unsurları bu olayda mevcut değildir. Bu nedenle murisin ölüm olayının iş kazası olmadığı açıktır.  Yargıtay ın bu şekilde verdiği karara katılmak mümkün değildir. Yargıtay HGK 09.10.2013, 2013/21-102 E., 2013/1456 K. sayılı kararında, zararlandırıcı olayda işverenin sorumluluğu hususunda şunları belirtmiştir:  …illiyet bağının mücbir sebep, zarar görenin veya üçüncü kişinin ağır kusuru nedenleriyle  kesilmesi  halinde  işverenin  sorumluluğuna  gidilmesi  mümkün  değildir.  Somut uyuşmazlıkta, pilotun üçüncü kişi olduğu ve pilotaj hatasının da sorumluluğun tüm halleri için gerekli illiyet bağını keseceği gözetilmek suretiyle Mahkemece olayın niteliğine göre işverenin alması gerekli veya alabileceği önlemlerin olup olmadığı, varsa bunlardan hangi önlemleri aldığı, hangi önlemleri almadığı, alınan önlemlere işçinin uyup uymadığı gibi hususlar belirtilerek, işverene atfedilebilecek bir kusur veya üçüncü kişi olarak pilot hatasının bulunup bulunmadığı hususları ile, olayda mevcut ise kusurun aidiyeti ve oranının hiçbir kuşku ve duraksamaya yer vermeyecek biçimde belirleneceği bir rapor alınıp irdelenerek, sonucuna göre karar verilmelidir. O halde, yetersiz kusur raporuna dayalı olarak olayda illiyet bağının kesildiğinin yöntemince kanıtlanamadığı gerekçesiyle davalı işverenin sorumluluğuna dair kararda direnilmesi isabetsizdir.  Legalbank, Erişim Tarihi, 13.10.2020. 77 ÇOLAK, s.181.   85CİNDEMİR/ Bulaşıcı Hastalıkların İş ve Sosyal Güvenlik Hukuku Yönünden Nitelendirmesi olduğu kazanın iş kazası sayılması gerekeceğini ileri sürerek talepte bulunmuştur. Sigortalının uğradığı zararla işyerinde yaşanan su baskını olayı arasında uygun illiyet  bağından  söz  edilemeyeceğinden  olayın  bir  iş  kazası  olarak  kabulü mümkün olmayacaktır. II.  BULAŞICI HASTALIKLARIN İŞ KAZASI, HASTALIK HALİ VE MELEK HASTALIĞI AÇISINDAN NİTELENDİRİLMESİ  Son yıllarda ortaya çıkan ve kısa süre içerisinde bütün dünyaya yayılarak küresel salgın haline gelen önce HN virüsü daha sonra ise SARS-CoV-2 virüsü, ekonomik  ve  sosyal  hayatı  etkilediği  gibi  hukuk  alanında  önemli  etkileri olmuştur.78 Özellikle SARS-CoV-2 virüsü, endüstriyel hayatı durma noktasına getirmiş  dünyada  ve  ülkemizde  iş  yerlerinin  büyük  kısmının  kapanmasına sebebiyet  verdiği  gibi  nüfusun  belli  bir  bölümünde  ölümcül  sonuçlara  yol açmıştır. Bir bulaşıcı hastalık sanayi devriminden sonra ilk kez bu denli yoğun ve yıkıcı bir şekilde çalışma hayatını etkilemiştir. Bu kapsamda çalışma hayatını etkilediği ölçüde, iş hukuku açısından da ayrıca incelenmesi gereken bir konu haline gelmiştir.  Söz konusu iki hastalık çalışma hayatında meydana getirdiği riskler doğrultusunda sosyal güvenlik hukukunda da önemli etkiler doğurmuştur. Bu kapsamda bu tip bulaşıcı hastalıklarla ilgili olarak İş hukuku ve sosyal güvenlik  hukuku  açısından  yeni  sınıflandırmalar,  içtihatlar  ve  normatif düzenlemeler  ortaya  çıkmaya  başlanmıştır.  Bu  sebeplerle  önemli  birer  paradigma  olan iki hastalığın ve diğer bulaşıcı hastalıkların, iş ve sosyal güvenlik hukuku açısından etkileri de göz önüne alınarak, bulaşıcı hastalıkların sosyal güvenlik hukuku ve iş hukukundaki tanımlamasının yapılmasında birer model olarak ele alınmıştır. 5510 sayılı kanun anlamında bir olayın iş kazası olarak nitelendirilebilmesi için 13. maddedeki hallerden birine uygun olarak meydana gelen bir kaza neticesinde sigortalı işçinin ruhen veya bedenen zarara uğraması ve sigortalı işçinin uğradığı zarar ile iş kazası arasında illiyet bağı bulunması gerektiği açıktır. Bu bakımdan HN ve SARS-CoV-2 virüslerinin pek çok kişide görülmesi karşısında, işçinin işini ifa ederken bulaşıcı bir hastalık ile enfekte olması halinin iş kazası olarak nitelendirilip  nitelendirilemeyeceği  hususu  sıkça  karşılaşılabilecek  bir  soru olarak gündeme gelmektedir. Mevzuatta iş kazası kavramı geniş olarak ele alınmakta olup, 5510 sayılı Kanun Madde 13 te sıralanan hallerden birinin tek başına gerçekleşmesi halinde olay sosyal güvenlik hukuku açısından iş kazası olarak değerlendirilmektedir. Yargıtay içtihatları uyarınca 5510 sayılı kanunun 13. maddesi kapsamında bir olayın meydana gelmesi halinde ilgili olayın, işçinin işi  ile  ilgili  olması  şartı  aranmadığı  da  açıktır.  Zira  Yargıtay  kararları çerçevesinde  işçinin  işyerinde  kalp  krizi  geçirmesi  dahi  iş  kazası  olarak nitelendirilmiş  olup,  bu  minvalde  işçilerin  5510  sayılı  Kanun  Madde  13 te  78 AYDOĞDU, Murat/ YAĞCIOĞLU, Ali Haydar, Kovid-19 Salgının Borç İlişkilerine ve Yargılamaya Etkileri, Seçkin Yayınları, Ankara 2020, s.129. 79 Y.H.G.K., T.03.02.2010, E.2010/21-36, K.2010/67, Kazancı İçtihat Bankası, Erişim Tarihi 24.10.2020. 86İstanbul Medeniyet Üniversitesi Hukuk Fakültesi Dergisi VI/11 sıralanan hallerden birinin gerçekleşmesi suretiyle bulaşıcı bir hastalık ile enfekte olmaları da iş kazası olarak değerlendirilebilecektir. Bununla birlikte işçinin işini ifa  ederken  bulaşıcı  bir  hastalığa  yakalanmasının  iş  kazası  olarak değerlendirilmesinde bulaşıcı hastalıkların kuluçka sürelerinde etkilerini derhal göstermemesi ve zararın sonradan ortaya çıkması hususları, hastalığın işçinin işini  ifa  ederken  işçiye  bulaştığının  kanıtlanması  açısından  zorluk  teşkil etmektedir.  Bu kapsamda COVID-19 ile ilgili yapılan hukuki düzenlemeler ve bilimsel değerlendirmeler, bulaşıcı hastalıkların nitelendirilmesi açısından ayrı bir önem arz eden hale gelmiştir. Özellikle, kuluçka süresinin 1-14 gün arasında seyrettiği bilgisi göz önünde bulundurulursa, işçinin bir iş seyahatinde veya işyerinde ile SARS-CoV-2  virüsü  ile  enfekte  olması  halinde  hastalığın  etkilerinin  işçide kendisini göstermesi 14 güne kadar uzayabilecektir. Olası bir yargılamada, iş kazasının tespitinde işçinin bulaşıcı hastalığa ilişkin şikâyetlerinin başladığı tarih ve kuluçka süresi dikkate alınarak işçinin SARS-CoV-2 ile hangi tarihte ve nasıl enfekte olduğunun araştırılması gerekecektir. Bu sonuç Yargıtay ın SIV (HN) hastalığına yönelik iş kazası tespiti hususundaki kararı ile de uyumlu bir sonucu ihtiva etmektedir.80 Söz konusu kararda Yargıtay, bir bulaşıcı hastalığa sebebiyet veren HN virüsünü, işçiye işini ifa ederken bulaşmasını ve bu virüs nedeniyle vefat etmesini iş kazası olarak değerlendirmiştir. Bu karar, SIV (HN) gibi bulaşıcı bir hastalık olan ve Dünya Sağlık Örgütü tarafından pandemi olarak ilan edilen COVID-19 için de önemli bir emsal niteliği taşıyabilecektir.   SARS-CoV-2 virüsünün Türkiye de yayılmasından bir süre sonra idari kuruluşlar birbiriyle  çelişen  görüş  bildirimlerinde  bulunmuştur.  Sağlık  kuruluşlarında çalışırken  COVID-19  hastalığına  yakalanan  personelle  ilgili  olarak  hangi uygulamanın yapılması gerektiğine ilişkin başhekimliklerce talep edilen görüş yazılarına ilişkin verilen cevaplardan bu durum anlaşılmaktadır. Söz konusu sorulara verilen cevaplarda, Bursa Sosyal Güvenlik İl Müdürlüğü tarafından, personelin ne zaman enfetke olduğu tam tespit edilemeyeceğinden dolayı iş kazası olarak değil meslek hastalığı bildirimi yapılması gerektiği yönünde görüş bildirilmiştir.81 Ankara İl Sağlık Müdürlüğü tarafından verilen cevapta ise iş kazası bildirimi yapılması yönünde görüş bildirilmiştir.82 Sosyal Güvenlik Kurumu Başkanlığı Emeklilik Hizmetleri Genel Müdürlüğü, SARS-CoV-2 virüsüyle ilgili olarak düzenleyici bir idari işlem olan genelge yayınlayarak COVID-19 un bir bulaşıcı hastalık olduğunu bu sebeple iş kazası yada meslek hastalığı değil hastalık kapsamında işlem yapılması gerektiğini  80 Y.21.H.D., T.15.04.2020, E.2018/5018, K.2019/2931, www.lexology.com/library/detail. aspx? g=7fcdccc-b-4aca-9b-61552babd 81 Bursa Sosyal Güvenlik İl Müdürlüğü Osman Gazi Sosyal Güvenlik Merkezinin 06.04.2020 tarihli 35899187- 204.01.03-E.520570 sayılı yazısı. 82 Ankara Valiliği İl Sağlık Müdürlüğü Ankara Şehir Hastanesi Başhekimliği – 72300690-918.01 sayılı Coranavirüs İş Kazası bildirimi konulu yazısı.    87CİNDEMİR/ Bulaşıcı Hastalıkların İş ve Sosyal Güvenlik Hukuku Yönünden Nitelendirmesi düzenlemiştir.83 Söz konusu genelge bütün bulaşıcı hastalıkları, hastalık olduğu için 5510 sayılı kanunda düzenlenen hastalık rizikosuna girdiğine yönelik bir düzenleme yapmıştır. Söz konusu düzenleme kanunun düzenleme mantığına tamamıyla aykırıdır. Bütün bulaşıcı hastalıkların hangi nedenden kaynakladığına, işin niteliğinden dolayı tekrarlanan bir neden kaynaklanıp kaynaklanmadığına, yapılan iş ile ilgili olup olmadığına bakılmaksızın hastalık olarak kabul edilmesi 5510 sayılı kanununa açıkça aykırılık teşkil etmektedir. 5510 sayılı kanun 14. Maddesinde düzenlendiği üzere meslek hastalıkları, sadece Çalışma Gücü ve Meslekte Kazanma Gücü Kaybı Oranı Tespit İşlemleri Yönetmeliğinde belirtilen listede sınırlı sayıda sayılmış hastalıklardan ibaret olmayıp, sigortalının çalıştığı veya yaptığı işin niteliğinden dolayı tekrarlanan bir sebeple veya işin yürütüm şartları yüzünden ortaya çıkan hastalıklarda bu kapsamdadır. Bu durumda zarar verici olayın sırf bir hastalık olduğu için meslek hastalığı veya iş kazası kapsamı dışında  kalacağı  savunulamaz.  Söz  konusu  genelge,  Türkiye nin  imzalamış olduğu  uluslararası  anlaşmalara  da  aykırıdır.  Kurum  yayınladığı  genelgeyle kanundan farklı olarak, eğer zarar verici olan olay bir hastalıksa kanundaki diğer hükümlerin  yok  sayılarak  hastalık  olarak  kabul  edilmesi  gerektiğini düzenlemektedir. Bu kapsamda, kurum söz konusu genelgeyle bütün bulaşıcı hastalıkları ve hatta aynı mantıkla bakıldığında, örtülü olarak bütün hastalıkları, meslek  hastalığı  veya  iş  kazası  olamayacağını  düzenlemiştir.  Her  ne  kadar yukarıda genelgeyi kanun sistematiğine uygun olarak yorumlamaya çalışırken, listede yer alan hastalıkların hariç tutulduğu yönünde bir yorum yaptıysak da genelgeden bu durum dahi anlaşılmamaktadır.  Başka bir ifadeyle genelgeye göre bütün bulaşıcı hastalıklar sırf hastalık oldukları için ve aynı mantıkla bakıldığında bütün hastalıklar da yine hastalık oldukları için meslek hastalığı veya iş kazası olarak kabul edilemeyecek, en iyi ihtimalle ise yorum yoluyla yönetmeliğe ekli listede yer alan hastalıklar meslek hastalığı kabul edilebilecektir. Pek tabi ki genelge  5510  sayılı  kanunun  meslek  hastalıklarına  ve  iş  kazalarına  ilişkin hükümlerini  yok  saydığı  için  söz  konusu  sayılma  yoluyla  yönetmelikte listelenmiş hastalıklara ilişkin düzenlemeleri de yok saymış olabilir. Ayrıca söz konusu genelgenin yukarıda belirttiğimiz üzere 5510 sayılı kanun 14. Maddesinin yanı sıra, 13. Maddesini de yok saydığı aşikardır. Zira söz konusu genelgeye göre bulaşıcı hastalık, 13. Maddede belirtilen; sigortalının işyerinde bulunduğu sırada, İşveren tarafından yürütülmekte olan iş nedeniyle veya işverence sağlanan bir taşıtla işin yapıldığı yere gidiş gelişi sırasında dahi meydan gelse ve sigortalıyı hemen veya sonradan bedenen ya da ruhen özre de uğratsa iş kazası olarak kabulü mümkün olmayacaktır.  5510 sayılı kanun sistematiğine tamamıyla aykırı olan bu genelgenin açıkça hukuka aykırı olduğu görüşündeyiz. Bununla birlikte söz konusu genelge normlar piramitlinin  en  altında  da  yer  alsa  bir  düzenleyici  işlemdir.  Bu  durumda mahkemelerin önlerine gelen dava da söz konusu genelgeyi uygulamaları gerekir  83 T.C Sosyal Güvenlik Kurumu Başkanlığı Emeklilik Hizmetleri Genel Müdürlüğü, 07.05.2020 tarih 2020/12 sayılı genelgesi. 88İstanbul Medeniyet Üniversitesi Hukuk Fakültesi Dergisi VI/11 mi yada uygulamaları mümkünümdür soruları sorulabilir. Bilindiği üzere genelge yasa, tüzük ve yönetmeliklerin uygulanmasında yol göstermek, herhangi bir konuyu aydınlatmak, bir duruma dikkat çekmek gibi amaçlarla ilgili yerlere ve ilgililere gönderilen talimatlardır. Genelgeler bu kapsamda idari kuruluşlara yönelik olarak çıkarılırlar. Yürütme organının yargı organına talimat verme yetkisi olmadığı gibi kanunun uygulanmasında yol göstermesi de Anayasa gereği mümkün değildir. Zira Anayasanın 138. Maddesi de açıkça mahkemelere genelge gönderilemeyeceğini düzenlemiştir. Pek tabi ki idare kendi iç işleyişine dair veya personeline yönelik genelgeler çıkarabilecektir, bununla birlikte bu genelgelerde yasanın uygulanış şekli mahkemelere diretilemeyecektir. Aksi taktirde yargı bağımsızlığından veya hukuk devletinden söz etmek mümkün olmayacaktır.   Yargı kararlarında, 5510 sayılı kanuna uygun olarak, meydana gelen rizikonun iş kazası olarak nitelendirilmesi için zarara sebebiyet veren olayın ne olduğuna değil, 13. Maddede sayılmış koşullara uygun olarak meydana gelip gelmediği araştırılmıştır. Bu olay ister bir kalp krizi, ister intihar, isterse bulaşıcı hastalık olsun hiçbir önem arz etmemektedir. Bu sebeple genelgede zarar meydana getiren olayın sırf bulaşıcı hastalık olması sebebiyle iş kazası kabul edilmemesi yargı kararlarına da aykırılık teşkil etmektedir.  Kanımızca bulaşıcı hastalığın iş kazası mı, meslek hastalığı mı, yoksa hastalık hali mi oluşturacağının tespiti açısından her somut olayın ayrı ayrı incelenmesi gerekmektedir. Bulaşıcı hastalık iş yerinde veya iş yeri sayılan yerlerde yeterli önlem alınmaması sebebiyle, örneğin işçilere maske taktırılmaması sebebiyle bulaşması durumunda 5510 sayılı kanunun 13. Maddesindeki tanım uyarınca iş kazası  oluşmuş  olacaktır.    Yine  çalışanının  iş  yerinde  veya  13.  Madde  de belirtilen işleri yapması sırasında, solunum yoluna, göz mukozasına ya da açık yaralarına COVID-19 veya SIV (HN) hastası gibi bulaşıcı hastalığa sahip birinin öksürmesi, veya diğer vücut sıvılarının sıçrama ve bulaşma durumlarında zarar verici olayın gerçekleşmesi söz konusuysa iş kazası bildirimi yapılmalıdır. Burada çalışanın hastalığa sebebiyet veren etkene belli bir süre maruz kalması ve tekrarlanması söz konusu değildir. Bu tip olaylarda çalışanın hastalığa yol açan etkene  bir  anlığına  maruz  kalması  hastalığa  yakalanması  için  yeterlidir. Hastalığın etkilerini daha sonra göstermesi ise maruz kalınan etkiyle ilgili bir olgu  değildir.  Zira  aranan  unsur,  sağlığın  bozulmasının  bir  müddet  sonra gerçekleşmesi değil, hastalığa sebebiyet veren etkenin bir müddet devam ederek tekrarlanmasının sonucunda hastalığa sebebiyet vermesidir. 5510 sayılı kanunda iş kazası, sigortalıyı hemen veya sonradan bedenen ya da ruhen engelli hale getiren olay olarak tanımlandığından, zarar verici olayın etkilerinin bir süre devam etmesi ve zaman içinde artması, buna bağlı olarak zarar sonucun daha sonra gerçekleşmesi mümkündür. Dolayısıyla, iş kazası ani bir olay şeklinde ortaya çıkıp, söz konusu olaya bağlı olan zarar, derhal gerçekleşebileceği gibi, etkileri daha sonra da ortaya çıkabilir. Sonradan oluşan zarar ile olay arasında uygun illiyet bağı bulunması koşuluyla olay iş kazası kabul edilmelidir. Dolayısıyla burada uygun illiyet bağının ispatı gerekmektedir. Bulaşıcı hastalığın   89CİNDEMİR/ Bulaşıcı Hastalıkların İş ve Sosyal Güvenlik Hukuku Yönünden Nitelendirmesi nerede, ne zaman bulaştığı tespit edilemiyorsa bu durumda iş kazası veya meslek hastalığı olarak kabulü mümkün olmayacak, meslek hastalığına ilişkin şartlarda mevcut değilse, hastalık hali olarak kabulü gerekecektir. Kanunda aranan uygun illiyet bağının var olmasıdır. Bu durumda kanunun aradığı hal ve durumlardan herhangi  birinin  gerçeklemesi  ile  zarar  sonucunun  birbiriyle  örtüşmesi gerekmektedir. Söz konusu illiyet bağının kurulmuş olması yeterli olup kanunda yer almayan bulaşıcı hastalıksa iş kazası yada meslek hastalığı olamayacağı şeklinde kanununda yer almayan başkaca kısıtlayıcı bir koşulun aranmaması gerekmektedir.  Yargıtay Hukuk Genel Kurulunun 2019 tarihindeki bir kararında da belirtildiği üzere, özetle  anılan yasal düzenleme, sosyal güvenlik hukuku ilkeleri içinde değerlendirilmeli; maddede yer alan herhangi bir hale uygunluk varsa zarar verici sigorta olayının kaynağının işçi olup olmaması ya da ortaya çıkmasındaki  diğer  etkenlerin  değerlendirilmesinde  dar  bir  yoruma gidilmemelidir. 84 Spesifik olarak bulaşıcı hastalığa sebebiyet veren olay ayrıca tespit edilemiyorsa veya doğrudan bir illiyet bağı kurulamıyorsa, yürütülen işten mi yoksa başka bir vesileyle mi bulaştığı da tespit edilemiyorsa, bu durumda kural olarak 5510 sayılı kanunda belirtilen hastalık haline ilişkin hükümler uygulanmalıdır. Bununla birlikte belli meslek guruplarına ilişkin olarak 5510 sayılı kanunun 14. Maddesi gereği  bu  meslek  gruplarının  niteliğinden  dolayı  ayrı  olarak  değerlendirme yapılması  gerekmektedir.  Bu  meslek  gruplarında  spesifik  bir  olay belirlenememekle birlikte çalışanın enfeksiyonu çalışma alanında yakalandığına dair yüksek bir olasılık bulunmaktadır.  Özellikle  sağlık  çalışanları  olmak  üzere,  bazı  çalışan  gurupları  bulaşıcı hastalıklarla normal popülasyona göre meslekleri dolayısıyla çok daha yoğun bir şekilde maruz kalmaktadırlar. Hatta sağlık çalışanları sürekli bir şekilde bulaşıcı hastalıkların bulunduğu ortamda, virüs ve mikroplara bütün gün boyunca maruz kalarak çalışma hayatını devam ettirmek zorundadır. Bu tür meslek guruplarının çalışma süresi boyunca sürekli virüs ve mikroplara maruz kalmaları söz konusu olduğundan riske maruz kalma açısından, iş yerinde bütün gün, ince taş ve kömür tozlarına  maruz  kalan  ve  klasik  bir  meslek  hastalığı  olarak  kabul  edilen pnömokonyoz yada koah hastalığına uğrayan kömür madencisi çalışanından bir farkı yoktur. Bu sebeple, kömür madeninde çalışan sigortalı için koah nasıl tereddütsüz olarak çalışılan işin niteliği ve yürütüm şartları açısından meslek hastalığı kabul ediliyorsa bir sağlık çalışanı açısından da bu illiyet bağı son derece açıktır. Pek tabi ki bu illiyet bağını koparan ve açıkça ortaya konulabilen bir vaka söz konusuysa bu duruma nedensellik bağının varlığından söz edilemeyecektir. Bunun dışında bir sağlık çalışanın bulaşıcı hastalığa yakalanması ülke çapında yaygın bir hastalık dahi olsa yadsınamaz ve göz ardı edilemez derecede büyük bir ihtimalle o bölgedeki bütün hastaların toplanmış olduğu çalışma ortamından  84  Yargıtay  HGK  2009/21-400  E.,  2009/432  K.  14.10.2009  Tarihli  kararı, https://www.kararara.com/forum/viewtopic.php?f=193&t=32851&sid=dfda1bebadf35529acbb 90İstanbul Medeniyet Üniversitesi Hukuk Fakültesi Dergisi VI/11 meydana gelecektir. Bir sağlık çalışanı çalıştığı ve yaptığı işin niteliğinden dolayı tekrarlanan bir sebeple veya işin yürütüm şartları yüzünden sürekli olarak virüs ve diğer mikro organizmalara maruz kalmakta, her ne kadar önlem alınsa da havadan, gözden dahi bulaşabilen bu hastalıklarla karşı karşıya kalmaktadır. Özellikle SARS-CoV-2 virüsü üzerinde yapılan çalışmalarda, kişinin sürekli virüsle karşı karşıya kalmasının viral yükünü artırdığını ve viral yükün belli bir sınırı  geçtikten  sonra  kişinin  rahatsızlanmasına  sebebiyet  verdiği  tespit edilmiştir.85 Bu durumda kamu yararı için ve kamu gücü tarafından istifası dahi yasaklanarak bütün gün virüse maruz kalacak şekilde çalışması istenilen sağlık çalışanına en azından diğer çalışanlarla eşit bir şekilde 5510 sayılı kanunun ruhuna  uygun  olarak  meslek  hastalıklarına  ilişkin  hükümlerin  uygulanması gerektiği kanaatindeyiz. SONUÇ Dünya  nüfusunda  meydana  gelen  artış,  uluslararası  seyahat  imkanlarının kolaylaşması, yerleşim birimlerindeki nüfus yoğunluğunun tarih boyunca hiç gözlemlenmediği kadar yoğunlaşması sonucunda bulaşıcı hastalıklar kısa sürede dünya çapında yayılabilir hale gelmiştir. Bu durum dünya çapında sosyal hayatı ve ticareti etkilediği kadar çalışma hayatı ve çalışanlar üzerinde önemli etkilere yol açmaktadır. Özellikle COVID-19 salgını sırasında birçok işeri kapatılmış, birçok çalışan hastalığa yakalanmak suretiyle çalışamaz hale gelmiştir. Bu durum bulaşıcı hastalıkların çalışma hayatı üzerindeki etkisinin büyük olduğunu ortaya konulmuştur. Bununla birlikte hukuk sistemlerinin, bulaşıcı hastalıkların çalışma hayatına ve çalışanlara yönelik etkisine ilişkin, daha çok eski ve dağınık bir mevzuatla düzenlemeye çalıştığı, dünya çapında seyreden ve ekonomiyi bu denli etkileyen bulaşıcı salgın hastalıklar karşısında daha mevzuatta güncellemeler yapılması gereği ortaya çıkmıştır.  Özellikle  bulaşıcı  hastalıklarla  ilgili  olarak,  meslek  hastalığı  ve  iş  kazası hükümlerinin  daha  güncel,  belirlenebilir  ve  ihtiyaçları  karşılamaya  yönelik düzenlemelere ihtiyaç olduğu ortaya çıkmıştır. Özellikle yeni çıkan bulaşıcı hastalıkların  en  azından  belirli  meslek  gurupları  açısından  meslek  hastalığı listelerine alınması gerekmektedir. Bununla birlikte hali hazırda yürürlükte olan mevzuata  göre  de  idari  düzenlemelerde  hatalar  olsa  da  yargı  kararları doğrultusunda  doğru  hukuki  nitelendirmeler  yapıldığı  görülmektedir. Çalışmamızda da belirttiğimiz üzere Yargıtay karalarında, iş yerinde kalp krizi geçiren ve iş verenin gönderdiği yurt dışı çalışması sırasında SIV (HN) bulaşıcı hastalığına  yakalanan  kişilerin  iş  kazası  geçirdiği  tespit  edilmiştir.  Bununla birlikte  küresel  salgın  söz  konusu  olduğunda  bulaşıcı  hastalıkların  çalışma hayatından kaynaklanan bir nedenle bulaştığının ispatının zor olduğunun göze alınması gerekmektedir. Özellikle yapılan iş çalışanın bulaşıcı hastalığa maruz kalmasını normal popülasyona oranla önemli ölçüde artırmıyorsa, bu hastalığa  85 PAN, Yang,  Viral Load of Sars- CoV-2 in clinical samples, The Lanet İnfectious diseases, S.20, Nisan 2020, s. 411-412.    91CİNDEMİR/ Bulaşıcı Hastalıkların İş ve Sosyal Güvenlik Hukuku Yönünden Nitelendirmesi çalışma alanında yakalanma olasılığıyla günlük hayat alanında bulaşma olasılığı arasında  bir  fark  oluşmayacaktır.    Bu  durumda  önemli  bir  oranda  risk oluşturmayan çalışmanın meslek hastalığına sebebiyet vermeyeceğinin kabulü gerekir. Bununla birlikte hastalanmaya sebebiyet veren bulaşma olayının işçinin işverenin otoritesi altında bulunduğu bir sırada, işveren için yaptığı iş veya bu iş nedeniyle  meydana  geldiği  ispatlanabiliyorsa  iş  kazası  hükümlerinin uygulanması gerekmektedir. SARS-CoV-2 virüsünün dünya çapında bir salgın haline gelmesinden sonra iş yerlerinin önemli bir bölümü kapatılmış, Türkiye dahil birçok ülkede sokağa çıkma yasakları ilan edilmiştir. Bununla birlikte sağlık çalışanlarının başta olduğu bazı  meslek  guruplarından  fedakârlık  yaparak  çalışma  saatlerinin  oldukça üzerinde sürelerle virüsle birebir mücadele etmeleri beklenmiştir. Birçok sağlık personelin  istifa  etmesi  yasaklanmış,  virüsle  teması  olan  sağlık  personeli karantina süresince evine gidememiş ve özellikle salgının başlangıcında birçok sağlık çalışanı virüs bulaşması sebebiyle hayatını kaybetmiştir. Toplumun büyük bir kısmı virüsten uzak tutulamaya çalışılırken, sağlık personeli görevleri gereği doğrudan virüse maruz kalmak zorunda kalmıştır. Bulaşıcı hastalıkla bu denli yakın çalışan ve virüse maruz kalan çalışanlar açısından risk normal popülasyona göre  son  derece  fazladır.  Bu  durumda  bu  tip  çalışanlar  açısından  bulaşıcı hastalığın meslekten kaynaklandığı bilimsel bir gerçekliktir. Bu nedenle en başta sağlık  çalışanları  olmak  üzere  bulaşıcı  hastalık  açısından  çok  riskli  meslek guruplarının meslek hastalığı açısından doğal illiyet bağının olduğunun kabulü gerekir. Sonuç  olarak  her  bulaşıcı  hastalık  vakasına  ilişkin  somut  olayın  ayrı değerlendirilmesi  gerekmektedir.  Bazı  vakalarda  iş  kazasının  unsurları  söz konusu  olabileceği  gibi  bazı  vakalarda  ise  meslek  hastalığı  söz  konusu olabilecektir. Bunun dışında bir düzenleyici işlemle, somut vakanın nasıl vuku bulduğu göz ardır ederek bütün bulaşıcı hastalıkların sırf hastalık olduğu için iş kazası ya da meslek hastalığı oluşturmayacağının düzenlenmesi sosyal güvenlik hukukunun yapısına, uluslararası ve ulusal mevzuata aykırılık oluşturacaktır. Bununla birlikte her bulaşıcı hastalık vakasını iş kazası ya da meslek hastalığı olarak  kabul  etmekte  mümkün  değildir.  Yargıtay  kararlarında  da  üzerinde durulduğu gibi kanunundaki unsuların gerçekleşmesi ve nedensellik bağının kurulabilmesi gerekmektedir. Şüphesiz ki enfeksiyonun hemen ortaya çıkmaması nedensellik bağının kurulmasında zorluklar ortaya çıkaracaktır. Bununla birlikte sırf bu zorluklar mevcut diye bulaşıcı hastalıkların iş kazası ya da meslek hastalığı olamayacağını savunmak mümkün değildir. ________________________________________________________________ Hakem Değerlendirmesi: Dış bağımsız. Çıkar Çatışması: Yazar çıkar çatışması bildirmemiştir. Finansal Destek: Yazar bu çalışma için finansal destek almadığını beyan etmiştir.   92İstanbul Medeniyet Üniversitesi Hukuk Fakültesi Dergisi VI/11 Peer-review: Externally peer-reviewed. Conflict of Interest: The author has no conflict of interest to declare. Grant Support: The author declared that this study has received no financial support. ________________________________________________________________",
     "Kaynakça": "AKBABA, Murat/ DAVUTOĞLU, Vedat, Sağlık ve Hukuk Kıskacında Hekim Ne Yapmalı, Türk Kardiyoloji Derneği Arşivi, C.44, S.7, Kare Yayıncılık, İstanbul 2016. AKDENİZ,  Ayşe  Ledün,   İşverenin  İş  Kazası  ve  Meslek  Hastalığından Kaynaklanan  Sorumluluğunun  Hukuki  Niteliği ,  Prof.  Dr.  Berin  Ergin e Armağan, İstanbul Üniversitesi Hukuk Fakültesi Mecmuası, C. LXXII, S. 2, Legal Yayınevi, İstanbul 2014. AKYILMAZ,  Bahtiyar/  SEZGİNER,  Murat/  KAYA,  Cemil,  Türk  İdare Hukuku, Seçkin Yayınları Ankara 2015. ARICI, Kadir, Türk Sosyal Güvenlik Hukuku, Gazi Kitabevi, Ankara 2015. AYAR, Zeynep,  İş Kazası ve Meslek Hastalığı Sigortası, Tanımı, Unsurları ve Kuruma Bildirilmesi , Melikşah Üniversitesi Hukuk Fakültesi Dergisi, C:3, S:2, Seçkin Yayınları, Kayseri 2015. AYDOĞDU,  Murat/  YAĞCIOĞLU,  Ali  Haydar,  Kovid 19  Salgının  Borç İlişkilerine ve Yargılamaya Etkileri, Seçkin Yayınları, Ankara 2020. CANİKLİOĞLU, Nurşen, Hastalık ve Sakatlığın Hizmet Akdine Etkisi, Beta Yayınları, İstanbul 2002. CANİKLİOĞLU, Nurşen,  Sosyal Sigortalar ve Genel Sağlık Sigortası Kanun Tasarısına Göre Kısa Vadeli Sigorta Hükümleri , Çalışma ve Toplum, 2006/1, S.8, 2006. ÇENBERCİ,  Mustafa,  Sosyal  Sigortalar  Kanunu  Şerhi,  Olgaç  Matbaası, Ankara 1985. EREN, Fikret, Borçlar Hukuku ve İş Hukuku Açısından İşverenin İş Kazası ve Meslek Hastalığından Doğan Sorumluluğu, Sevinç Matbaası, Ankara 1974. EREN, Fikret, İş Kazası ve Meslek Hastalığından Doğan Sorumluluk, Ankara 1974. EREN, Fikret, Borçlar Hukuku ve İş Hukuku Açısından İşverenin İş Kazası ve Meslek Hastalığından Doğan Sorumluluğu, Ankara 1974. ERTEN,  Rifai,   Yahudilik te  ve  Yahudi  Kültüründe  Şifa  Anlayışı , Kalemname, C.5 S.10, Temmuz  Aralık 2020.   93CİNDEMİR/ Bulaşıcı Hastalıkların İş ve Sosyal Güvenlik Hukuku Yönünden Nitelendirmesi ERTEN, Rifai, Hristiyanlık ta İslamiyet te Şifa ve Bu Dine İnanaların Sağlık Konusuna Bakışları, Kalemname, C.5, S.10, Temmuz  Aralık 2020. ERTÜRK,  Şükran,   Sosyal  Sigortaların  Genel  Hükümleri  ve  Türleri , Yargıtay ın  İş  Hukuku  ve  Sosyal  Güvenlik  Hukuku  Kararlarının Değerlendirilmesi  2016  (2016  Yılı  Kararlarının  Değerlendirilmesi),  Oniki Levha Yayınevi, İstanbul 2018. FİŞEK, Nuri,  Sağlık Hizmetleri ve İşçi Sağlığı Ailelerinin Sağlık Sorunları , Modern  Yönetim  Semineri,  Türk İş  Yayınları,  1982,  No:  144, http://ankararefakat.net/ drupaltr/drupal 5.2/?q=node/12. GEÇER, Bekir, İş Sağlığı ve Güvenliği Mevzuatı, Yaklaşım Yayıncılık, Ankara 2004. GİRİTLİ, İsmet/ BİLGEN, Pertev/ AKGÜNER, Tayfun, İdare Hukuku, Der Yayınları, İstanbul 2013. GÖZLER, Kemal/ KAPLAN, Gürsel, İdare Hukuku Dersleri, Ekin Basın Yayın Dağıtım, Bursa 2015. GÜNDAY, Metin, İdare Hukuku, İmaj Yayınevi Ankara 2013. GÜZEL, Ali/ OKUR, Ali Rıza/ CANİKLİOĞLU, Nurşen, Sosyal Güvenlik Hukuku, Beta Yayınları, İstanbul 2019. HAFNER,  H.  Bley/  R.  Kreikebohm/  A.  Marschner,  sozialrecht,  9.  Aufl, Lucterhand, 2007 Neuwied. İZVEREN, Adil, Sosyal Politika ve Sosyal Sigortalar, Ankara 1970. KING L.V, The Code Hammurabi,  Yale Law School, Lillian Goldman Law Library, 2008, https://avalon.law.yale.edu/ancient/hamframe.asp. KORKUSUZ, Refik/UĞUR, Suat, Sosyal Güvenlik Hukuku, Ekin Yayınları Bursa 2018. MACKOWIAK  A.  Philip/SEHDEV  Paul  S.,   The  Origin  of  Quarantine , Clinical Infectious Diseases, C.35, S.9, Oxford University Press, Oxford 2002. NOWAK,  Denis/OCHMANN,  Uta/BRANDENBURG,  Stephan/NIENHAU, Albert/WOLTJEN, Michael,  COVID 19 als Berufskrankheit oder Arbeitsunfall: Überlegungen zu Versicherungsschutz und Meldepflicht in der gesetzlichen Unfallversicherung,  Dtsch  Med  Wochenschr  2021;  146(03),s.198,199, https://www.thieme connect.de/products/ejournals/pdf/10.1055/a 13417867.pdf. PAN, Yang,  Viral Load of Sars  CoV 2 in clinical samples, The Lanet İnfectious diseases, S.20, Nisan 2020. 94İstanbul Medeniyet Üniversitesi Hukuk Fakültesi Dergisi VI/11 POLAT,  Murat,   İslam  Hukukunda  Karantina  Ahkamı ,    Pamukkale Üniversitesi  İlahiyat  Fakültesi  Dergisi,  C.7,  S.1,  Pamukkale  Üniversitesi Yayınları, Pamukkale 2020.  SANCAKTAR,  Oğuz/  US  Eser/  TURHAN,  Mine  Kasapoğlu/  ÖNÜT,  Lale Burcu, İdare Hukuku Teorik Çalışma Kitabı, Seçkin Yayınları, Ankara 2015. SAYMEN,  Ferit  Hakkı/EKONOMİ,  Münir,  Sosyal  Sigortalar  Tatbikatı, İstanbul 1966. SÖZER, A. Nazım,  Türk Sosyal Sigortalar Hukukunda İş Kazası Kavramı ve Unsurları , Prof. Dr. Nuri Çelik e Armağan, Beta Yayınları, İstanbul 2001. SÖZER Ali Nazım, İşçi, Bağımsız Çalışan ve Kamu Görevlileri Bakımından Türk Sosyal Sigortalar Hukuku, Güncellenmiş 3. Bası, Beta Yayınevi, İstanbul 2017. SUBAŞI, İbrahim,  Küresel Covid 2019 Salgını nın Türk Bireysel İş Hukukuna Etkisi , İstanbul Medeniyet Üniversitesi Hukuk Fakültesi Dergisi, C.5, S.9, İstanbul, 2020. SÜMER,  Haluk  Hadi,  İş  Sağlığı  ve  Güvenliği  Hukuku  (İş  Güvenliği), Güncellenmiş 3. Baskı, Seçkin Yayınevi, Ankara, 2019. SÜZEK, Sarper, İş Güvenliği Hukuku, Savaş Yayınları, Ankara, 1985. ŞAHAN,  Ceyda/ÖZGÜR  Esra  Aydın/ARKAN  Gökçen,/ALAGÜNEY  M. Erdem/ DEMİRAL, Yücel, COVID 19 Pandemisi nde Meslek Hastalığı Tanı Kılavuzu,  22.03.2019,  https://korona.hasuder.org.tr/wpcontent/uploads/Mesleksel COVID_19_Tan%C4%B1_Rehberi_2020.pdf, s.9. ŞAHBAZ, Zübeyde Başboğa, İşverenin İş Kazası ve Meslek Hastalığından Doğan Hukuki Sorumluluğu ile Maddi Zarar Hesabına İlişkin Esaslar, Beta Yayınevi, İstanbul, 2010. ŞAKAR,  Müjdat,  Sosyal  Sigortalar  Uygulaması,  Beta  Yayınları,  İstanbul, 2017. ŞAKAR, Müjdat, İş ve Sosyal Güvenlik Hukuku, Beta Yayınevi, İstanbul, 2015. TAŞKENT, Savaş,  İş Kazası Kavramı , Prof. Dr. Nuri Çelik e Armağan, Beta Yayınları, İstanbul, 2001. TUNCAY, A. Can/ EKMEKÇİ Ömer, Sosyal Güvenlik Hukuku Dersleri, Beta Yayınları, İstanbul, 2019. TUNÇOMAĞ, Kenan, Sosyal Güvenlik Kavramı ve Sosyal Sigortalar, Beta Yayınları, İstanbul, 1990. UYAR,  Turgut,  Açıklamalı  İçtihatlı  Borçlar  Kanunu  Sorumluluk  ve Tazminat Hukuku, C. 2, Seçkin Yayınevi, İstanbul, 2003.   95CİNDEMİR/ Bulaşıcı Hastalıkların İş ve Sosyal Güvenlik Hukuku Yönünden Nitelendirmesi ÜÇIŞIK, H. Fehim, Sosyal Güvenlik Hukuku, Ötüken Yayınları, İstanbul, 2015. WIKELEY, N. J/ OGUS, A.,  The Law of Social Security,. Fifth Edition: OUP Oxford 2002. YILMAZ, Aslı,  Sosyal Güvenlik Hukukunda İş Kazası Kavramı: Kıta Avrupası ve AngloSakson Sistemlerinden Birer Örnek ile Türk Hukuku Karşılaştırması , Sosyal Güvence Dergisi, Y.6, S.11, 2017. YÜKSEL, Hasan, Sosyal Güvenlik Hukuku, Primli & Primsiz Rejim, Ekin Yayınevi, Bursa, 2016. 96"
}