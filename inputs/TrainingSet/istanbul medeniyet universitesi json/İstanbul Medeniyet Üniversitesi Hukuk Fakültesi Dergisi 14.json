{
     "Tip": "Makale",
     "Dergi İsmi": "İstanbul Medeniyet Üniversitesi Hukuk Fakültesi Dergisi ",
     "Üniversite İsmi": " ",
     "Gün": "25",
     "Ay": "01",
     "Yıl": "2021",
     "Cilt": "6",
     "Sayı": "10",
     "Başlık": "KİŞİSEL VERİLERİN ÖLÜMDEN SONRA KORUNMASI",
     "Title": "POST-MORTEM PERSONAL DATA PROTECTION",
     "Yazar İsmi": [

          "Arş. Gör. Murat UÇAK"
     ],
     "Danışman İsmi": "",
     "Anahtar Kelimeler": [
          " Ölüm sonrası kişiliğin korunması", "kişisel veri", "kişilik hakkı", "Genel Veri Koruma Tüzüğü,"
     ],
     "Keywords": [
          "Post-mortem protection of personality", "personal data", "right of personality", "General Data Protection Regulation"
     ],
     "Özet": "Günümüz modern dünyasında, bireylerin kişisel verileri teknolojik araçlar vasıtasıyla eski dönemlere oranla çok daha kolay bir şekilde işlenmekte, depolanmakta ve sınıflandırılıp kullanılmaktadır. Özellikle otomatik araçlarla işlenen büyük miktarda kişisel veriler, veri sorumlularının elinde uzun yıllar kalabilmektedir. Bu durumda şu sorular akla gelmektedir: Söz konusu kişisel verileri işleyen veri sorumlusu elinde bulundurduğu verileri ilgili kişinin ölümünden sonra ne şekilde kullanmalıdır? İlgili kişinin ölümünden sonra kişilik değerlerinin ve bu çerçevede kişisel verilerinin korunması sağlanabilir mi? Ölen kişi sağlığında yapmış olduğu tasarruflarla ölümünden sonra kişisel verilerinin kullanımı ve yönetimi hususunda veri sorumlusuna veya bir üçüncü kişiye talimat verebilir mi? İlgili kişinin mirasçılarının bu verilere erişim hakkı var mıdır? AB ülkelerinde ve Genel Veri Koruma Tüzüğü nde (GVKT) bu konu  nasıl  ele  alınmıştır?      Çalışmamızda,  bu  ve  bunun  gibi  soruların cevaplarına katkıda bulunabilmek için öncelikle kişisel veri kavramı ve kişisel verilerin  hukuki  niteliği  irdelenecek,  ardından  ölen  kişilerin  kişilik değerlerinin  ne  şekilde  korunacağına  ilişkin  doktrindeki  görüşler  ele alınacaktır. Bu çerçevede ölen kişilerin kişisel verilerinin korunması meselesi  hatırayı koruma doktrini  ve  ölüm sonrası kişiliğin korunması teorisi  kapsamında  tartışılacaktır.    Son  olarak,  uluslararası  düzenlemelerde  ölen kimsenin kişisel verilerinin korunmasına ilişkin ne tür düzenlemeler getirildiği irdelenecektir.",
     "Abstract": "In today's modern world, personal data of individuals are processed, stored, classified and used much easier than in the past by means of technological tools. Especially, large amounts of personal data processed by machines can remain in the hands of data controllers for many years. In this case, these questions raise: How should the data controller who processes the personal data in question use the data in his possession? After the death of the data subject can the personal values including personal data of him be protected? Can he give instructions to the data controller or a third party regarding the use and management of his personal data after his death with the dispositions he has made in his life? Do the heirs of the data subject have the right to access this data? How has this issue been examined in EU countries and in the General Data Protection Regulation (GDPR)?   In this study, in order to contribute to reaching the answers to these and similar questions, firstly the concept of personal data and the legal nature of personal data will be examined, and then the opinions in the doctrine on how to protect the personality values of the deceased will be discussed. In this framework, the issue of protecting the personal data of deceased persons in the scope of the  doctrine of preserving the reputation  and  the theory of post-mortem protection of personality  wiil be considered. Finally, what kind of regulations are introduced in international regulations regarding the protection of the personal data of the deceased will be examined.",
     "Metin": "Sanayi toplumundan bilgi toplumuna geçilen günümüzde, birçok kişi internet  ortamında  ticari  faaliyetlerini  sürdürmekte,  alışveriş  yapmakta, arkadaşlıklar kurmakta, araştırma yapmakta, fikir ve düşüncelerini üçüncü kişilerle  paylaşmakta  bir  başka  deyişle  gerçek  hayatta  yaptıkları  birçok faaliyeti sanal ortamda da yapabilmektedir. Bu da artık bireylerin kişisel verilerinin  çok  daha  kolay  ve  büyük  miktarlarda  işlenmesine  zemin  2 2020 Ekim ayı tarihi itibariyle Dünya da sosyal medya kullanıcısı olan kişi sayısı toplam dünya nüfusu oranının %53 üdir. İnternet kullanıcıların toplam dünya nüfusuna oranı ise %60 dır. Her gün yaklaşık iki milyon kişi sosyal medya hesabı açmaktadır. KEMP,Simon,  Digital 2020: October Global Statshot, Datareportal, 20 October 2020.   (Çevrimiçi) https://datareportal.com/reports/digital-2020-october-globalstatshot#:~:text=More%20than%204%20billion%20people,are%20joining%20them%20every%20day.&text=Social%20media%20adoption%20has%20jumped,in%20the%20past%2012%20months  (E.T.: 15.12.2020). 98İstanbul Medeniyet Üniversitesi Hukuk Fakültesi Dergisi VI/10 hazırlamıştır.  Bireylerin  sanal  ortamda  yapmış  olduğu  her  işlem  bulut ortamında  saklanmakta  ve  yapılan  her  davranış  o  birey  hakkında  bir  iz bırakmaktadır.  Modern toplumda, dijital kimliklere sahip olan bireylerin öldükten sonra kişisel verilerinin akıbetinin ne olacağı konusunda ülkemizde henüz net bir  yasal  düzenleme  bulunmamaktadır.  Bu  nedenle  çalışmamızın  ana konusunu  kişisel  verileri  işlenen  kişilerin  ölümlerinden  sonra  hangi gerekçelerle ve ne kapsamda kişisel verilerinin korunacağı oluşturmaktadır.  Çalışmamızda ilk olarak araştırmanın konusunu oluşturan kişisel veri üzerinde durulacaktır. Bu kapsamda ulusal ve uluslararası düzenlemelerde kişisel verinin ne anlama geldiği incelenecek ve ardından kişisel verilerin korunmasındaki hukuki değerler sorgulanacaktır. Bu kapsamda kişilik hakkı, mülkiyet hakkı ve fikri mülkiyet hakkı görüşlerine değinilecek ve bunlara bağlanan hukuki sonuçlardan bahsedilecektir.  Kişisel veri kavramı ve niteliği hususunda bilgi sahibi olduktan sonra, ölüm  sonrası  kişiliğin  korunması  çerçevesinde  görüşler  incelenecektir. Böylece Türk/İsviçre ve Alman hukuklarındaki baskın görüşler ele alınacaktır. Özellikle,  hatırayı koruma doktrini  ve  ölüm sonrası kişiliğin korunması teorisi  kapsamında ölen kişilerin kişilik değerlerinin ne şekilde korunması gerektiğine çözümler aranacaktır.  Çalışmamızın son kısmında ise ölen kişilerin kişisel verilerinin ne şekilde korunacağına ilişkin yasal düzenlemeler incelenecektir. Bu nedenle öncelikle,  Kişisel  Verileri  Koruma  Kanunu nda  ölen  kişilere  ilişkin  bir düzenleme olup olmadığına bakılacaktır. Ardından Türk Medeni Kanunu nda düzenlenen kişilik hakkının korunmasına ilişkin genel hükümler çerçevesinde soruna yanıt bulmaya çalışılacaktır. Son olarak, Genel Veri Koruma Tüzüğü (GVKT) ve diğer AB ülkelerinin ulusal düzenlemelerinde ölen kimsenin kişisel verilerinin ne şekilde korunduğu incelenecektir.   3 Dijital kimlik, dijital ortamda erişilebilen bir birey hakkındaki tüm bilgilerdir. Günümüzde dijital  ortamdaki  verilerin  katlanarak  artması  ve  bu  verileri  kullanabilecek  teknolojinin yeteneklerinin  gelişmesi  ile  kişilerin  dijital  kimliği  çok  rahat  bir  şekilde  tespit  edilip izlenebilmektedir. THE BOSTON CONSULTING GROUP,  The Value of Our Digital Identity,  Liberty Global Policy Series, 2012, s. 3. https://www.digitallogbook.org/wpcontent/uploads/2016/10/BCG-The-Value-of-Our-Digital-Identity.pdf (E.T.: 08.01.2020). 4 Regulation (EU) 2016/679 of the European Parliament and the Council of 27 April 2016 on the protection of natural persons with regard to the processing of personal data and on the free movement  of  such  data,  and  repealing  Directive  95/46/EC  (General  Data  Protection Regulation).  (Çevrimiçi)  https://eur-lex.europa.eu/legalcontent/EN/TXT/PDF/?uri=CELEX:32016R9&from=EN (E.T.: 19.08.2020).    99UÇAK/Kişisel Verilerin Ölümden Sonra Korunması I.  Kişisel Veri Kavramı ve Hukuki Niteliği  Kişisel verilerin korunmasına ilişkin hem ulusal düzeyde hem de uluslararası alanda bir çok yasal düzenleme yürürlüğe girmiştir. Uluslararası düzenlemelerin başında olan Genel Veri Koruma Tüzüğü (GVKT) m. 4/1 de diğer düzenlemelerle paralel şekilde, kişisel veriyi  belirli veya belirlenebilir gerçek kişiye ilişkin her türlü bilgi  olarak tanımlamıştır.  Türk Hukuku nda ise çeşitli mevzuatlarda kişisel veri tanımına yer verilmiştir.  Bunlardan  en  önemlisi  olan  6698  sayılı  Kişisel  Verilerin Korunması Kanunu nun (KVKK) 3. maddesinin ilk fıkrasında kişisel veri,  kimliği belirli veya belirlenebilir gerçek kişiye ilişkin her türlü bilgi  dir. Bu tanımlardan anlaşılacağı üzere, yasal düzenlemelerde kişisel veriler sınırlı olarak sayılmamıştır. Bunun en önemli sebebi, kişiye ilişkin verilerin sayıca sınırlanamayacak  kadar  çok  olması  ve  teknolojinin  gelişmesi  ile  birlikte önceden kişisel veri olarak kabul edilmeyen verilerin kişisel veri niteliğine bürünmesi yahut yeni veri kategorilerinin ortaya çıkmasıdır.  Kişisel verilerin hukuki niteliğini belirlemek bu verilerin korunmasında hangi  hukuki  rejimin  uygulanacağı  açısından  önemlidir.  Kişisel  verilerin korunmasının özü itibariyle hangi hukuki varlık ve menfaatin korunmasına  5 OECD,  Guidelines on the protection of privacy and transborder flows of personal data , (Çevirimiçi)  http://www.oecd.org/internet/ieconomy/privacy-guidelines.htm    E.  T.: 25.06.2020; Convention for the Protection of Individuals with regard to Automatic Processing of  Personal  Data,  Strasbourg,  28.01.1981.  (Çevrimiçi) https://www.coe.int/en/web/conventions/full-list/ /conventions/rms/0900001680078b  E. T.: 25.12.2019; Directive 95/46/EC of the European Parliament and of the Council of 24 October 1995 on the protection of individuals with regard to the processing of personal data and on the free  movement  of  such  data.  (Çevrimiçi)  https://eur-lex.europa.eu/legal content/EN/TXT/PDF/?uri=CELEX:31995L6&from=EN E. T.: 25.06.2020. 6 No: 6698, Kabul T: 24.03.2016, R.G: 29677, T: 07.04.2016. Bundan sonra KVKK olarak yer alacaktır. 7 KVKK nın 3. maddesinin gerekçesinde de kişisel veri    bireylerin kimliklerini belirli hale getirmeye elverişli her türlü bilgi  olarak ifade edilmiştir. Bkz.: Kişisel Verilerin Korunması Kanunu Tasarısı (1/541) ve Adalet Komisyonu Raporu (KVKK Tasarısı), Sıra Sayısı: 117. https://www.tbmm.gov.tr/sirasayi/donem/yil/ss.pdf (Erişim Tarihi:26.12.2019).  8 TAŞTAN, Furkan Güven, Türk Sözleşme Hukukunda Kişisel Verilerin Korunması, Onikilevha Yayıncılık, İstanbul, 2017, s. 27. Fakat, yasal düzenlemelerin bir kısmında bu verilerin neler olacağına ilişkin örneklere yer verilmiştir. GVKT m. 4 te kişisel verinin tanımı yapıldıktan sonra  gerçek kişiye ait olan isim, kimlik numarası, konum verisi, çevrimiçi tanımlayıcı, fiziksel, psikolojik, genetik, ruhsal, ekonomik, kültürel veya sosyal kimliğini gösteren bir ve ya birden fazla faktöre ilişkin veriler in kişisel veri olabileceği belirtilmiştir. Ayrıca, KVKK m. 3 ün gerekçe kısmında da ad, soyadı, doğum tarihi ve doğum yeri gibi ilgili kişinin kesin teşhisini sağlayan bilgilerin haricinde kişinin fiziki, ailevi, ekonomik, sosyal ve sair özelliklerine ilişkin bilgilerin de kişisel veri olarak kabul edileceğine yer verilmiştir. 9 DÜLGER, Murat Volkan, Kişisel Verilerin Korunması Hukuku, Hukuk Akademisi, İstanbul, 2019, s. 12; KİŞİSEL VERİLERİ KORUMA KURUMU, 6698 Sayılı Kanunda Yer Alan  Temel  Kavramlar,  Ankara,  2017,  s.  10.  (Çevrimiçi)  https://www.kvkk.gov.tr/yayinlar/6698%20SAYILI%20KANUN%E%80%99DA%20YER%20ALAN%20TEMEL%20KAVRAMLAR.pdf  (E. T.: 10.07.2020). 100İstanbul Medeniyet Üniversitesi Hukuk Fakültesi Dergisi VI/10 hizmet  ettiği  konusunda  doktrinde kişilik  hakkı,  mülkiyet  hakkı  ve  fikri mülkiyet hakkı olmak üzere üç temel görüş bulunmaktadır. Bu üç görüşten kişisel verilerin korunmasını kişilik hakkı çerçevesinde ele alanlar bu konuyu temel  insan  hakkı  sorunu  olarak  görmekteyken,  mülkiyet  hakkı  ve  fikri mülkiyet  hakkı  çerçevesinde  inceleyenler  ise  kişisel  verileri  koruma meselesini daha çok ekonomik açıdan ele almaktadır.  Kıta  Avrupası  hukuk  sisteminde  kişisel  verilerin  korunması  ilk dönemlerde kişilik hakkının özel görünümünü oluşturan özel hayatın gizliliği kapsamında değerlendirilmiştir. Zira, kişisel verilerin korunması hukukunda koruma altına alınan menfaat kişisel verilerin elde edilmesiyle bireylerin başta özel  hayatı  olmak  üzere  temel  hak  ve  özgürlüklerinin  korunmasıdır. Avrupa da  henüz  özel  bir  kişisel  verilerin  korunması  mevzuatı oluşturulmamışken, kişisel verilere ilişkin sorunlar Avrupa İnsan Hakları Sözleşmesinin  8.  maddesindeki  özel  ve  aile  hayatına  saygı  kapsamında korunmaya çalışılmıştır.  Kişisel  verileri  korumayı  kişilik  hakkının  korunması  kapsamında savunan ilk dönem yazarlarına göre, kişisel verilerin korunması özel hayatın gizliliği kapsamında değerlendirilmeli ve bu sayede kişisel verilerin hukuka aykırı işlenerek bireylerin özel yaşamına müdahale edilmemelidir. Bireylerin sağlıklarına,  ailevi  durumlarına,  ekonomik  imkanlarına,  sosyal  ve  cinsel tercihlerine ilişkin bilgilerin o kimsenin özel yaşamı ile ilgili olduğundan, bu verilerin  üçüncü  kişiler  tarafından  hukuka  aykırı  olarak  ele  geçirilmesi, aktarılması  ya  da  ifşa  edilmesi  özel  hayata  müdahale  olarak  kabul edilmelidir.   10 KÜZECİ, Elif, Kişisel Verilerin Korunması, 2. Baskı, Turhan Kitabevi, İstanbul, 2018, s. 60;  TAŞTAN,  s.  51;  AYÖZGER,  Çiğdem,  Kişisel  Verilerin  Korunması-Elektronik Haberleşme Sektörüne İlişkin Özel Düzenlemeler Dahil, Beta Yayınları, 3. Baskı, İstanbul, 2019, s. 13. 11 Anglo-Amerikan hukuk sisteminde kişisel veriler daha çok mülkiyet hakkı ve fikri mülkiyet hakkı kapsamında ele alınırken, bizim de dahil olduğumuz Kıta Avrupası hukuk sisteminde kişisel veriler kişilik hakkının özel bir görünümü olan mahremiyet hakkı başta olmak üzere temel hak ve özgürlükler çerçevesinde incelenmektedir. TAŞTAN, s. 51; AYÖZGER, s. 13. 12 KORFF, Douwe,   Practical Implication of the new EU General Data Protection Regulation for EU and non-EU Companies , Final Report, Cambridge: Commission of the European Communities, 1998, s. 4 (Çevrimiçi) https://ssrn.com/abstract=3165515 E.T.:25.07.2020); SAMUELSON, Pamela,  Privacy As Intellectual Property? , Stanford Law Review, Vol. 52. Nu. 5, 1999, s.  1142; ÇEKİN, Mesut Serdar, Avrupa Birliği Hukukuyla Mukayeseli Olarak 6698 Sayılı Kişisel Verilerin Korunması Kanunu, Onikilevha Yayıncılık, İstanbul,  2018, s. 20. 13 ŞİMŞEK, Oğuz, Anayasa Hukukunda Kişisel Verilerin Korunması, Beta Yayınevi, Ankara, 2008, s. 4; ÇEKİN, s. 19; KAMA-IŞIK, Sezen, Avrupa Veri Koruma Hukukuna Anayasal Bir Bakış, Onikilevha Yayınları, İstanbul 2020, s. 36. 14 KAMA-IŞIK, s. 36. Nitekim, günümüzde KVKK m. 1 de de kanunun amacının başta özel hayatın gizliliği olmak üzere kişilerin temel hak ve özgürlüklerini korumak olduğu belirtilmiştir. 15 OĞUZMAN, M. Kemal/SELİÇİ, Özer/ OKTAY-ÖZDEMİR, Saibe, Kişiler Hukuku- Gerçek ve Tüzel Kişiler,17. Bası, Filiz Kitabevi, İstanbul, 2018, s. 189; AKSOY, Hüseyin Can,   101UÇAK/Kişisel Verilerin Ölümden Sonra Korunması İlerleyen dönemlerde, kişisel verilerin korunması hakkını kişilik hakkı menfaati çerçevesinde savunan yazarlar bu hakkın yalnızca özel hayata ilişkin olmadığını diğer temel hak ve özgürlüklerle de bağlantılı olduğunu ifade etmişlerdir.  Zira, kişisel verilerin korunması hukukunda kişi hakkında gizli olmayan veriler de koruma kapsamında olabilmektedir. Bu nedenle, kişisel verilerin korunmasını, sadece özel hayatın gizliliğinin korunmasına indirgeyen görüşler  gizli  olmayan  kişisel  verilerin  korunması  hususunu  açıklamakta yetersiz kalmaktadırlar.  Günümüzde  kişisel  verilerin  korunması  hakkı  kişinin  serbest iradesinin korunması, insan onuru, inanç özgürlüğü ve düşünce özgürlüğünü de içine alan başlı başına bir koruma alanı oluşturmuştur. Örneğin; bir kişi hakkında hatalı veya yanlış olarak işlenen veriler toplum nezdinde kişinin itibarına zarar vermesine neden olmasına rağmen özel hayatın gizliliğine müdahale olarak teşkil etmez. Ancak bu durumda bile kişisel verilerin korunması hakkı gündeme gelecektir.  Mülkiyet hakkı görüşüne göre, kişisel veriler yalnızca kişiliğin bir parçası  olmayıp  aynı  zamanda  kişinin  kendisinden  doğan  bir  üründür. Dolayısıyla veri sahibine kişisel verileri üzerinde geniş bir yasal hakimiyet alanı  verilmeli  ve  kendi  verilerini  mülkiyet  hakkı  çerçevesinde kullanabilmelidir. Bu görüşe göre, veri sahiplerine verilerinin işlenmesinin sonucunda belirli bir ücret isteme gibi maddi bir karşılık talep etme hakkı verilmelidir.  Veri  sahibi  kişisel  verilerini  rızası  olmaksızın  elde  eden, kaydeden veya üçüncü kişilere aktaran kişilere karşı mülkiyet hakkından kaynaklı davalar açarak zararlarını tazmin edebilecektir.   Mülkiyet hakkı görüşüne gelen en önemli eleştirilerden birisi kişisel verilerin nitelik itibariyle mülkiyet hakkıyla bağdaşmamasıdır. Bunun en önemli  sebebi,  kişisel  verileri  üzerinde  istenildiği  gibi  tasarrufta bulunulabilecek bir eşya gibi görülemeyeceğidir. Böyle görüldüğü takdirde,  Medeni Hukuk ve Özellikle Kişilik Hakkı Yönünden Kişisel Verilerin Korunması, Çakmak Yayınları, Ankara, 2010, s. 55; KAMA-IŞIK, s. 36. 16 AKSOY, ss. 63-64. 17 ŞİMŞEK, s. 119; ÇEKİN, s. 20; AYÖZGER, s. 38-52; KAMA-IŞIK, s. 37. Zira, 19982 tarihli Türkiye Cumhuriyeti Anayasa sında 2010 yılında yapılan değişiklikle m. 20/3 de kişisel verilerin korunması hakkı ayrı bir hak olarak düzenlenmiştir.  18 AYÖZGER, s. 16.  19 AKSOY, s. 57. 20 AYÖZGER, s. 17; AKSOY, s. 57; KÜZECİ, s. 62. 21 Böylece, veri sahibi bu verileri hangi ölçüde ve hangi teşebbüslere paylaşabileceği konusunda özgür olacaktır. Bu paylaşım esnasında kişisel verileri işlemek isteyen kimselere karşı işlemenin karşılığı olacak bedel konusunda pazarlık yapma gücüne sahip olacaktır. Böylece veri işleyen kimseler işleme faaliyeti sonucunda veri sahiplerini sömüremeyecek, veri sahipleri verilerini işleyen kimselere karşı mevcut duruma göre daha güçlü konumda olacak ve böylece veri işleyen ile veri sahipleri arasında denge sağlanacaktır.  SAMUELSON, s. 1128; AYÖZGER, s. 17; AKSOY, s. 58.  22 AYÖZGER, s. 17; AKSOY,, s. 64.  102İstanbul Medeniyet Üniversitesi Hukuk Fakültesi Dergisi VI/10 veri sahipleri kişisel verilerini rızası dahilinde bir üçüncü kişiyle paylaşması durumunda, üçüncü kişi veri sahibinin kişisel verilerinin maliki olacak ve bu verileri kendi isteği doğrultusunda asıl veri sahibine sormaksızın diğer kişilere aktarabilecektir.  Bu  durum,  veri  sahibinin  kişisel  verileri  ile  ilişkisini tamamen kesecek ve veri sahibini korumasız bırakacaktır.  Kişisel  verilerin  korunması  hakkının  fikri  mülkiyet  hakkına dayandıran görüşe göre ise kişisel verilerin korunması hakkı ile fikri mülkiyet hukukundaki manevi hakların korunması hakları amaçsal olarak birbirlerine benzemektedirler.  Buna göre, hem kişisel verilerin hem de fikri mülkiyete konu olan eserlerin korunmasındaki temel amaç bilginin korunması ve bu bilgilerin dağıtımının kontrolünün sağlanmasıdır. Fikri mülkiyet hukukunda manevi haklar eser sahibine eserini kamuya arz etme, eseri üzerinde değişiklik yapılmasını önleme ve eserinin ne şekilde, ne zaman, kimlere aktarılabileceği gibi  haklar  tanımaktadır.  Bu  açılardan  bakıldığında,  kişisel  verilerin korunması hakkı da veri sahibine buna benzer haklar tanımaktadır. Veri sahibi kendisine ait olan verileri kimlere ve ne şekilde paylaşacağını belirleme hakkına sahiptir. Ayrıca kişisel verilerini üçüncü kişilere paylaşmış olsa bile bu  veriler  üzerinde  değişiklik  yapılmasını  önleme  yahut  doğruluğunun korunmasını isteme hakkı söz konusudur. Kişisel verilerin korunmasını özü itibariyle fikri mülkiyet hakkına dayandıran görüşe karşı yapılan en önemli eleştirilerden biri her iki hakkın konusunu oluşturan değerlerin doğaları itibariyle farklı olmalarıdır. Fikri mülkiyete konu olan eser, buluş ve marka gibi değerler kişilerin bilinçli bir şekilde sarf ettiği güç ve fikri çabaların bir ürünü olarak ortaya çıkar. Oysa kişisel  veriler,  bireylerin  kişiliğinin  getirdiği  doğasından  kaynaklanan, tercihlerinin ve yaşantısının bir sonucu olarak kendiliğinden ortaya çıkan bilgilerdir.   23 AKSOY, s. 65. 24 Manevi haklar, eser sahibi ile eseri arasındaki manevi ilişkiden doğan maddi bir getirisi olmayan haklardır. Bu konuda ayrıntılı bilgi için bkz. KILIÇOĞLU, Ahmet, Sınai Haklarla Karşılaştırmalı Fikri Haklar, 4.Baskı, Turhan Kitabevi, Ankara, 2018, s. 233. 25 AKSOY, s. 60; SAMUELSON, s. 1146. 26 AKSOY, s. 60; SAMUELSON, s. 1135. 27  KILIÇOĞLU,  s.  235;  SULUK,  Cahit/KARASU,  Rauf/NAL,  Temel,  Fikri  Mülkiyet Hukuku, 2. Baskı, Seçkin Yayıncılık, Ankara, 2018, s. 85. 28 AKSOY, s. 61; SAMUELSON, s. 1148. 29 AKSOY, s. 66. 30 AKSOY, s. 66. Zira, kişisel verilerin korunması hukuku ile fikri mülkiyet hukukunun varlık amaçları da farklılık arz etmektedir. Fikri mülkiyet hukuku fikri ve sınai haklar alanındaki ekonomiyi geliştirmek ve bireylerin yeni buluşlar ve eserler ortaya çıkarmasını teşvik etmek gibi kaygılar gütmektedir. Oysa, kişisel verilerin korunması hukuku bireylerin kişisel veri üretmesini teşvik etme amacı gütmez. Aksine kimi yazarlara göre, kişisel verilerin korunması hukuku bu verilerin elde edilmesini, kullanılmasını veya aktarılmasını sınırlandırmaktadır.  31 SAMUELSON, s. 1140.   103UÇAK/Kişisel Verilerin Ölümden Sonra Korunması II.  Ölen Kişinin Kişilik Değerinin Korunması TMK m. 28/1 hükmüne göre kişilik ölümle sona erer. Bir başka ifadeyle ölüm olayının gerçekleşmesiyle kişilik sona erer. Dolayısıyla bu andan itibaren  hak  ve  borç  altına  girilemez.  Kişiye  sıkı  sıkıya  bağlı  olmayan, özellikle ayni haklar, alacak hakları, zilyetlikler ve pasif değeri oluşturan borçlar  gibi  malvarlığı  hakları  ölümden  sonra  mirasçılara  kendiliğinden geçer. Bununla birlikte kişiye sıkı sıkıya bağlı haklar devredilemez ve mirasçılarına geçmez. Bu nedenle de kural olarak kişiliğin sona ermesiyle birlikte bu haklar ortadan kalkar. Dolayısıyla ölen kimsenin kişiye sıkı sıkıya bağlı haklarından olan kişilik haklarının ihlalinde kural olarak mirasçıların dava hakkı bulunmamaktadır. TMK m. 28/1 kişiliğin ölümle sona ereceğini belirtmekte ama kişiliğe bağlı  olan  değerlerin  akıbeti  hakkında  her  hangi  bir  düzenlemeye  yer vermemektedir.  Bir başka deyişle kişinin hak ehliyetini kaybetmesi kişiliğinin korunmasını da kaybettiği anlamına gelip gelmediği hususunda bir açıklık bulunmamaktadır. Bu kapsamda, kişiye sıkı sıkıya bağlı haklardan olan kişilik hakkının ne olacağı konusunda doktrinde tam bir görüş birliği yoktur. Bir görüşe  göre,  kişinin  kişi  olmasından  mütevellit  sahip  olduğu  vücut dokunulmazlığı,  özel  hayatın  gizliliği,  haysiyet  ve  şeref  gibi  haklarının  32 Kişilik ölüm ve gaiplik olmak üzere iki şekilde sona erer. DURAL, Mustafa/ÖĞÜZ, Tufan, Türk Özel Hukuku- Kişiler Hukuku, C.II, Filiz Kitabevi, 20. Bası, İstanbul, s. 23.  33 Kanun koyucu, söz konusu ölüm anının tespitini tıp biliminin o anda ulaştığı seviyeye bırakmıştır. Zira, teknolojinin ve tıp ilminin hızlı şekilde gelişmesi ölüm anının belirlenmesi açısından değişikliklere neden olabilecektir. Bu durum Kanun un her seferinde değiştirilmesine neden olacak bu da hukuk güvenliğini zedeleyebilecektir. Bu nedenle kanun koyucu ölüm anını kesin olarak belirlemekten kaçınmıştır. Hukukçu ise tıp bilimin belirlediği ölüm anına göre hukuki sonuçlara varacaktır. GEZDER, Ümit,   Ölüm Sonrası Hatırayı Koruma Doktrini ve Ölüm Sonrası Kişiliği Koruma Teorisi , İÜHFM, C. LXV, S. 1, 2007, s. 208; DURAL/ÖĞÜZ, s. 23.    34 DURAL, Mustafa/ ÖZ, Turgut, Türk Özel Hukuku -Miras Hukuku, Filiz Kitabevi, Yenilenmiş 7. Bası, İstanbul, s. 403; İMRE, Zahit/ ERMAN, Hasan, Miras Hukuku, Gözden Geçirilmiş 10. Basım, Der Yayınları, İstanbul, s. 11.  35 DURAL/ÖĞÜZ, s. 23; DURAL/ÖZ, s. 405; ÇABRİ, Sezer, Miras Hukuku Şerhi-TMK m. 575-639-Cilt II, Onikilevha, İstanbul 2020, s. 4. 36 PETEK, Hasan, Kişilik Değerlerinin Ölümden Sonra Korunması, Yetkin Yayınları, Ankara, 2015, s. 41; EREN, Fikret, Borçlar Hukuku Genel Hükümler, 23. Baskı, Yetkin Yayınları, Ankara, 2018, s. 814.  37 Kişilik hakkı kavramına ilişkin doktrinde çeşitli tanımlar yapılmıştır. Buna göre; Dural, kişinin toplum içindeki saygınlığını ve kişiliğini serbestçe geliştirmesini sağlayan değerler üzerindeki hak şeklinde tanımlanmıştır. DURAL/ÖĞÜZ, s. 112; Oğuzman ise insanın insan olması  hasebiyle  ayrılmaz  bir  biçimde  sahip  olduğu  hakları  şeklinde  tarif  etmiştir. OĞUZMAN/SELİÇİ/OKTAY-ÖZDEMİR, s. 168; Helvacı, kişiliği oluşturan değerlerin tümü üzerindeki hak olarak ifade etmiştir. HELVACI, Serap, Gerçek Kişiler, Legal Yayınları, 8. Bası, İstanbul, 2017, s. 101. 104İstanbul Medeniyet Üniversitesi Hukuk Fakültesi Dergisi VI/10 ölümden sonra sona ereceğini savunmaktadır. Diğer bir görüş ise, bu hakların sınırlı da olsa devam edeceği görüşündedir.  Ölüm sonrası hatırayı koruma olarak kabul edilen ilk görüşe göre TMK m. 28/1 hükmünün lafzı  kişilik… ölümle sona erer  düzenlemesi açıkça ölüm olayının gerçekleşmesiyle kişilikle birlikte kişilik üzerindeki değerlerin de sona  ereceğini  ifade  etmektedir.  Türk/İsviçre  hukukunda  baskın  olan  bu görüşe göre, ölen kimsenin kişiliği ortadan kalkmakta ise de, yakınları ölen kimseye  yönelik  davranışlardan  zarar  görüyorsalar  dolaylı  olarak  ölen kimsenin kişilik değerleri koruma altına alınır.  Ölüm sonrası kişiliğin korunmasını savunan ve Almanya da baskın olan görüşe  göre  ise  hukuk  düzeni  kişiyi  ölümden  sonra  da  kişilik  hakları kapsamında doğrudan doğruya korumalıdır.  A.  Hatırayı Koruma Doktrini  Hatırayı  Koruma  Doktrini ni  savunan  yazarların  dayanak  noktası doğrudan doğruya TMK m. 28/1 in açık yorumudur. Kişiliğin ölümle sona ermesinin sonucu olarak kişi ölüm anı ile beraber artık hak ehliyetini kaybeder. Bu durumda ölen kişi ne hak sahibi olabilir ne de borç altına girebilir. Hak ehliyetinin  usul  hukukundaki  yansıması  olan  taraf  ehliyeti  de  ortadan kalkacaktır. Bu durumda, bir kimse ölümünden sonra kişiliğine yapılan saldırılara karşı kişiliğini bizzat kendisi koruyamaz ve kimse onun vekili olarak saldırıda bulunana karşı dava açamaz.  Ancak, hatırayı koruma doktrini ölen kimseyi tamamen de korumasız bırakmamıştır. Bu görüşe göre, ölen kimsenin yakınları ölenin bazı kişilik değerlerine yapılan saldırı sonucunda saygı duygularının zedelenmesinden dolayı  bizzat  kendi  adlarına  kişilik  değerlerinin  korunması  için  dava açabilirler. Zira, ölenin kişilik hakkına yapılan saldırı çoğu zaman ölenin yakınlarının kişilik değerlerine de bir saldırı teşkil etmiş olur. Bu kimseler, söz konusu haklarını korumak için MK m. 24/1 e başvurabilirler. Bunun sonucu olarak ölen kimsenin yakınları kendi kişilik değerlerini doğrudan  38 HELVACI, Serap, Gerçek Kişiler, Legal Yayınları, 8. Bası, İstanbul, 2017, s. 32. 39 GEZDER, s. 207.  40 AYAN, Mehmet/AYAN, Nurşen, Kişiler Hukuku, Seçkin Yayıncılık, 8. Baskı, Ankara, s. 49.  41 Özel ceset üzerindeki hakkın niteliği konusunda tartışmaların olduğunu ama doktrindeki baskın görüşün ceset üzerinde doğrudan ölen kişinin değil yakınlarının kişilik hakkı olduğudur. Bir başka deyişle ceset üzerindeki korumayı oluşturan değerler yakınlarının ölene karşı besledikleri hürmet ve saygıdır. Ölen kişi artık toplumun bir üyesi bir ferdi değil ve kişiliği bulunmadığından ceset üzerinde bir hakkının olduğundan da bahsedilemez. ÖZEL, Çağlar,  Medeni Hukuk Açısından Ölüm Anının Belirlenmesi ve Ceset Üzerindeki Hakka İlişkin Bazı Düşünceler , Ankara Üniversitesi Hukuk Fakültesi Dergisi, C. 51, S. 1, Mart 2002, ss. 4377, s. 60.  42 HELVACI, Serap, Gerçek Kişiler, Legal Yayınları, 8. Bası, İstanbul, 2017, s. 191 vd.; OĞUZMAN/SELİÇİ/OKTAY-ÖZDEMİR, s. 164.    105UÇAK/Kişisel Verilerin Ölümden Sonra Korunması korumakla birlikte ölenin bazı kişilik değerlerini ise dolaylı olarak korumuş olacaklardır.  Bu görüşü savunan yazarlara göre, bu doktrin genel hukuk prensipleriyle uyumludur. Zira, ölenin yakınlarının kendi kişilik değerlerine dayanarak ölen kişinin kişiliğini dolaylı olarak koruması MK m. 24 ün uygulanmasından başka bir şey değildir. Bu görüş sayesinde, ölen kimselerin kişiliğini korumak için ölümden sonra yeni bir hukuki kişilik oluşturulmasına gerek yoktur.  Bu  doktrinin  en  çok  eleştirilen  yanı,  ölenin  yakınlarının  harekete geçmemesi ya da herhangi bir yakının olmaması durumunda ölenin korumasız kalacağı düşüncesidir.  Hatırayı koruma doktrinini savunanlarca söz konusu eleştiri  yerinde  görülmemektedir.  Zira,  ölümle  birlikte  kişilik  sona ereceğinden ölen kişi artık insan değildir ve bu nedenle ihlal edilen bir kişilikten ve korumasız kalan bir kişiden bahsedilemez.  B.  Ölüm sonrası Kişiliğin Korunması Teorisi Ölüm sonrası kişiliğin korunması görüşüne göre, kural olarak ölümle kişilik sona erse de kişiliği oluşturan bazı değerlerin korunması hakkı ölümden sonra da devam etmektedir. Bu durumda ölenin kişilik hakkı ölümden sonra sınırlı da olsa devam edecektir. Hatemi kural olarak kişiliğin ölümle sona ereceğini  ifade  etse  de  insan  onurunun  ölümle  sona  ermeyeceğini  ifade etmektedir. Alman hukukçular da Anayasa da güvence altına alınan insan onuru  hakkına  dayanarak  bu  hakka  yönelik  olarak  yapılan  saldırılarda devletin tek tek her bireyin onurunu koruma yükümlülüğü altında olduğunu ifade etmişlerdir. Serozan ise ölüm sonrası kişiliğin korunması görüşüne daha  yakın  durmakta  ve  kişilik  hakkını  koruyan  davaların  tümünü  ölen kimsenin mirasçılarının açabileceğini kabul etmektedir.   43 GEZDER, s. 215.  44 Ölüm ile bir kimsenin yaşamı ve bununla birlikte kişiliği son bulsa da, ölenin bazı menfaatlerinin devam edeceğine ilişkin daha detaylı bilgi için bkz. SPERLING, Daniel, Posthumous  Interests-Legal  and  Ethical  Perspectives,  Cambridge  University  Press, Cambridge 2008, s.14.  45 İnsan onuru kişiye bağımlı haklardan olduğundan bunun korunması mirasçılarına da geçmez. Bu nedenle insan onuru hakkının korunması Devlet tarafından sağlanmalıdır. HATEMİ, Hüseyin, Kişiler Hukuku, Onikilevha, Güncellenmiş 8. Bası, 2020, s. 86. 46 Alman Anayasa Mahkemesi vermiş olduğu  Mephisto  kararında Alman Anayasası m. 1 e dayanarak ölen kişinin onurunun anayasal bir hak olduğunu kabul etmiştir. BVerfG, Beschluss der 1. Kammer des Ersten Senats vom 05 April 2001, BvR 932-94. Söz konusu karar için bkz. https://www.bundesverfassungsgericht.de/e/rk10405_1bvr294.html (E.T.: 10.01.2021). 47 HATEMİ, s. 86; ÖZEL, s. 62; İNCE AKMAN, Nurten,  Mirasbırakanın Dijital Bilgilerinin Mirasçılara Geçişi (Dijital Tereke), İnönü Üniversitesi Hukuk Fakültesi Dergisi, C. 9, S. 2, 2018, s. 540.  48  Yalnızca  manevi  tazminat  davasını  ölen  kişi  sağlığında  ileri  sürmediği  takdirde açılamayacağını ancak bu kuralın da günümüz koşullarında uygulanmaması gerektiğini amaca uygun sınırlama yöntemini kullanarak manevi tazminat davasını da açabilmeleri gerektiğini savunmuştur. SEROZAN, Rona, Medeni Hukuk- Genel Bölüm/Kişiler Hukuku, Vedat Kitapçılık, İstanbul, 2017, s. 478.  106İstanbul Medeniyet Üniversitesi Hukuk Fakültesi Dergisi VI/10 Bu  görüşe  göre,  kişinin  öldükten  sonra  kişilik  haklarına  bir  saldırı gerçekleşmeyeceğine  ilişkin  güveni  de  kişilik  hakkını  oluşturur.  Zira, öldükten sonra kişiliğine bir saldırı gerçekleşebileceğini düşünen bir kimse kişiliğini serbestçe geliştiremez. Örneğin, bir sosyal medya uygulamasında kendisi ve yakın arkadaşları ile sınırlı kalmak kaydıyla paylaşımlarda bulunan bir  kişinin  bu  hesabını  öldükten  sonra  üçüncü  kişilere  paylaşılabileceği korkusuyla paylaşımda bulunmaması buna örnek gösterilebilir.  Ölüm sonrası kişiliğin korunması hakkının ne kadar süre için geçerli olacağı doktrinde tartışılmıştır. Kesin ve net bir sürenin belirlenmesi doktrinde kabul edilmemektedir. Hakim, somut olayın özelliklerine bakarak, ölen kişinin hatırasının  korunması  ile  üçüncü  kişilerin  menfaatini  karşılaştırıp  karar vermelidir. Zira, zamanın geçmesiyle ölen kişinin hatırasının korunmasının önemi azalıp üçüncü kişilerin menfaati artacaktır.  Ölüm sonrası kişiliğin korunması doktrininde ölen kişinin kişilik hakkı devam ettiğinden açılacak davada doğrudan ölen kişinin kişiliğinin korunması esastır. Ancak, söz konusu korumadan yararlanabilmek veya kullanmak için bir üçüncü kişiye ihtiyaç vardır. Zira ölüm olayı gerçekleştiği andan itibaren ölü  artık  kendisini  savunamayacağından  onun  adına  bir  başkası  kişiliğin korunması için talepte bulunmalıdır.  Bu  nedenle  doktrinde  ölenin  haklarını  onun  adına  koruyacak  kişinin belirlenmesinin ne şekilde olacağı sorunu gündeme gelmektedir. Buna göre ölen kişinin sağlığında bir kişiyi yetkili olarak belirleyebilmesidir. Ya da hatırayı  koruma  doktrinine  kıyasla  ölen  kişinin  yakınları  ölen  kişinin kişiliğinin korunması amacıyla dava açabilmelidir. Ya da temsil kayyımlığı kurumunun bu olayda  uygulanabileceği ifade edilmiştir. Zira, TMK m. 426 ya göre, ergin bir kişi, hastalığı, başka bir yerde bulunması veya benzeri bir sebeple ivedi bir işini kendisi görebilecek veya bir temsilci atayabilecek durumda değilse vesayet makamı resen temsil kayyımı atayabilecektir. Buna göre ölen kişinin kişiliğinin korunmasında vesayet makamı resen harekete geçmeli ve bir temsil kayyımı belirlemelidir.   49 GEZDER, s. 215.  50 PETEK, s. 90.  51 GEZDER, s. 216.  52 TMK M. 426 A. Kayyımlığı Gerektiren Haller ana başlıklı I. Temsil alt başlıklı hükmünde;  Vesayet makamı, aşağıda yazılı olan veya kanunda gösterilen diğer hâllerde ilgilisinin isteği üzerine veya re'sen temsil kayyımı atar: 1. Ergin bir kişi, hastalığı, başka bir yerde bulunması veya benzeri bir sebeple ivedi bir işini kendisi görebilecek veya bir temsilci atayabilecek durumda değilse, 2. Bir işte yasal temsilcinin menfaati ile küçüğün veya kısıtlının menfaati çatışıyorsa, 3. Yasal temsilcinin görevini yerine getirmesine bir engel varsa. 53Vesayet makamı TMK m. 414 uyarınca kişinin öncelikle eşini veya yakın hısımlarından birini bu göreve atamalıdır. Ancak, kanunda haklı sebeplerin buna engel olmaması gerektiği ifade edilir. Örneğin, ölen kişinin bizzat eşi ölenin kişiliğine saldırıda bulunuyorsa bu durumda menfaat çatışması söz konusu olacağından hakim bu kişiyi temsil kayyımı olarak atayamaz. GEZDER, s. 217.   107UÇAK/Kişisel Verilerin Ölümden Sonra Korunması Ölüm sonrası kişiliğin korunmasına değinen Hatemi ye göre ise, ceninin kişiliğinin doğumdan önce oluşumunun kabul edilmesi ve bu kişiliğin devlet tarafından korunmasındaki pratik yarar gibi, ölen kimsenin insan onuruna ilişkin  haklarını  da  devlet  makamı  tarafından  korunması  gerekir.  Bu kapsamda devlet makamı ölen kişi adına yasal temsilci sıfatıyla hareket etmeli ve açılacak tazminat davalarının sonucunda mirasçılar yararına değil, bir hayır kurumu  yararına  özel  bir  para  cezası  niteliği  taşıyacak  manevi  tazminat isteminde bulunmalıdır.  Ölüm sonrası kişiliğin korunması teorisini eleştirenler bu kurumun hiçbir kanuni dayanağının olmamasıdır. TMK m. 28/1 hükmü kişiliğin ölümle sona ereceğini söylemektedir. Bu hükümden de anlaşılacağı üzere ölene hiçbir kişilik hakkının tanınmamalıdır.  Oysa, bu teoriyi savunanlar ölenin kişiliğinin korunması meselesinde sadece TMK m. 28/1 e bakılmaması gerektiğini tüm hukuk düzeninin ölen kişinin  haklarına  bakışını  genel  olarak  değerlendirmek  gerektiğini savunmaktadırlar. Buna göre, eğer yürürlükteki hukuk düzeni ölene bazı menfaatler tanımışsa bu durumda ölüm sonrası kişiliğin korunması konusunda da pek ala koruma sağlanabileceğini göstermektedir. Örneğin, fikri hakların korunmasında  eser  sahibinin  manevi  hakları  ölümden  sonra  da  devam edebilmektedir (FSEK m. 19/85/86)57. Ya da ölenin cesedinin ne şekilde kullanılacağına ilişkin sağlığındaki isteklerine uyma yükümlülüğü de bunun bir göstergesi olarak kabul edilmelidir. Ancak, hatırayı koruma doktrinini savunanlar  bunların  hiçbirinin  ölüm  sonrası  kişilik  hakkının  doğrudan korunacağına ilişkin bir ispat teşkil etmeyeceğini söylemektedirler.  Ölüm sonrası kişiliğin korunması teorisine ilişkin bir diğer eleştiri ise, TMK m. 28 uyarınca kişiliğin sona ermesi hak ehliyetini sona erdireceğinden, bununla bağlantılı olarak da taraf ehliyeti de sona ermelidir. Bu nedenle bir üçüncü kişi ölen kişi adına TMK m. 24 hükümleri uyarınca dava açamaz. Yürürlükteki hukukumuz açısından bu durum kabul edilemez.  Kanaatimizce  ölen  kişinin  kişilik  hakkının  korunması  yürürlükteki hukukumuz bakımından ve Kanun un açık lafzı gereği mümkün değildir.  54 HATEMİ, s. 86; ÖZEL, s. 63.  55 GEZDER, s. 217. 56 GEZDER, s. 218. 57 Eser sahibinin ölümünde manevi haklarının sona ermeyip devam ettiği kabul edilmektedir. Bu hakları kullanma yetkisinin kime ait olacağı Kanunda belirli bir sırada düzenlenmiştir. Buna göre, öncelikle bu hakları kullanma yetkisini eser sahibi yapacağı bir ölüme bağlı tasarrufla belirleyebilir. Böyle bir işlem yoksa bu yetki vasiyeti tenfiz memuruna, vasiyeti tenfiz memuru da belirlenmemişse, eser sahibinin  sağ kalan eşine, çocukların ve mansup mirasçılarına, anababasına ve son olarak kardeşlerine aittir. Ancak, söz konusu hak eser sahibinin ölümünden itibaren 70 yıllık süreyle sınırlandırılmıştır. KILIÇOĞLU, Ahmet, Fikri Hakların İhlalinde Hukuksal Koruma Yolları (Sınai Haklarla Karşılaştırmalı Olarak), TBB Dergisi, S. 54, 2004, ss. 51-104, s. 54. 58 GEZDER, s. 218.  108İstanbul Medeniyet Üniversitesi Hukuk Fakültesi Dergisi VI/10 Ancak,  ölen  kimsenin  bazı  kişilik  değerlerinin  belirli  bir  süre  doğrudan korunması ve korumanın da gerek önceden ölen kişi tarafından belirlediği bir kişi ya da yakınları tarafından gerekse mahkemenin belirleyeceği bir temsil kayyımı  aracılığıyla  yürütülmesi  de  lege  feranda  olumlu  olacaktır.  Bu nedenle bu konu hakkında yeni bir yasal düzenlemenin yapılmasında yarar vardır.  C.  Ölen  Kişilerin  Kişilik  Hakkı  İhlalinden  Doğan  Tazminat Davaları TMK  m.  25/1 de  düzenlenen  kişiliği  koruyucu  davaların  açılması yukarıdaki tartışmalar doğrultusunda şekillenecektir. Buna göre ölen kimsenin yakınları, ölenin onur ve saygınlığına saldırıldığı ya da özel hayatına girildiği ya da başka bir davranışla kişilik değerlerine zarar verildiği durumlarda, ya hatırayı koruma doktrini kapsamında ya da ölüm sonrası kişiliğin korunması teorisi çerçevesinde koruyucu davaları açabilecektir. Burada dikkat edilmesi gereken husus, bu davaları açma hakkına sahip olanlar ölenin mirasçıları ile sınırlı değil ölenin yakınlarıdır. Bu kimseler yalnızca ekonomik değer teşkil etmeyen TMK m. 25 te belirtilen ölen kimsenin kişiliğini koruyan davaları açabilirler.  Tazminat  davası  ise  tazminat  hukuku  kuralları  çerçevesinde incelenmelidir. Buna göre maddi bir nitelik taşıyan tazminat hukukunda bu davaları yalnızca mirasçılar açabilir. Kişiliğe saldırı sonucunda maddi bir zarar ortaya çıkmış ise mirasçılar doğal olarak maddi tazminat davası açabilirler. Zira, kişiliğe bağlı parasal değeri olan unsurlar mirasçıların talep etme hakları vardır.   Bu  konuda  tartışılan  mesele  manevi  tazminat  davası  konusunda  öne çıkmaktadır. Ölen kimsenin sağlığında kişiliğine yapılan saldırı sonucunda manevi bir zarar ortaya çıkmışsa mirasçıların bu söz konusu manevi zararı ölüm olayı gerçekleştikten sonra tazminat talebinde bulunabilecekler midir? TMK M. 25/4 hükmüne göre   Manevi tazminat istemi, karşı tarafça kabul edilmiş  olmadıkça  istenemez,  mirasbırakan  tarafından  ileri  sürülmüş olmadıkça mirasçılara geçmez.  Bu hükümden anlaşıldığı üzere, kural olarak manevi tazminat alacakları mirasçılara geçmez. Ancak, ölen kişi sağlığında manevi tazminat isteme iradesini açıklamış ise mirasçıları manevi tazminat davası açabilirler. Ölen kişinin tazminat isteme iradesi herhangi bir şekle bağlı  59 ÖZEL, s. 63.  60 ÖZEL, s. 69.  61 Yakın kavramının ne olduğu konusu açıklığa kavuşturmak gerekir. Yakınlık, mirastaki sıraya göre değil, ölen kişi ile arasında var olan ilişkinin düzeyine göre belirlenmelidir. Buna göre uzak bir akrabanın ölen kişinin hayatında destekçisi ve ölmeden önce de bakıcılığını yaptığını düşünürsek bu kişi ölenin yakın akrabası olarak kabul edilebilir. Aynı zamanda kan bağı olmayan arkadaşlar yahut aynı evi paylaşan sevgililerde  yakın  sıfatına girerler.  ÖZEL, s. 68.  62 PETEK, s. 41.  63 OĞUZMAN/SELİÇİ/OKTAY-ÖZDEMİR, s. 238.    109UÇAK/Kişisel Verilerin Ölümden Sonra Korunması değildir. Bu nedenle bu iradesini dava açma şeklinde gösterebileceği gibi dava açacağını gösteren her hangi bir tutum, davranış veya sözle de göstermesi yeterlidir. Ancak Hatemi, bu irade beyanının faile veya failin temsilcisine yöneltilmiş olması gerektiğini savunmaktadır.  III.  Ölen Kişilerin Kişisel Verilerinin Korunması Yukarıda  bahsedilen  ölen  kişilerin  kişilik  haklarının  korunması tartışmaları çerçevesinde ölen kişilerin kişisel verilerinin ne derecede ve ne şekilde korunacağı önem arz eden bir meseledir. Zira, günümüzde internet teknolojisinin gelişmesi ile birlikte çok büyük miktarda kişisel veri çevrimiçi olarak işlenmektedir. Bu durum milyarlarca  dijital yerli  (digital native) olarak anılan kişilerin sayısını arttırmış ve bu kişiler dijital ortamda kendi kimliklerini  de  oluşturmuşlardır.    İnternet  ortamında  kişisel  verilerini paylaşan ve hatta internet ortamında kendi kişisel kimliklerini oluşturan bu kimselerin kişisel verileri ölümlerinden sonra ne olacağı tartışma konusudur.  Günümüz  insanları  ölümlerinden  sonra  kişisel  verilerinin  ne  şekilde kullanılacağı  konusunda  onların  talep  ve  istekleri  doğrultusunda  hareket edilmesini isteyebilirler. Onların kişilik haklarını koruma yetkisine dolaylı veya doğrudan yetkili olan yakınları bu kimselerin kişisel verilerini koruma konusunda nasıl hareket edecekler? Yahut, kişisel verilerin öldükten sonra ne şekilde kullanılacağı ile ilgili ölen kişinin istekleri ile bu kimsenin ailesinin, arkadaşlarının  daha  doğrusu  yakınlarının  menfaatleri  veya  çıkarları çatıştığında  ne  yapılacaktır?  Bu  konular  güncel  mevzuatımızda  yer almamaktadır.  GVKT nin 27. resitalinde ise, ölen kişilerin kişisel verilerinin korunmasının bu Tüzük kapsamında olmadığı ifade edilmiştir. Ancak üye devletlere bir takdir yetkisi tanınarak, ölen kişilerin kişisel verilerine ilişkin iç hukuklarında özel düzenlemeler yapabilme yetkisi verilmiştir. Şimdi, bu hususları daha detaylı bir şekilde ele alalım.   64 OĞUZMAN/SELİÇİ/OKTAY-ÖZDEMİR, s. 238; PETEK, s. 41; HATEMİ, s. 79; EREN, s. 813.  65 EREN, s. 813. 66 HATEMİ, s. 80.  67  Digital native  dijital çağda doğmuş olan ve sürekli olarak dijital bilgi akışına maruz kalan günümüz gençleridir. Bu konu hakkında detaylı bilgi için bkz. DİNGLİ, Alexei/SEYCHELL, Daylen,  The New Digital Natives Cutting the Chord , Springer- Verlag Berlin Heidelberg, 2015, s. 9-10.  68 HARBİNJA, Edina,  Does the EU Data Protection Regime Protect Post-Mortem Privacy and What Could Be The Potential Alternatives? , SCRIPTed, 2013, vol. 10, no. 1, pp. 19-38. (Çevrimiçi)  https://script-ed.org/article/eu-data-protection-regime-protect-post-mortemprivacy-potential-alternatives/ (E.T.: 27.11.2020).     110İstanbul Medeniyet Üniversitesi Hukuk Fakültesi Dergisi VI/10 A.  Türkiye de Ölen Kimselerin Kişisel Verilerin Korunması  Ölen kişilere yönelik kişilik değerlerine saldırı halleri farklı şekillerde tezahür edebilir. Bunlar kimi zaman kişinin onur, şeref ve haysiyetine saldırı şeklinde olabileceği gibi, iftira, karalama ya da cesede saygısızlık şeklinde de olabilir. Çalışmamız ölen kişilerin özel hayatının gizliliğinin ve hatta bunun da ötesinde kişisel verilerinin ne şekilde korunacağına ilişkindir.  1-  KVKK da  Ölen  Kimselerin  Kişisel  Verilerinin  Korunması Meselesi  Türk Hukukunda, 6698 sayılı KVKK m. 3/1-(ç) bendinde ilgili kişi, kişisel verisi işlenen gerçek kişi olarak tanımlanmıştır. Aynı maddenin (d) bendinde ise kişisel veri tanımı yapılırken  …gerçek kişiye ilişkin her türlü bilgi…  ifadesi kullanılmıştır. Kanunun koruma altına aldığı gerçek kişinin sağ olup olmayacağı hakkında ise herhangi bir düzenlemeye yer verilmemiştir.  Bu nedenle akla gelecek ilk soru bir kimsenin sağlığında işlenen kişisel verileri ölümünden  sonra  da  KVKK  kapsamında  korunması  gerekip gerekmeyeceğidir.  TMK  m.  28  gereğince  kişilik  ölümle  sona  erer.  Bu  açıdan değerlendirildiğinde ölümle hak ehliyetini kaybedecek kişinin hukuki anlamda kişi olma vasfı da ortadan kalkacaktır. KVKK da ise ilgili kişi kapsamına gerçek kişiler alınmıştır. Bu nedenle de KVKK kapsamında ölen kimse ilgili kişi olarak korunamaz. Bu husus,  Ölü kişilerin verilerine yakınlarının erişim talebi hakkında Kişisel Verileri Koruma Kurumu nun 18.09.2019 tarihli ve 2019/273 sayılı Karar Özeti nde  talep edilen kişisel verilerin talep eden gerçek kişiye ilişkin olmaması ve ölmüş kişiye ait olması sebebiyle talebin, KVKK nın  11.  maddesi  kapsamında  değerlendirilmeyeceği,  kanısına varıldığından bu hususta 6698 sayılı KVKK kapsamında yapılacak bir işlem olmadığı  şeklinde belirtilmiştir.    69 AYAN/AYAN, s. 171; ARPACI/Abdülkadir, Kişiler Hukuku (Gerçek Kişiler), Beta, Gözden Geçirilmiş ve Genişletilmiş 2. Bası, İstanbul, 2000, s. 183. 70 Ölen kimselerin medeni hukuk kapsamında gerçek kişi olarak değerlendirilemeyeceğinden bu kimselere ilişkin veriler kural olarak veri koruma yasaları kapsamında koruma altına alınmaz. ARTICLE 29 DARA PROTECTION WORKING PARTY, Opinion 4/2007 on the Concept of Personal Data, Brussels, 2007, s. 22; YÜCEDAĞ, Nafiye,  Medeni Hukuk Açısından Kişisel Verilerin Korunması Kanunu nun Uygulama Alanı ve Genel Hukuka Uygunluk Sebepleri , İÜHFM, C. LXXV, S.2, 2017, ss. 765-790, s. 766. 71 Söz konusu Kurul Kararında, ölü bir kişinin eşi, yasal mirasçı sıfatıyla eşinin sağlığında tedavi gördüğü klinikten tüm medikal ve diğer bilgilerini talep etmesi üzerine kliniğin bu bilgilerini sağ kalan eş ile paylaşmaması sonucunda Kuruma başvurmuştur. Kurum kararında  6698 sayılı Kişisel Verilerin Korunması Kanununun (Kanun) 3 üncü maddesinde ilgili kişinin  kişisel verileri işlenen gerçek kişi  olarak tanımlandığı, 4721 sayılı Türk Medeni Kanununun 28 inci maddesinde ise kişiliğin, çocuğun sağ olarak tamamıyla doğduğu anda başladığı ve ölümle sona erdiği hükmünün yer aldığı, Kanunun 11. maddesine göre ilgili kişinin kendisi ile ilgili kişisel veriler hakkında bilgi talep edebileceği, hususları bir bütün olarak değerlendirildiğinde; talep edilen kişisel verilerin talep eden gerçek kişiye ilişkin olmaması ve ölmüş kişiye ait olması   111UÇAK/Kişisel Verilerin Ölümden Sonra Korunması Bu  durum  veri  sorumlusunun,  hukuka  uygun  olarak  işlediği  kişisel verilerin,  ilgili  kişinin  ölümünden  sonra  kişisel  veri  olarak nitelendirilemeyeceğinden  6698  sayılı  Kanun  kapsamında  yer  alan yükümlülüklerden kurtulması anlamına gelmektedir. Zira, 6698 sayılı KVKK m. 2 de belirtildiği üzere kişi yönünden koruma kapsamına aldığı kişiler yalnızca gerçek kişilerdir. Böylece, bir işverenin işçisinin, perakende satış yapan bir şirketin müşterilerinin, internet hizmet sağlayıcısının üyelerinin ve kullanıcılarının kişisel verilerini bu kimselerin sağlığında işlerken 6698 sayılı Kanunda yer alan yükümlülüklere uymak zorunda olmalarına rağmen, söz konusu ilgili kişilerin ölümü üzerine adeta azat edilecekler ve 6698 sayılı Kanun a tabi olmaksızın bu verileri istedikleri şekilde kullanabileceklerdir.  Bu durum, özellikle ciddi miktarda kişisel veri işleyen internet hizmet sağlayıcıları ve sosyal medya şirketlerine sınırsız bir takdir yetkisi tanımak demektir. Şüphesiz ki bu şirketler ölüm sonrası kişisel verilerin korunması hususunda bireylerin kişilik değerlerini koruma kaygısını ikinci planda tutarak kendi  iş  ihtiyaçlarına  ve  ekonomik  çıkarlarına  en  uygun  politikaları benimseyeceklerdir. Örneğin, Facebook şirketi bir kimsenin ölümü halinde mirasçılarının ve yakınlarının hesabına girmesine veya söz konusu hesabın kapatılmasına aksi ölen kişi tarafından belirtilmemiş ise izin vermemekte, ancak  bu  kimselerin  talebi  üzerine  hesaplarının  anı  hesabı  haline dönüştürüleceğini ifade etmektedir. Anı hesabına dönüştürülen bir hesaptaki içerik ve fotoğraflar söz konusu şirket var olduğu sürece üçüncü kişiler tarafından görülebilecektir. Google şirketi ise, kullanıcılarının hesaplarının içeriklerine  ulaşılması  ve  bunların  kullanılması  noktasında  mirasçılar  ve yakınlarla iş birliği yapabileceğini, ancak şifreleri veya diğer giriş bilgilerini kimseyle paylaşmayacaklarını ifade etmektedir.  Oysa,  Kişisel  Verilerin  Korunması  Hukuku nun  temel  amacı  ilgili kişilerin başta özel hayatın gizliliği olmak üzere insan onuru, kişiliği serbestçe  sebebiyle talebin, Kanunun 11. maddesi kapsamında bir talep olarak değerlendirilmeyeceği, kanısına varıldığından bu hususta 6698 sayılı Kanunun kapsamında yapılacak bir işlemin olmadığına   hükmetmiştir.  Söz  konusu  karar  için  bkz. https://www.kvkk.gov.tr/Icerik/6710/2019-273  E.T. 20.12.2020.  72 HAMUL AK, Ondrej/ KOCHARYAN, Hovsep/ KERİKMAE, Tanel,  The Contemporary Issues of Post-Mortem Personal Data Protection in the EU After GDPR Entering into Force,  Project: The Advent, Pitfalls and Limits of Digital Sovereignity of the European Union, July- 2020, s. 2. 73  Ayrıntılı  bilgi  için  bkz.  https://tr-tr.facebook.com/help/contact/651319028315841  (E.T: 12.01.2021). 74  Google ın  bu  husus  hakkındaki  açıklaması  için  bkz. https://support.google.com/accounts/troubleshooter/6357590?hl=tr (E.T: 12.01.2021). Antalya Bölge Adliye Mahkemesi 6. H.D. nin 13/11/2020 tarihli kararı bu hususta önemli bir tartışmayı gündeme getirmiştir. Daire nin vermiş olduğu karara göre ölen kimsenin e-posta adresi- dijital cüzdanları ve sosyal medya hesapları gibi değerleri de günümüzde artık maddi bir değer teşkil ettiği ve bu nedenle kişinin terekesine dahil olduğu ifade edilmiş ve mirasçıların bu hesaplara erişebileceğine  karar  verilmiştir.  Antalya  BAM  6.HD,  E.  2020/1149,  K.  2020/905,  T. 13.11.2020 karar için bkz. www.lexpara.com.tr (Erişim Tarihi: 08.01.2021). 112İstanbul Medeniyet Üniversitesi Hukuk Fakültesi Dergisi VI/10 geliştirme, inanç ve fikir özgürlüğü gibi birçok temel hak ve özgürlüğü korumaktır. İlgili kişi ölümünden sonra, kişisel verilerinin veri sorumluları tarafından  serbestçe  kullanılacağını,  süre  sınırı  olmaksızın  muhafaza edileceğini ve üçüncü kişilere aktarılacağını bilmesi bu kimsenin kişiliğini serbestçe geliştirmesine müdahale teşkil eder.  Örneğin, bir kimse sosyal paylaşım siteleri aracılığıyla üçüncü kişiler ile yapmış  olduğu  konuşmaların  veya  yapmış  olduğu  internet  hareketlerinin ölümünden sonra da bir kimse tarafından ele geçirilmesini ve üçüncü kişilere aktarılmasını istemeyebilir. Ya da bir bankanın zengin bir işadamının veya tanınmış bir film oyuncusunun malvarlığını onun ölümünden sonra serbestçe açıklanması  kişisel  verilerin  korunması  hukukunda  korunması  amaçlanan menfaatlerin zedelenmesine neden olur.  Ayrıca,  kimi  durumlarda  ölen  kimsenin  kişisel  verilerinin  serbestçe yayınlanması ve açıklanması ve özellikle bu veriler kullanılarak o kimseye iftira atılması ya da saldırılması o kimsenin yakınlarına da manevi yönden zarar verebilir. Bu durumda, ölen kimsenin kişisel verilerini koruyan özel ve etkili mekanizmanın olmamasından dolayı bu kimsenin yakınları da zarar görecektir.  Bu  nedenle,  KVKK da  ölen  kişilerin  kişisel  verilerinin  korunmasına ilişkin özel bir düzenleme yapılması ve veri sorumlularının bu veriler üzerinde serbestçe tasarruf edebilme imkanının sınırlandırılması de lege ferenda olarak düzenlenmesi  gerekmektedir.  Bu  kapsamda  diğer  AB  ülkelerindeki  veri koruma  yasalarındaki  ölen  kişilere  ilişkin  düzenlemeler  de  göz  önünde tutularak ölüm sonrası kişisel verilerin korunması sağlanmalı ve uygulamada yaşanan veya yaşanabilecek sorunların önüne geçilmelidir. Bu çerçevede, bir kimsenin ölümünden sonra belirli bir süre daha KVKK daki hakları devam edebilir. Ölen kişi yerine bu hakları kullanma yetkisi sağlığında yapacağı ölüme bağlı bir tasarruf ile belirlediği bir kişiye, böyle bir belirlemenin olmaması durumunda mirasçılarına veya yakınlarına verilebilir.  Burada son olarak ifade edilmesi gereken husus, bazı durumlarda ölmüş kişilerin kişisel verileri yaşayan bir gerçek kişiyle de ilişkili olabilir. Örneğin, ölen bir kimsenin  Whatsapp yazışmaları  her ne kadar ölen kişiyi ilgilendirse  75 Kişisel verilerin korunması hukuku ile korunması amaçlanan menfaatlerin başında kişinin özel hayatının gizliliği, insan onuru ve kişiliğin serbestçe geliştirilmesi gelmektedir. Bu konu hakkında ayrıntılı bilgi için bkz. KAMA-IŞIK, s. 206 vd. 76 HAMUL AK/ KOCHARYAN/ KERİKMAE, s. 5. 77 AB ülkelerinin birçoğunun veri koruma yasalarında bu ve buna benzer düzenlemeler mevcuttur. Bu hususta ayrıntılı bilgi bu çalışmanın  B. GVKT ve Üye Devletlerin Veri Koruma Yasalarında Ölen Kimselerin Kişisel Verilerinin Korunması  başlığı altında ele alınmıştır. 78 Bu konuda Aksoy un verdiği örnek ise, ölmüş bir kimsenin hemofili hastası olduğuna ilişkin bilgi, o kimsenin altsoyunun da aynı hastalığı taşıdığı bilgisine ulaştıracağından söz konusu bilgi veri koruma yasaları kapsamında korunmalıdır. AKSOY, s. 21; WORKING PARTY, The Concept of Personal Data, s. 22.   113UÇAK/Kişisel Verilerin Ölümden Sonra Korunması de konuşmanın karşı tarafı için de kişisel veri olarak nitelendirileceğinden kişisel verileri koruma hukuku kapsamında koruma altında olmalıdır. Bu açıdan, söz konusu veriler 6698 sayılı KVKK kapsamında korunmaya devam edecektir.  2-  Kişiliğin  Korunması  Çerçevesinde  Ölen  Kişilerin  Kişisel Verilerinin Korunması Özel  Kanun  olan  KVKK da  ölen  kişilere  ilişkin  bir  düzenlemenin olmaması  nedeniyle,  kişiliğin  korunmasına  ilişkin  genel  hükümler çerçevesinde  ölen  kimsenin  kişisel  verileri  korunabilecektir.  Yukarıda bahsedildiği  üzere  Türk-İsviçre  Hukuku nda  hakim  görüş  olan   hatırayı koruma doktrini  çerçevesinde ölen kimsenin kişisel verilerinin korunması sağlanabilir.  Buna  göre,  ölen  kişinin  kişisel  verilerinin  hukuka  aykırı  bir  şekilde işlenmesi, üçüncü kişilerle paylaşılması ve elde bulundurulması aynı zamanda ölen kimsenin yakınlarının da kişilik haklarını zedeliyor veya ölenin hatırasını zedeliyorsa bu takdirde ölen kimsenin yakınları bizzat kendi adlarına kendi kişilik değerlerine saldırı nedeniyle TMK m. 25/I uyarınca kişiliği koruyucu davalar açabilir. Böylece, dolaylı da olsa ölen kimsenin kişisel verilerinin sınırsızca kullanılmasının önüne geçilir.  Örneğin, yatırımları ve yardımseverliği ile meşhur olan bir kimsenin ölümü üzerine bu kimseyi kötülemek amacıyla hasımlarının bu kimseye ilişkin ceza mahkumiyetine ilişkin verilerini basın yoluyla ifşa etmesi durumunda bu kimsenin mirasçıları ve yakınları söz konusu kişisel verilerin hukuka aykırı olarak  ifşa  edilmesini  durdurabilir,  önleyici  tedbirler  alabilir.  Zira,  ölen kimsenin yakınları ölenin hatırasına saygı duyulmasını mahkemeden talep edebilir.  Böylece yakınların saygı duygusunun korunması sağlanarak dolaylı da olsa ölenin kişisel verilerinin hukuka aykırı ifşa edilmesi de korunmuş olacaktır.  De lege feranda olarak kabul ettiğimiz ölüm-sonrası kişiliğin korunması teorisi çerçevesinde ise kişisel verilerin işlenmesi doğrudan doğruya ölen kişinin insan onuru ve özel hayatının gizliliğini ihlal edecek boyutta ise, bu durumda  doğrudan  doğruya  ölen  kişinin  kişiliği  korunmalıdır.  Örneğin, üniversitede  öğrencileri  tarafından  çok  sevilen  bir  öğretim  üyesinin ölümünden sonra çıplak fotoğraflarının paylaşılması ya da yasak aşkı ile ilgili özel yazışmalarının yayınlanması durumu buna örnektir. Bu durumda, bu kimsenin mirasçıları veya yakınları her hangi bir itirazda bulunmasa dahi ölen kişinin insan onuru ve toplumdaki saygınlığının devlet tarafından doğrudan korunabilmesi gerekmektedir.  Zira, hukuk sistemimizde ölen kişilerin özel hayatının ve gizliliğinin korunmasına  ilişkin  özel  düzenlemeler  mevcuttur.  Örneğin  hasta  doktor  79 Bu konu hakkında yukarıda detaylı bilgi verildiği için bu kısımda detaya girilmemiştir.  114İstanbul Medeniyet Üniversitesi Hukuk Fakültesi Dergisi VI/10 arasındaki  ilişkide  Hasta  Hakları  Yönetmeliği  m.  21/3 te   ölüm  olayı, mahremiyetin bozulması hakkını vermez  düzenlemesi ile sağlık personelinin sır saklama yükümlülüğü hastanın ölümünden sonra da devam eder. Böylece, ölen kişinin kişisel verileri de bu hüküm uyarınca korunacaktır.  Bununla birlikte Fikir ve Sanat Eserleri Kanunu nun 85 inci maddesinde mektup, hatıra ve buna benzer yazılar bunları yazanların ölmüş olması halinde 19  uncu  maddenin  birinci  fıkrasında  sayılanların  muvafakati  olmadan yayınlanamayacağı ifade edilmiştir. Aynı şekilde 86 ıncı madde ise bir kimseyi tasvir eden resim ve portrelerin tasvir edilenin, tasvir edilen ölmüş ise yine 19 uncu maddede belirtilen kişilerin rızası ile teşhir veya umuma arz edilebileceği düzenlenmiştir. Söz konusu rıza şartı yazarın ve tasvir edilen kimsenin ölümünden itibaren 10 yıl boyunca aranmaktadır.  Bu düzenlemelere bakıldığında hukuk sistemimiz ölen kişilerin kişisel verilerinin doğrudan korunması ve buna ilişkin özel bir düzenleme yapılması hususuna kapı aralamaktadır.  B.  GVKT ve Üye Devletlerin Veri Koruma Yasalarında Ölen Kimselerin Kişisel Verilerinin Korunması Meselesi GVKT yürürlüğe girmeden önce gerek 95/46/EC sayılı Direktif te gerekse ulusal veri koruma mevzuatlarında ölen kimselerin kişisel verilerinin korunmasına ilişkin  herhangi bir düzenleme yoktu. Bu durum ölen kimselerin kişisel  verilerinin    ne  şekilde  korunacağına  ilişkin  tartışmaları  gündeme getirmişti.  Bu  tartışmalar  çerçevesinde,  ölüm  sonrası  kişisel  verilerin korunması,  bazı  kişilik  değerlerinin  kişiliğin  sona  ermesinden  sonra  da korunmaya devam edeceği görüşüyle paralel olarak savunulmuştur. Ayrıca, bir kimsenin ölümünden sonra hukuka aykırı bir şekilde kişisel verilerin işlenmesi,  açıklanması  ve  yayınlanması  kimi  durumlarda  ölen  kimsenin yakınlarına  manevi  zarar  verebileceğinden  ölüm  sonrası  kişisel  verilerin korunması gerektiğini ifade edilmiştir. Bu görüşü savunanlar GVKT nin yasalaşması  sürecinde  de,  söz  konusu  Tüzük te  ölen  kimselerin  kişisel verilerinin korunması için özel bir düzenlemenin yapılması gerektiğini ifade etmişlerdir.   80 Söz konusu düzenleme m. 21/3 te  ölüm olayı, mahremiyetin bozulmasını hakkını vermez  şeklinde ifade edilmiştir.. R.G. 01.08.1998, S. 23420, Hasta Hakları Yönetmeliği, (Çevrimiçi) https://www.mevzuat.gov.tr/Metin.Aspx?MevzuatKod=7.5.4847&MevzuatIliski=0&sourceXmlSearch=hasta%20haklar%C%B E.T.:01.10.2020. 81 WORKING PARTY, The Concept of Personal Data, s. 22. 82 FSEK m. 19/1:  Eser sahibi 14 ve 15 inci maddelerin birinci fıkralariyle kendisine tanınan salahiyetlerin kullanılış tarzlarını tesbit etmemişse yahut bu hususu her hangi bir kimseye bırakmamışsa bu salahiyetlerin ölümünden sonra kullanılması, vasiyeti tenfiz memuruna; bu tayin edilmemişse sırasiyle sağ kalan eşi ile çocuklarına ve mansup mirasçılarına, ana - babasına, kardeşlerine aittir.   83 HELVACI, s. 134. 84 HAMUL AK/ KOCHARYAN/ KERİKMAE, s. 4.   115UÇAK/Kişisel Verilerin Ölümden Sonra Korunması Ancak,  doktrindeki  bazı  yazarlar,  ölüm  sonrası  kişisel  verilerin korunması meselesini AB hukuku seviyesinde GVKT de özel bir hükümle düzenlenmesine gerek olmadığını, bu konunun üye devletin kendi takdirine bırakılması gerektiğini savunmuşlardır. Zira, her üye devletin tarihinin ve geleneklerinin getirdiği kendine özgü hukuk sistemi ve politikası vardır. Buna göre, kimi hukuk sistemleri ölüm sonrası kişiliğin korunmasına sıcak bakarken, kimi sistemlerde ise hukuk sistemi buna elverişli değildir. Bu nedenle, GVKT de tüm üye devletlerde uygulanacak tek bir özel düzenleme ile  ölüm  sonrası  kişisel  verilerin  korunması  meselesi  beraberinde  birçok sıkıntıyı da yanında getirecektir.  Kişisel  verilerin  korunmasının  altındaki  temeli  insan  hakkına dayandıran görüş yerine mülkiyet hakkını savunan görüş ise böyle özel bir düzenlemeye  gerek  olmadığı,  kişisel  verilerin  hukuka  aykırı  işlenip, saklanması ve kullanılması ayni bir hak teşkil edeceğinden bu hakkın ölüm sonrası da korunması gerektiğini ileri sürmüşlerdir.  Bu tartışmalar sonucunda, AB mevzuatlarında ölüm sonrası kişisel verilerin korunmasına ilişkin geliştirilmiş ortak bir yaklaşım oluşamamıştır. Bu nedenle GVKT resital 27 ölen kişilerin kişisel verilerinin korunmasını bu tüzük  kapsamında  değerlendirilip  değerlendirilmemesini  üye  devletlerin takdirine bırakmıştır. Buna göre üye devletler ölüm sonrası kişisel verilerin korunması  hususunda  hukuk  politikalarını  kendileri  belirlemişlerdir. Avusturya,  Belçika,  Finlandiya,  Almanya  ve  Hollanda  gibi  ülkeler  ölen kişilerin kişisel verilerinin korunmasına ilişkin herhangi bir düzenlemeye yer vermemişlerdir.  Ayrıca,  İsveç,  İrlanda  ve  İngiltere  gibi  üye  ülkelerin bazılarında  açıkça  veri  koruma  yasası  kapsamında  koruma  altına  alınan kimseler için  yaşayan gerçek kişiler  ya da  yaşayan bireyler  olarak ifade edilmiştir. Bu ülkelerde veri sorumlusunun, ölen kişinin kişisel verilerini  85 HAMUL AK/ KOCHARYAN/ KERİKMAE, s. 4. 86 Okoro nun bu duruma verdiği örnek ise, Almanya ve Fransa gibi hukuk politikaları ölüm sonrası bazı kişilik değerlerinin korunmasını destekleyen üye ülkeler GVKT de böyle ortak bir düzenlemenin yapılmasını hoş karşılayacak iken, Birleşik Krallık gibi kişinin ölümüyle özerk hakkının olmayacağını savunan hukuk politikasını benimseyen ülkeler bu düzenlemeye sıcak bakmayacaktır. OKORO, Egoyibo Lorrita,  Death and Personal Data in the Age of Social Media , Tilburg University, LLM Law and Technology, 2018-2019, s. 37. 87 HARBİNJA, Does the EU Data Protection Regime Protect Post-Mortem Privacy, 2013. 88HAMUL AK/ KOCHARYAN/ KERİKMAE, s. 3. 89 OKORO, s. 17. 90BİRD&BİRD,  Personal  data  of  Deceased  Person,  (Çevrimiçi) https://www.twobirds.com/en/in-focus/general-data-protection-regulation/gdprtracker/deceased-persons, (E.T.: 27.10.2020). Bu ülkelerde ölen kişilere ilişkin veriler veri koruma hukuku kapsamında korunmaz. KORFF, Douwe,   Report on the Findings of the Study , EC Study on Implementation of the Data Protection Directive, July-September 2002, s. 39.  91 HAMUL AK/KOCHARYAN/ KERİKMAE, s. 2; KORFF, s. 39.  116İstanbul Medeniyet Üniversitesi Hukuk Fakültesi Dergisi VI/10 hukuka  aykırı  işlemesinden  dolayı  sorumluluğu  ölen  kişinin  kişilik değerlerinin korunması çerçevesinde doğacaktır.  2013 tarihi itibariyle Bulgaristan da ölen kişilerin kişisel verilerinin korunması farklı bir düzenlemeye tabi tutulmuştur. Bulgar kişisel verileri koruma  rejimi  ilgili  kişinin  ölmesi  durumunda,  Kişisel  Verileri  Koruma Kanunu ndan kaynaklı kişisel verileri koruma hakkı mirasçılar tarafından kullanılabileceğini  açıkça  düzenlemiştir.  Böylece  kişisel  verilere  erişim hakkına yalnızca ilgili kişi ait değil onun ailesi de sahip olacağından veri koruma hukukunun kapsamı genişlemiştir.  Slovakya da  Veri  Koruma  Kanunu  m.  78/7  ise  ölen  kişinin yakınlarının ölenin kişisel verilerinin işlenmesine rıza gösterebileceklerine yer vermiştir.  Ancak, ölenin her hangi bir yakını bu verilen rızayı onaylamazsa söz konusu rıza geçersiz olur. Buna benzer düzenleme, Estonya Veri Koruma Yasası nda da yer almaktadır. Bu kanuna göre, kanunda düzenlenen ayrık durumlar saklı kalmak üzere, ölen kimselerin kişisel verilerinin işlenmesi için bu kimsenin yasal mirasçılarından rıza alınması gerekmektedir. Bu kanunda ayrıca reşit olan bir kimsenin ölümünden itibaren 10 yıl, küçüğün ölümünden ise 20 yıl geçtiği takdirde mirasçılarının rızasının alınmasına gerek yoktur. Bu durum, ölen kişinin kişisel verilerinin korunmasını hem rızaya hem de süreye bağlayan karma yapılı bir düzenlemeyi ortaya çıkarmaktadır. Buna karşılık Danimarka da yerel Veri Koruma Kanunu (Danish Data Protection Act) ve GVKT de yer alan hükümler ilgili kişilerin ölümünden on yıl boyunca hüküm ifade etmeye devam eder. Ölen kişinin kişisel verilerini  92 OKORO, s. 17; HARBİNJA, Does the EU Data Protection Regime Protect Post-Mortem Privacy, 2013. Bu hükme Bulgar Kişisel Verileri Koruma Kanunu m. 28/3 te  kişinin ölmesi durumunda, 1. ve 2. paragrafta belirtilen hakları, mirasçıları tarafından kullanılacaktır.  şeklinde  ifade  edilmiştir.  Bu  kanunun  İngilizce  metni  için  bkz. https://www.refworld.org/pdfid/4cdcc.pdf (E.T.: 10.01.2021). 93 Slovak Act No. 18/2018,  Slovak Veri Koruma Yasası nın İngilizce metni için bkz. https://dataprotection.gov.sk/uoou/sites/default/files/2019_10_03_act_18_2018_on_personal_data_protection_and_amending_and_supplementing_certain_acts.pdf#overlaycontext=sk/content/182018#overlay-context=sk/content/182018%22 (E.T: 13.01.2021). Daha fazlası için bkz. DLA PIPER, Data Protection Laws of the World-Slovak Republic, 2020, s. 8. (Çevrimiçi) https://www.dlapiper.com/en/europe/ (E.T:11.01.2021). 94 HAMUL AK/ KOCHARYAN/ KERİKMAE, s. 7. Ancak, bu Kanunda yasal mirasçılardan birinin rıza vermesi yeterlidir. Bkz. &9 (3) of Estonian Personal Data Protection Act, 15.01.2019,  İngilizce  metni  için  bkz. https://www.riigiteataja.ee/en/eli/523012019001/consolide (E.T: 13.01.2021). 95  The  Data  Protection  Act  No.  502  of  23  May  2018  İngilizce  metni  için  bkz. https://www.datatilsynet.dk/media/7753/danish-data-protection-act.pdf  Bu  konu  hakkında detaylı bilgi için bkz. BİRD&BİRD, The Danish Data Protection Act has been passed, (Çevrimiçi)  https://www.twobirds.com/en/news/articles/2018/denmark/the-danish-dataprotection-act-has-beenpassed#:~:text=The%20Act%20extends%20the%20scope,changed%20by%20a%20ministerial%20order.&text=The%20new%20Danish%20Data%20Protection,in%20relation%20to%20TV%20monitoring. (E.T.: 10.01.2021).   117UÇAK/Kişisel Verilerin Ölümden Sonra Korunması süreye bağlı olarak koruyan bir diğer yasa ise Macaristan Veri Koruma Yasasıdır. Buna göre, ölümünden itibaren 5 yıl içerisinde veri koruma yasası çerçevesinde haklarını kullanabilmesi için ilgili kişi bir kimseyi idari tasarruf yolu ile veya önceden veri sorumlusuna yapacağı bir beyanla belirleyebilir.   Fransa ise 11.02.2019 da yaptığı Veri Koruma Kanununda yaptığı değişikliklerle kişinin öldükten sonra kişisel verilerinin yönetimi konusunda verdiği talimatlar doğrultusunda hareket edilmesi yükümlülüğü veren Dijital Cumhuriyet  Kanun una  (The  Digital  Republic  Act)  uygun  düzenlemeler yapmıştır. Fransız Veri Koruma Kanunu m. 85 e göre, ilgili kişi ölümünden sonra  kişisel  verilerinin  yönetimi  ile  ilgili  talimatları  doğrudan  veri sorumlusuna ya da önceden atayacağı güvenilir sorumlu bir kişiye iletebilir. Böyle  bir  atama  yapmadığı  ya  da  atadığı  kişinin  öldüğü  durumda,  aksi belirtilmemiş ise, ilgili kişinin mirasçıları, mirasbırakanın talimatlarını dikkate alır ve bunların uygulanmasını veri sorumlusundan talep edebilirler.    Yukarıdaki  örneklerden  de  anlaşılacağı  üzere  Avrupa da  da  ölen kişilerin kişisel verilerinin ne şekilde korunacağı hususunda bir mutabakat yoktur. Kimi ülkeler bu konuyu doğrudan veri koruma hukukunun dışında tutmuş ve genel kişilik haklarının korunması çerçevesinde ele almışken, kimi ülkeler veri koruma mevzuatı içerisinde özel düzenlemelerle veri koruma ilkelerini ayakta tutmaya çalışmıştır.  Kanaatimizce, ölen kişilerin kişisel verilerinin korunmasının kapsamı yaşayan kişiler kadar sıkı şartlara tabi tutulmamalıdır. Zira, kişinin ölümü sonucunda o kimsenin kişisel verilerinden faydalanılması da zorlaşacaktır. Ayrıca, ortada hak süjesi kalmadığından kişiliği ihlal edecek davranışların alanı da daralmış olacaktır. Ancak, bu demek değildir ki ölen kimsenin kişisel verileri tamamen korumasız kalsın ve veri sorumluları bunları istedikleri gibi kullansın.  Kişisel  verilerin  hukuka  aykırı  işlenmesinden  doğacak  kişilik değerlerine  yapılan  saldırılardan  en  çok  etkilenen  ölen  kişinin  yakınları olacağından belirli bir süre için ölen kişilerin yakınlarına kişisel verilere erişim, düzenleme ve gerektiğinde silme hakkı tanınması gerekir.  SONUÇ KVKK da ölen kişilerin kişisel verilerinin korunmasına ilişkin özel bir düzenleme olmaması ve veri sorumlularının bu veriler üzerinde serbestçe tasarruf edebilme imkanına sahip olması önemli bir eksikliktir. Zira bu durum,  96 HAMUL AK/ KOCHARYAN/ KERİKMAE, s. 6. 97 HAMUL AK/ KOCHARYAN/ KERİKMAE, s. 8. 98 Mirasbırakan her hangi bir talimat da bulunmamış ya da talimatlarında aksini belirtmemiş ise, Fransız Veri Koruma Kanunu m.85 mirasçılara bir takım haklar tanımıştır. Bunlara; terekenin tasfiyesi ve paylaşımı için gerekli kişisel verilere erişebilme, özel anı niteliği taşıyan eşyalara benzer dijital verilere erişebilme ve ölen kişinin kullanıcı hesabını kapatma hakkı örnek verilebilir.  Söz  konusu  Fransız  Veri  Koruma  Kanunu nun  orijinal  metni  için  bkz. https://www.cnil.fr/fr/la-loi-informatique-et-libertes#article (E.T.: 10.01.2021). 118İstanbul Medeniyet Üniversitesi Hukuk Fakültesi Dergisi VI/10 bir kimsenin ölümünden sonra kişisel verilerinin korumasız kalacağı endişesi ile henüz sağken hayatını istediği gibi şekillendirememesine neden olacak, bir başka ifadeyle kişiliğin serbestçe geliştirme hakkını elinden alacaktır. Ve yine ölüm sonrası kişiliğin korunması teorisi uyarınca bir kimsenin ölümünden sonra da özel hayatı, insan onuru gibi haklarının devam etmesi gerektiği düşünüldüğünde kişisel verilerin de bu kapsamda değerlendirilip korunması gerektiği inancındayız. Son olarak, hatırayı koruma doktrinini benimseyenler açısından  bile,  kişisel  verilerin  sınırsız  bir  şekilde  kullanılması  ölenin yakınlarını maddi veya manevi zarara uğramaya açık bir hale getirecektir. Bu durumda, kişisel verileri koruma mevzuatının önleyici fonksiyonu gereğince henüz zarar meydana gelmeden bu riski azaltacak düzenlemelerin yapılması yerinde olacaktır.  Bu kapsamda diğer AB ülkelerindeki veri koruma yasalarındaki ölen kişilere ilişkin düzenlemeler de göz önünde tutularak ölüm sonrası kişisel verilerin korunması sağlanmalı ve uygulamada yaşanan veya yaşanabilecek sorunların önüne geçilmelidir. Bu çerçevede, bir kimsenin ölümünden sonra belirli bir süre daha KVKK daki hakları devam edebilir. Ölen kişi yerine bu hakları kullanma yetkisi sağlığında yapacağı ölüme bağlı bir tasarruf ile belirlediği  bir  kişiye,  böyle  bir  belirlemenin  olmaması  durumunda mirasçılarına veya yakınlarına verilebilir.               EK BEYAN   Araştırma ve Yayın Etiği İlkelerine Uygun Hareket Edildiğine Dair Metin  Makalenin tüm süreçlerinde İMHFD araştırma ve yayın etiği ilkelerine uygun olarak hareket edilmiştir.   Çıkar Çatışması Bildirimi   119UÇAK/Kişisel Verilerin Ölümden Sonra Korunması  Bu çalışmada herhangi bir potansiyel çıkar çatışması bulunmamaktadır.    120İstanbul Medeniyet Üniversitesi Hukuk Fakültesi Dergisi VI/10",
     "Kaynakça": "AKSOY,  Hüseyin  Can,  Medeni  Hukuk  ve  Özellikle  Kişilik  Hakkı Yönünden Kişisel Verilerin Korunması, Çakmak Yayınları, Ankara, 2010.  ARPACI/Abdülkadir,  Kişiler  Hukuku  (Gerçek  Kişiler),  Beta,  Gözden Geçirilmiş ve Genişletilmiş 2. Bası, İstanbul, 2000.  ARTICLE 29 DARA PROTECTION WORKING PARTY, Opinion 4/2007 on the Concept of Personal Data, Brussels, 2007.  AYAN, Mehmet/AYAN, Nurşen, Kişiler Hukuku, Seçkin Yayıncılık, 8. Baskı, Ankara, 2016.   AYÖZGER, Çiğdem, Kişisel Verilerin Korunması Elektronik Haberleşme Sektörüne  İlişkin  Özel  Düzenlemeler  Dahil,  Beta  Yayınları,  3.  Baskı, İstanbul, 2019.  ÇABRİ, Sezer, Miras Hukuku Şerhi TMK m. 575 639 Cilt II, Onikilevha, İstanbul, 2020. ÇEKİN, Mesut Serdar, Avrupa Birliği Hukukuyla Mukayeseli Olarak 6698 Sayılı  Kişisel  Verilerin  Korunması  Kanunu,  Onikilevha  Yayıncılık, İstanbul, 2018.  DINGLI, Alexei/SEYCHELL, Daylen,  The New Digital Natives Cutting the Chord , Springer  Verlag Berlin Heidelberg, 2015.  DLA PIPER, Data Protection Laws of the World Slovak Republic, 2020, s. 8. (Çevrimiçi) https://www.dlapiper.com/en/europe/ (E.T:11.01.2021).  DURAL, Mustafa/ÖĞÜZ, Tufan, Türk Özel Hukuku  Kişiler Hukuku, C.II, Filiz Kitabevi, 20. Bası, İstanbul, 2019.  DURAL, Mustafa/ ÖZ, Turgut, Türk Özel Hukuku Cilt IV Miras Hukuku, Filiz Kitabevi, Yenilenmiş 7. Bası, İstanbul, 2013.  DÜLGER, Murat Volkan, Kişisel Verilerin Korunması Hukuku, Hukuk Akademisi, İstanbul, 2019.  EREN,  Fikret,  Borçlar  Hukuku  Genel  Hükümler,  23.  Baskı,  Yetkin Yayınları, Ankara, 2018. GEZDER, Ümit,   Ölüm Sonrası Hatırayı Koruma Doktrini ve Ölüm Sonrası Kişiliği Koruma Teorisi , İÜHFM, C. LXV, S. 1, 2007.    121UÇAK/Kişisel Verilerin Ölümden Sonra Korunması HAMUL AK, Ondrej/ KOCHARYAN, Hovsep/ KERİKMAE, Tanel,  The Contemporary Issues of Post Mortem Personal Data Protection in the EU After GDPR Entering into Force,  Project: The Advent, Pitfalls and Limits of Digital Sovereignity of the European Union, July  2020. HARBİNJA, Edina,  Does the EU Data Protection Regime Protect PostMortem  Privacy  and  What  Could  Be  The  Potential  Alternatives? , SCRIPTed,  2013,  vol.  10,  no.  1,  pp.  19 38.  (Çevrimiçi)  https://scripted.org/article/eu data protection regime protect post mortem privacypotential alternatives/ (E.T.: 27.11.2020).  HATEMİ, Hüseyin, Kişiler Hukuku, Onikilevha, Güncelleştirilmiş 8. Bası, İstanbul, 2020.  HELVACI, Serap, Gerçek Kişiler, Legal Yayınları, 8. Bası, İstanbul, 2017.  İMRE,  Zahit/  ERMAN,  Hasan,  Miras  Hukuku,  Gözden  Geçirilmiş  10. Basım, Der Yayınları, İstanbul, 2014.  İNCE  AKMAN,  Nurten,   Mirasbırakanın  Dijital  Bilgilerinin  Mirasçılara Geçişi (Dijital Tereke), İnönü Üniversitesi Hukuk Fakültesi Dergisi, C. 9, S. 2, 2018.  KAMA IŞIK,  Sezen,  Avrupa  Veri  Koruma  Hukukuna  Anayasal  Bir Bakış, Onikilevha Yayınları, İstanbul 2020.  KILIÇOĞLU,  Ahmet,  Sınai  Haklarla  Karşılaştırmalı  Fikri  Haklar, 4.Baskı, Turhan Kitabevi, Ankara, 2018.  KILIÇOĞLU, Ahmet, Fikri Hakların İhlalinde Hukuksal Koruma Yolları (Sınai Haklarla Karşılaştırmalı Olarak), TBB Dergisi, S. 54, 2004, ss. 51 104.  KİŞİSEL VERİLERİ KORUMA KURUMU, 6698 Sayılı Kanunda Yer Alan Temel  Kavramlar,  Ankara,  2017,  (Çevrimiçi)  https://www.kvkk.gov.tr/yayinlar/6698%20SAYILI%20KANUN%E2%80%99DA%20YER%20ALAN%20TEMEL%20KAVRAMLAR.pdf    (E.  T.: 10.07.2020).  KORFF,  Douwe,     Practical  Implication  of  the  new  EU  General  Data Protection  Regulation  for  EU  and  non EU  Companies ,  Final  Report, Cambridge: Commission of the European Communities, 1998. KORFF, Douwe,   Report on the Findings of the Study , EC Study on Implementation of the Data Protection Directive, July September 2002. KÜZECİ,  Elif,  Kişisel  Verilerin  Korunması,  Turhan  Kitabevi,  2.Baskı, İstanbul, 2018. 122İstanbul Medeniyet Üniversitesi Hukuk Fakültesi Dergisi VI/10 OĞUZMAN, M. Kemal/SELİÇİ, Özer/ OKTAY ÖZDEMİR, Saibe, Kişiler Hukuku  Gerçek ve Tüzel Kişiler, Filiz Kitabevi, 17. Bası, İstanbul, 2018. OKORO, Egoyibo Lorrita,  Death and Personal Data in the Age of Social Media , Tilburg University, LLM Law and Technology, 2018 2019.  ÖZEL, Çağlar,  Medeni Hukuk Açısından Ölüm Anının Belirlenmesi ve Ceset Üzerindeki Hakka İlişkin Bazı Düşünceler , Ankara Üniversitesi Hukuk Fakültesi Dergisi, C. 51, S. 1, Mart 2002, ss. 43 77.  PETEK, Hasan, Kişilik Değerlerinin Ölümden Sonra Korunması, Yetkin Yayınları, Ankara, 2015.  SAMUELSON, Pamela,  Privacy As Intellectual Property? , Stanford Law Review, Vol. 52. Nu. 5, 1999.  SEROZAN, Rona, Medeni Hukuk  Genel Bölüm/Kişiler Hukuku, Vedat Kitapçılık, İstanbul, 2017.  SPERLING, Daniel, Posthumous Interests Legal and Ethical Perspectives, Cambridge University Press, Cambridge 2008.  SULUK, Cahit/KARASU, Rauf/NAL, Temel, Fikri Mülkiyet Hukuku, 2. Baskı, Seçkin Yayıncılık, Ankara, 2018.  ŞİMŞEK, Oğuz, Anayasa Hukukunda Kişisel Verilerin Korunması, Beta Yayınevi, Ankara, 2008,  TAŞTAN, Furkan Güven, Türk Sözleşme Hukukunda Kişisel Verilerin Korunması, Onikilevha Yayıncılık, İstanbul, 2017.  THE BOSTON CONSULTING GROUP,  The Value of Our Digital Identity,  Liberty Global Policy Series, 2012.  YÜCEDAĞ, Nafiye,  Medeni Hukuk Açısından Kişisel Verilerin Korunması Kanunu nun  Uygulama  Alanı  ve  Genel  Hukuka  Uygunluk  Sebepleri , İÜHFM, C. LXXV, S.2, 2017, ss. 765 790.   123UÇAK/Kişisel Verilerin Ölümden Sonra Korunması     124"
}