{
     "Tip": "Makale",
     "Dergi İsmi": "İstanbul Medeniyet Üniversitesi Hukuk Fakültesi Dergisi ",
     "Üniversite İsmi": " ",
     "Gün": "11",
     "Ay": "02",
     "Yıl": "2021",
     "Cilt": "6",
     "Sayı": "10",
     "Başlık": "SERMAYE ŞİRKETLERİ VE KOOPERATİFLERİN UZLAŞMA YOLUYLA YENİDEN YAPILANDIRILMASI HAKKINDAKİ İCRA VE İFLÂS KANUNU HÜKÜMLERİNİN DEĞERLENDİRİLMESİ ",
     "Title": "REORGANIZATION IN TURKEY EVALUATING THE PROVISIONS OF TURKISH BANKRUPTCY LAW ",
     "Yazar İsmi": [

          "Prof. Dr. Şaban KAYIHAN", " Dr. Öğr. Üyesi Orhan EROĞLU"
     ],
     "Danışman İsmi": "",
     "Anahtar Kelimeler": [
          "Yeniden Yapılandırma", "İflas", "Konkordato", "Tasdik", "Fesih"

     ],
     "Keywords": [
          "Reorganization", "Bankruptcy", "Concordatum", "Confirmation", "Annulment"
     ],
     "Özet": "Sermaye şirketleri ve kooperatiflerin uzlaşma yoluyla yeniden yapılandırılması Türk hukuk sistemine 5092 Sayılı Kanun ile girmiştir. Söz konusu müessese incelendiğinde, özellikle büyük işletmelerin ekonomik sıkıntı yaşamaları halinde iflas etmemek ve süreç içerisinde ticari faaliyetlerine devam etmelerini, gelirleriyle de borçlarını ödemelerini sağlayan bir icra ve iflas hukuku müessesesi olduğu görülmektedir.  Müessese  borçların  ödenmesinin  ertelenmesi  ve  yeniden yapılandırılması açısından konkordatoya alternatif bir yoldur.  Sermaye şirketleri ve kooperatiflerin uzlaşma yoluyla yeniden yapılandırılmasında borçlu mahkemeye yeniden yapılandırma için başvurmadan önce alacaklılarını sınıflara  ayırabilmekte,  tüm  alacaklılarıyla  görüşmekte  ve  projesine  onay almaktadır.  Yeniden  yapılandırma  Türk  hukuk  sisteminde  yeterince uygulanamamıştır. Bunun borçlunun aleyhine olması açısından bir kısım sebepleri mevcuttur. Çalışmamızda yeniden yapılandırma detaylı bir şekilde incelenmiş, Türk  hukuk  sisteminde  uygulanamamasının  sebepleri  araştırılmış  ve uygulanabilirliği üzerine önerilerde bulunulmuştur.",
     "Abstract": "Reorganization entered the Turkish legal system with Law No:5092. When this establishment is examined, it is seen that it is an bankruptcy law establishment that enables  large  enterprises  not  to  go  bankrupt  and  continue  their  commercial activities in the process and pay their debts with their income in case of economic difficulties. This establishment is an alternative to concordatum in term of delaying and restructuring the payment of debts.  In the reorganization, the debtor can classify its creditors, meet with all creditors and get approval for the project before applying to the court for restructuring. Restructuring has not been sufficiently implemented in the Turkish legal system. There are some reasons for this to be against the debtor. In this paper, restructuring was examined in detail, the reasons for its inapplicability in the Turkish legal system were investigated and recommendations were made on its applicability.",
     "Metin": "Sermaye şirketleri ve kooperatiflerin uzlaşma yoluyla yeniden yapılandırılması Türk hukuk sistemine girdiği tarihten itibaren birkaç ayrık uygulamanın dışında uygulanamamış bir yoldur. İlk olarak iflasın ertelenmesi müessesesi akabinde de konkordatoya ilişkin hükümlerde 7101 Sayılı Kanun ile yapılan değişiklikler neticesinde  de  borçlu  daha  korumacı  ve  başvuru  süreci  ile  projesinin onaylanmasının daha kolay olduğu yollara başvurmuştur. Yeniden yapılandırma özellikle  başvurudan  önce  alacaklılarla  uzlaşmayı  şart  koşması  sebebiyle, borçlunun ticari faaliyetine devamını önleyici bazı sonuçlara sebep olmakta ve borçlu yeniden yapılandırmaya başvuracağını alacaklılarına bildirmekle aslında aczini de ilan etmiş olmaktadır. Çalışmamızda özellikle yeniden yapılandırma detaylı  bir  şekilde  incelenmiş  ve  uygulanabilirliğinin  nasıl  artırılabileceği hususunda  görüşler  diğer  iflası  önleyici  kurumlarla  ve  Amerika  Birleşik Devletleri nde uygulanan 11. Federal Yasanın 11. Bölümündeki düzenlemeler (Chapter 11) ile kıyaslanarak açıklanmıştır.  Çalışmamızın ilk bölümünde, yeniden yapılandırmanın dünyada ortaya çıkışı, Türk hukuk  sistemine  girişi  ve  yeniden  yapılandırmanın  amacı,  hukuki  niteliği anlatılmıştır. İkinci bölümde yeniden yapılandırmaya başvuru şartları, başvuruya eklenecek  belgeler,  mahkemenin  başvuruyu  değerlendirmesi,  ara  dönemde yapılacak  işlemler  ve  yeniden  yapılandırmada  görevli  organlar  incelenmiştir. Üçüncü bölümde, yeniden yapılandırma projesinin tasdik şartları, tasdiki, yeniden yapılandırmanın feshi, projenin ihlali ve tadili incelenmiştir. Dördüncü ve son bölümde  ise,  yeniden  yapılandırmaya  ilişkin  tüm  hükümler  incelenerek uygulanabilirliğinin artırılması için çözüm önerileri sunulmuştur. Çalışmamızda ulaştığımız sonuçlara ise, konkordatoya ilişkin düzenlemelerden ve içtihatlardan, öğretide mevcut görüşlerden ve yeniden yapılandırmanın anavatanı olan Amerika Birleşik Devletleri hukukundan faydalanılarak ulaşılmıştır. Sonuç bölümünde ise, tüm çalışmaya ilişkin kısa bir değerlendirme yapılmıştır. 250İstanbul Medeniyet Üniversitesi Hukuk Fakültesi Dergisi VI/10 I.   UZLAŞMA  YOLUYLA  YENİDEN  YAPILANDIRMANIN ORTAYA ÇIKMASI, GELİŞMESİ VE ÖZELLİKLERİ  A.  TARİHÇE  VE  ABD DE  TASFİYE  VE  BORÇLARIN  YENİDEN YAPILANDIRILMASI Anonim, limited ve sermayesi paylara bölünmüş komandit şirketler, şirketlerin tasnifi açısından hukukumuzda sermaye şirketleri olarak nitelendirilirler (karş. 6102  Sayılı  Türk  Ticaret  Kanunu 4 .  m.  124).  Bu  şirketlerde  ortakların kişiliklerinden ziyade şirkete koymayı taahhüt ettikleri sermaye öne çıkmaktadır ve ortakların sorumlulukları şirkete getirme taahhüdünde bulundukları sermaye miktarı ile sınırlandırılmıştır (bkz. TTK. m. 329, m. 573). TTK. m. 570 vd. ile düzenlenmiş  olan  sermayesi  paylara  bölünmüş  komandit  şirketlere ülkemiz uygulamasında şu ana kadar hiç uygulaması olmamıştır. Oysa TTK. m. 124 ile ticaret  şirketi  olduğu  ifade  edilen  kooperatiflerin  yaygın  uygulaması  devam etmektedir.  Uygulamada yaygın olarak görülen sermaye şirketleri ve kooperatif şirketlerin uzlaşma  yoluyla  yeniden  yapılandırılması  Türk  hukuk  sistemine  5092  Sayılı Kanun ile girmiştir. Söz konusu kanunun yürürlük tarihi incelendiğinde özellikle söz  konusu  kanunun  amacının,  ekonomik  krizlerden  geçmiş  bir  ülkenin  zor durumdaki bir kısım özelliklere sahip borçlulara iflastan ve iflasın sonuçlarından kurtulmak için yeni bir hukuki çare getirmek istemesi, olduğu görülmektedir. İflas prosedürü ve konkordato varken bu müesseseye ihtiyaç duyulmasının sebebi ise, özellikle Amerikan hukukunda bulunan ve süreç içerisinde gelişen şirketlerin özellikle  ekonomiye  olan  katkılarından  kaynaklı  olarak  iflasın  sonuçlarından kurtarılmasına  yönelik  yaklaşımdır.  Aynı  zamanda  Amerika  Birleşik Devletleri nde  bulunan  ve  gelişen  şirketlerin  kurtarılmasına  yönelik  prosedür 1980 lerden itibaren de Avrupa kıtasını etkilemiş ve bir çok Avrupa ülkesi de benzer müesseseleri kabul etmiştir.   3 KAYIHAN, Şaban, Şirketler Hukuku, 4. Baskı, Seçkin Yayınları, Ankara, 2020, s.49. 4 RG. T.14.02.2011, S.27846. 5 Fazlası için bkz. KAYIHAN, s.285 vd. 6 Kooperatifler hakkında geniş bilgi için bkz. KAYIHAN, s.333 vd. 7 RG., T.21.02.2004, S.25380. 8 MUŞUL, Timuçin, İcra ve İflas Hukuku, Ankara, 2010, s. 1412 (MUŞUL, İcra ve İflas Hukuku); ALTAY, Sümer/ESKİOCAK, Ali, Konkordato ve Yeniden Yapılandırma Hukuku, İstanbul, 2019, s. 497. Uyar, sermaye şirketleri ve kooperatiflerin uzlaşma yoluyla yeniden yapılandırılmasını, konkordatodan sonraki düzenlemeler olmasına rağmen konkordatonun bir türü olmadığını ileri sürmüştür.  Uyar   a  göre,  sermaye  şirketleri  ve  kooperatiflerin  uzlaşma  yoluyla  yeniden yapılandırılması külli bir takip veya tasfiye usulü de değildir. UYAR, Talih, İcra ve İflas Kanunu Şerhi, Ankara, 2010, s. 20806. Taşpınar Ayvaz ise, sermaye şirketleri ve kooperatiflerin uzlaşma yoluyla yeniden yapılandırılmasının hukuki nitelik olarak konkordatonun bir türü olduğunu ileri sürmüştür. TAŞPINAR AYVAZ, Sema, İcra İflas Hukukunda Yeniden Yapılandırma, Ankara, 251KAYIHAN-EROĞLU/ Sermaye Şirketleri ve Kooperatiflerin Uzlaşma Yoluyla Yeniden Yapılandırılması Hakkındaki İcra ve İflâs Kanunu Hükümlerinin Değerlendirilmesi Yeniden  yapılandırmanın  ilk  olarak  1800 lü  yıllarda  Amerikan  demiryolu şirketlerinin  Avrupa  devletlerinden  aldıkları  borçları  iç  savaş  sebebiyle ödeyememesi  sebebiyle,  ülkedeki  demiryollarının  tamamlanması  amacıyla hakkaniyet hukuku gereğince yargı kararlarıyla başlamış ve 1850 lili yıllarda yazılı hukuk kuralı haline gelmiştir. Sermaye şirketleri ve kooperatiflerin uzlaşma yoluyla yeniden yapılandırılmasına ilişkin hükümlerin esas kaynağı ABD  deki 11.USC, Chapter 11  de düzenlenen hükümlerdir. Ancak ABD  de sadece Chapter 11 borçların yeniden yapılandırılmasını düzenlememektedir. ABD  de iflas ve yeniden yapılandırma Federal Yasaların 11. Başlığı altında düzenlenmiştir. Bu başlık 1, 3, 5, 7, 9, 11, 12, 13 ve 15. Bölümlere (Chapter) ayrılmıştır. Yeniden yapılandırma ise, 9, 11, 12 ve 13. Bölümlerde borçluya ve borcun niteliğine göre farklı  şekilde  düzenlenmiş  ve  ayrıca  7.  Bölümde  de  tasfiye  konusu düzenlenmiştir. 9. Bölümde 901-946. maddelerde belediye borçlarının yeniden yapılandırılması  düzenlenmiştir.  ABD  hukukunda  çok  sık  kullanılmayan  bir yeniden yapılandırma düzenlemesidir.  Genel olarak ABD  de tasfiye (Chapter 7 kapsamında) ve yeniden yapılandırma (Chapter 11, 12 ve 13 kapsamında) talepleri için özel iflas mahkemesi kurulmuştur ve iflas mahkemesinin özellikle yeniden yapılandırma konusunda geniş takdir  2005,  s.  291.  Balcı  ise,  sermaye  şirketleri  ve  kooperatiflerin  uzlaşma  yoluyla  yeniden yapılandırılmanın kendine özgü (Sui Generis) bir niteliğinin olduğunu ileri sürmüştür. BALCI, Şakir, Uzlaşma Yoluyla Yeniden Yapılandırma, Ankara, 2006, s. 44. (BALCI, Uzlaşma). Erten ise, sermaye şirketleri ve kooperatiflerin uzlaşma yoluyla yeniden yapılandırılmanın cebri etkileri olan  Sui Generis  yapıya sahip bir kurum olduğu görüşündedir. ERTEN, Alper Efe, Mali Durumu Bozulan Sermaye  Şirketlerinin  Uzlaşma  Yoluyla  Yeniden  Yapılandırılması,  Ankara,  2006,  s.  33. Oskay/Koçak/Deynekli/Doğan,  sermaye  şirketleri  ve  kooperatiflerin  uzlaşma  yoluyla  yeniden yapılandırılmasının büyük şirketlerin borçlarının yeniden yapılandırılması amacıyla getirilmiş bir müessese olduğunu ve konkordatodan bütün borçluların bu yola başvuramamaları sebebiyle ayrıldığı görüşündedir. OSKAY, Mustafa/KOÇAK, Coşkun/DEYNEKLİ, Adnan/DOĞAN, Ayhan, İİK. Şerhi C.5, Ankara, 2007, s.6388; Ermenek de sermaye şirketleri ve kooperatiflerin uzlaşma yoluyla yeniden yapılandırılması müessesesinin konkordatonun biri türü olmadığı görüşündedir. ERMENEK, İbrahim, İflasın Ertelenmesi, Ankara, 2010, s. 145. Aynı görüşte olan yazar; ULUSOY, Erol,  Ticaret Hukuku Açısından Uzlaşma Yoluyla Borçların Yeniden Yapılandırılması , Prof.Dr. Yavuz Alangoya için Armağan, (s.571-634), İstanbul, 2007, s.543-568, s. 554; ATALAY, Oğuz, Borca Batıklık  ve  İflasın  Ertelenmesi,  İzmir,  2006,  s.40.  (ATALAY,  Borca  Batıklık).  Bizim  de katıldığımız  görüşe  göre,  sermaye  şirketleri  ve  kooperatiflerin  uzlaşma  yoluyla  yeniden yapılandırılması, konkordatonun bir türü değildir ve kendine özgü yapısı olan ve sadece bir kısım borçlular için getirilmiş bir yeniden yapılandırma müessesidir.  9 AKSOYOĞLU, Necati,  Sermaye Şirketlerinin ve Kooperatiflerin Uzlaşma Yoluyla Yeniden Yapılandırılması , İcra ve İflas Hukukundaki Değişiklikler Semineri, İstanbul, 2004, (s.117-128), s. 117; BALCI, Şakir, Sermaye Şirketlerinde Yeniden Yapılandırma (Konkordato, Uzlaşma ve İflasın Ertelenmesi), İstanbul Barosu Yayınları, İstanbul, 2006, s.19. (BALCI, Konkordato ve Uzlaşma); TAŞPINAR AYVAZ, s.47; BUDAK, Ali Cem,  Amerika Birleşik Devletleri Hukukunda Şirket Kurtarma (Corporate Rescue, Reorganization) , İstanbul Sanayi Odası Dergisi, Y.26, S.310, s. 161. (BUDAK, Şirket Kurtarma) 10 www.uscode.house.gov. 252İstanbul Medeniyet Üniversitesi Hukuk Fakültesi Dergisi VI/10 yetkisi  bulunmaktadır 11 .  ABD deki  iflas  mahkemeleri  federal  nitelikte mahkemelerdir.  Amerika Birleşik Devletleri  nde 11. Başlığın 7. Bölümünde (Chapter) tasfiye düzenlenmiş olup bu daha çok Türk hukuk sitemindeki iflas sürecindeki tasfiyeye benzemektedir.  12.  Bölüm  (Chapter)  11.  başlığın  1201-1232.  maddelerinde düzenlenmiştir.  Balıkçı  veya  çiftçi  aile  işletmeleri  ile  bu  kapsamdaki  gerçek şahısların borçlarının yeniden yapılandırılması için getirilmiş bir düzenlemedir. Diğer  gerçek  şahıslar  şirketler  ve  ortaklıklara  uygun  değildir.  Bu  bölüm kapsamındaki kişi veya işletmelerin düzenli gelire sahip olması ve borçlarını 3-5 yıllık süreçte ödeyebilmeleri amaç edinilmiştir. 13. bölüm (Chapter) gerçek kişiler için  getirilmiş  bir  düzenlemedir.  11.  Başlığın  1301-1330.  maddelerinde düzenlenmiştir. Şirketler ve ortaklıklara uygun değildir. Bu bölüm kapsamında yapılandırma için borçlunun maaş veya kamu ödemesi şeklinde düzenli gelirinin olması gerekir.  Amerika Birleşik Devletleri ndeki federal yasaların 11. Başlığın 11. Bölümündeki düzenleme yeniden yapılandırma ismiyle yerini almıştır. 1101-1195. maddeler arasında düzenlenmiştir. Diğer bölümlerdeki düzenlemelerin bir uzantısı olmayıp bağımsız bir borçların yeniden yapılandırılması sistemidir. Bu bölüm 1938 yılında yasalaşmıştır. 1983, 1984, 1988, 2005 ve 2019 yıllarında değişikliğe uğramıştır. Bu bölüm kapsamında yeniden yapılandırma için başvurabilmenin şartı borçlunun toplam borç miktarının beş milyon doları geçmesidir. Bu bölüm kapsamındaki yeniden  yapılandırmanın  genel  değerlendirilmesi  sonucunda  hak,  menfaat  ve alacak  sahipleri  açısından  eşitlik  ve  hakkaniyet  kıstasının  temel  alındığı görülmektedir.  Bu  bölümde  düzenlenen  yeniden  yapılandırmanın  amacı  ise, Chapter 7 kapsamında tasfiyenin sonuçlarının ertelenmesi ve borçlunun daha uzun süre faaliyetini sürdürmesini sağlamaktır. 11. Bölüm (Chapter) bir rehabilitasyon sistemidir. Chapter 11 in uygulamada önceden kabul edilmiş (Pre-Packaged) ve önceden  müzakere  edilmiş  (Pre-Negotiated)  olmak  üzere  farklı  uygulamaları  11 FLEMİNG, James, Jr./GEOFFREY C. Hazard, Jr./JOHN, Jeubsdorf, Civil Procedure, New York, 2001, s. 134; FRİEDENTAL, Jack H./KANE, Mary Kay/MİLLER, Arthur R., Civil Procedure, St. Paul, 2015, s.15, 16. 12 WESTBROOK,  Jay  Lawrence,   Amerika  Birleşik  Devletleri nde  11 nci  Bölüm  Yeniden Örgütlenme Usulü , İngiliz ve ABD Hukukunda İşletmelerin Ödeme Güçlüğü Sorunları ve Banka İlişkileri Sempozyumu, (Çev.Ali Cem Budak), İstanbul, 1993, s.268. 13 PEREZ, Roma, Bankruptcy, Florida, 2019, s. 1. 14 BUDAK, Ali Cem,  Amerika Birleşik Devletleri Hukuku nda Şirket Kurtarma , Türk İngiliz ve ABD Hukukunda İşletmelerin Ödeme Güçlüğü Sorunları ve Banka İlişkileri Sempozyumu, İstanbul, 1992, s. 347. (BUDAK, Sempozyum) 15 PEREZ, s. 6. 253KAYIHAN-EROĞLU/ Sermaye Şirketleri ve Kooperatiflerin Uzlaşma Yoluyla Yeniden Yapılandırılması Hakkındaki İcra ve İflâs Kanunu Hükümlerinin Değerlendirilmesi bulunmaktadır. Türk hukuk sistemi bunlardan önceden kabul edilmiş (PrePackaged) yeniden yapılandırmayı kabul etmiştir. Türk hukuk sisteminde düzenlenen sermaye şirketleri ve kooperatiflerin uzlaşma yoluyla yeniden yapılandırılması bir nevi Türk hukuk sistemine ABD hukukunda olduğu gibi bir çeşitlilik getirmiş ve borçluya borçlarını yeniden yapılandırması konusunda seçenekler sunmuştur. Ancak ABD  deki özellikle Chapter 11  deki düzenleme Türk hukuk sistemindeki Sermaye şirketleri ve kooperatiflerin uzlaşma yoluyla yeniden yapılandırılması müessesine benzemekte ise de, içeriğinde bir kısım farklılıklar barındırmaktadır. 5092 sayılı Kanun ile Türk hukuk sistemine giren  Sermaye  şirketleri  ve  kooperatiflerin  uzlaşma  yoluyla  yeniden yapılandırılması yürürlüğe girdiği tarihten itibaren 7101 Sayılı Kanun ile İİK.18 m. 309/s de yapılan değişiklik haricinde hiçbir değişikliğe de uğramamıştır. Ancak değişen koşullar sebebiyle tıpkı İİK. daki konkordatoya ilişkin hükümler gibi köklü değişikliklere ihtiyaç duymaktadır.  B.  AMACI Sermaye şirketleri ve kooperatiflerin uzlaşma yoluyla yeniden yapılandırılması müessesesi ülke ekonomisi açısından özellikle önem arz eden sermaye şirketleri ile kooperatifler  bakımından  geçerlidir.  Konkordatoyu  değerlendirdiğimiz  de  ise, konkordatoya hiçbir ticari faaliyeti olmayan gerçek kişilerle, sermaye şirketlerinin ve  kooperatiflerinde  başvurabildiğini  görmekteyiz.  Ancak  gerçek  bir  kişinin sermaye şirketleri ve kooperatiflerin uzlaşma yoluyla yeniden yapılandırılması yoluna  başvurması  mümkün  değildir.  Bu  açıdan  bakıldığında  konkordatonun genel,  sermaye  şirketleri  ve  kooperatiflerin  uzlaşma  yoluyla  yeniden yapılandırılmasının ise, özel bir düzenleme olduğu sonucuna ulaşılmaktadır.  Sermaye şirketleri ve kooperatiflerin uzlaşma yoluyla yeniden yapılandırılmasının genel olarak amacı, borçlarını ödemekte güçlük çeken sermaye şirketi veya  16 MCCORMACK, Gerard/WAN, Wai Yee,  Transplanting Chapter 11 of The US Bankruptcy Code Into Singapore s Reatructuring and Insolvency Laws: Oppurtunities and Challenges , Journal of Corporate Law Studies, Y.2019, V.19, No.1, s. 92, 93. 17 RG., T.15.03.2018, S.30361. 18 RG. T.19.06.1932, S.2128. 19 Yarıcı, yeniden yapılandırmanın konkordatonun bir türü olduğunu ancak konkordato ile hem alacaklıların hem de borçlunun menfaatleri nazara alınmakta iken, yeniden yapılandırmanın daha çok borçlu  lehine  bir  düzenleme  olduğu  görüşündedir.  YARICI,  Hülya,  Sermaye  Şirketleri  ve Kooperatiflerin Uzlaşma Yoluyla Yeniden Yapılandırılması, İstanbul, 2007, s. 155. 20 Amerikan hukukunda Chapter 11, elini çabuk tutup alacağını önce alabilen alacaklı yerine tüm alacaklıların eşit tatmin edilmesi üzerine kurulmuş bir sistemdir. NOONAN, Kathleen G./LİPSON, Jonathan C./SİMON, William H.,  Reforming Institutions: The Judicial Function in Bankruptcy and Public  Law  Litigation ,  Indiana  Law  Review,  Y.2019,  V.94,  s.554.  James de,  yeniden yapılandırmanın dürüst ama talihsiz borçluya yeni bir başlangıç için fırsat veren bir sistem olduğu 254İstanbul Medeniyet Üniversitesi Hukuk Fakültesi Dergisi VI/10 kooperatifin alacaklılarıyla anlaşarak borçlarını yeniden yapılandırması ve bu şekilde borçlarını vadettiği şekilde ödeyerek ticari faaliyetine devam etmesidir. Borçlu sermaye şirketi veya kooperatif bu yolla hem ticari faaliyetine devam etmekte, hem borçlarını ödemekte hem de iflasın sonuçlarından kurtulmaktadır. Bir sermaye şirketi ya da kooperatifin borçlarını yapılandırarak iflas etmekten kurtulması halinde, çalışanlarının işsiz kalması, faaliyette bulunduğu diğer üçüncü kişilerin de iflas tasfiyesi neticesinde zarara uğramamaları sağlanır ve bu suretle ulusal ekonominin iflasın oluşturacağı olumsuz sonuçlardan korunmasını sağlar. Öğretide yeniden yapılandırmanın amacının, iflastan farklı olarak alacaklıların tatmini olmayıp, esas olarak işletmenin devamlılığının sağlanması olduğu görüşü  görüşündedir. JAMES, Amanda E.,  Rejection Hurts: Trademark Licanses and The Bankruptcy Code , Valterbilt Law Review, April, 2020, V.73, I.3, s. 892. 21 Deliduman, sermaye şirketleri ve kooperatiflerin uzlaşma yoluyla yeniden yapılandırılması müessesesinin özellikle büyük işletmelerin borçlarının yeniden yapılandırılarak bu şirketlerin ve kooperatiflerin  milli  ekonomi  açısından  kurtarılması  amacıyla  getirildiği  düşüncesindedir. DELİDUMAN,  Seyithan,   Sermaye  Şirketleri  ve  Kooperatiflerin  Uzlaşma  Yoluyla  Yeniden Yapılandırılması , Yasa Hukuk Dergisi, S.255, Temmuz-Ağustos 2004, s. 44. Aynı görüşteki yazar; ARSLAN, Ramazan/YILMAZ, Ejder/TAŞPINAR AYVAZ, Sema/HANAĞASI, Emel, İcra ve İflas Hukuku, Ankara, 2018, s. 570. Atalay, sermaye şirketleri ve kooperatiflerin uzlaşma yoluyla yeniden yapılandırılması yolunun iflastan kurtulmak için alternatif bir yol olduğu görüşündedir. ATALAY, Borca Batıklık, s. 41. Aksoyoğlu ise, Borçlunun borçlarını yeniden yapılandırarak geri ödeme yükümlülüğünü yerine getirmesi ve bu şekilde ülke ekonomisine katma değer yaratmasına devam etmesini sağlamak olduğu görüşündedir.  AKSOYOĞLU, s. 118. Balcı, yeniden yapılandırmanın esas amacının, iflas tasfiyesi sonunda daha kötü duruma düşecek olan alacaklıları korumak olduğu düşüncesindedir. BALCI, Şakir,  Yeniden Yapılandırma Müzakereleri (Başvuru için Ön Hazırlık) Süreci ile (Takipli veya Doğrudan) İflas Yolları ve Konkordato Başvurusu Süreçlerinin Etkileşim ve İlişkileri , Legal Hukuk Dergisi, Aralık 2006, S.48, s. 3735. (BALCI, Yeniden Yapılandırma). 22 BİLGEN, Mahmut, İflas, İflasın Ertelenmesi, Konkordato, Yargılama Usulü, Ankara, 2012, s. 1154; ALTAY/ESKİOCAK, s. 498; KARSLI, Abdurrahim, İcra ve İflas Hukuku, İstanbul, 2014, s. 536;  PEKCANITEZ,  Hakan/ATALAY,  Oğuz/  SUNGURTEKİN  ÖZKAN,  Meral/ÖZEKES, Muhammet,  İcra  ve  İflas  Hukuku,  Ders  Kitabı,  Ankara,  2016,  s.  579. (PEKCANITEZ/ATALAY/SUNGURTEKİN  ÖZKAN/ÖZEKES,  Ders  Kitabı,  2016); Yıldırım/Deren Yıldırım, borçların yeniden yapılandırılmasında, şirketlerin kurtulmasında borçlunun olduğu  kadar  toplumun  genelinin  de  faydasının  olduğu  görüşündedir.  YILDIRIM,  Mehmet Kamil/DEREN YILDIRIM, Nevhis, İcra ve İflas Hukuku, İstanbul, 2016, s. 555. Balcı, uzlaşma yoluyla  yeniden  yapılandırmanın  zorda  kalan  sermaye  şirketleri  ile  kooperatiflerin  yeniden ekonomiye kazandırılması amacını güttüğü, görüşündedir. BALCI, Şakir,  Sermaye Şirketleri ve Kooperatiflerin  Uzlaşma  Yoluyla  Yeniden  Yapılandırılması  (İİK.  309/m)  Hakkında Değerlendirmeler ,  Manisa  Barosu  Dergisi,  Ekim  2005,  Y.24,  S.95,  s.  39.  (BALCI, Değerlendirmeler). Aynı görüşte olan yazar, Altay, uzlaşma yoluyla yeniden yapılandırmanın aciz halinde olan veya borca batık durumdaki sermaye şirketlerinin başvurabileceği bir yol olduğu ve de ulusal ekonominin zarar görmemesi için getirilmiş bir kurum olduğu, görüşündedir. ALTAY, Sümer,  İflasın Ertelenmesi Hakkındaki Yeni Hükümlerin Yeniden Yapılandırılma Kurumları Üzerindeki Olumsuz Etkisi ve Çözüm Yolları , Prof.Dr. Ergun Özsunay a Armağan, Ekim 2004, İstanbul, s.635. (ALTAY, Armağan);  BÖKE, Abdulkadir,  Sermaye Şirketleri ve Kooperatiflerin Uzlaşma Yoluyla Yeniden Yapılandırılması , Yeditepe Üniversitesi Hukuk Fakültesi Dergisi, C.II, S.1, Y.2005, s.217. 255KAYIHAN-EROĞLU/ Sermaye Şirketleri ve Kooperatiflerin Uzlaşma Yoluyla Yeniden Yapılandırılması Hakkındaki İcra ve İflâs Kanunu Hükümlerinin Değerlendirilmesi de ileri sürülmüştür. Ayrıca sermaye şirketleri ile kooperatiflerin uzlaşma yoluyla yeniden yapılandırılmasında alacaklılar, borçlu ve kamunun menfaatlerinin bir potada  toplanması  söz  konusudur.  Yeniden  yapılandırmanın  bütün  taraflar açısından kollektif bir sonucunun olduğu da söylenebilir. Borçlu sermaye şirketi veya kooperatifte borçlarını yapılandırıp tasdik edilen projesini  uygularsa  ekonomik  varlığını  sürdürür.  Sermaye  şirketleri  ve kooperatiflerin  uzlaşma  yoluyla  yeniden  yapılandırılmasında  borçlunun  mali durumunu düzeltme ihtimali vardır. Bu nedenle mali durumunu düzeltme ihtimali bulunan  bir  sermaye  şirketi  veya  kooperatifin  iflas  tasfiyesinden  bu  şekilde korunması sağlanır. Türk hukuk sistemindeki yeniden yapılandırmaya ağırlıklı olarak mahkemenin denetiminde işletilen ve borçların ödenmesi sürecinde de denetimin devam ettiği bir süreçtir de diyebiliriz. Özellikle konkordato ve yeniden yapılandırmada ekonomik açıdan değerli olan işletmelerin yok olmaması, işletmelerin yeniden yapılandırma talebine ihtiyaç duyulmadan önceki durumunda olduğu gibi yeniden faaliyetlerine devam etmesi, ağır tasfiye süreçleri ve de iflas prosedüründen uzak kalınarak pratik ve fonksiyonel bir anlayışla borçlunun tüm borçlarını  ödemesi  ve  bu  şekilde  hem  alacaklıların  hem  de  borçlunun  ortak menfaatlerine uygun hareket edilmesi amaç edinilmiştir. C.  HUKUKÎ NİTELİĞİ Sermaye şirketleri ve kooperatiflerin uzlaşma yoluyla yeniden yapılandırılmasında borçlu alacaklıları ile borçlarını yeniden yapılandırmakta ve tarafların büyük bir çoğunluğunun kabulü ile de tüm alacaklılarla uzlaşılmaktadır. Sermaye şirketleri ve kooperatiflerin uzlaşma yoluyla yeniden yapılandırılmasında borçlu tarafından sunulan proje bir yönü ile sulh ve ibra sözleşmesinin de özelliklerini taşımaktadır. Sulh  HMK m.  313   de  düzenlenmiştir.  Ancak  sulh  mahkeme  huzurunda yapıldığında usul işlemi olmasına rağmen aynı zamanda bir maddi hukuk işlemidir. Taraflar sulh sözleşmesiyle aralarındaki ihtilafı sona erdirmektedir. Görülmekte olan bir davada tarafların sulh olması halinde eğer dava konusu tarafların üzerinde serbestçe tasarruf edebilecekleri bir konuysa hakimin de tarafların sulh iradesine uyması zorunludur. Bu yönüyle bakıldığında genel olarak Sermaye şirketleri ve kooperatiflerin  uzlaşma  yoluyla  yeniden  yapılandırılmasında  da  borçlu alacaklılarıyla uzlaşmakta bir diğer değişle de sulh olmaktadır. Alacaklıların bir  23 YILDIRIM/DEREN YILDIRIM, s. 556. 24 ERMENEK, s. 146. 25 ARSLAN/YILMAZ/TAŞPINAR AYVAZ/HANAĞASI, s. 572. 26 BALCI, Yeniden Yapılandırma, s.3739. Deliduman, yeniden yapılandırmayla alacaklılarla borçlu arasında hassas bir dengenin kurulmaya çalışıldığı görüşündedir. DELİDUMAN, s. 47. 27  RG., T.04.02.2011, S.27836. 28 KURU, BAKİ, Medeni Usul Hukuku, Ders Kitabı, İstanbul, 2015, s. 430. (KURU, Medeni Usul Hukuku). 256İstanbul Medeniyet Üniversitesi Hukuk Fakültesi Dergisi VI/10 kısmı ile mahkeme huzurunda mahkemenin vereceği kararla, diğer bir kısmı ile de mahkeme dışında anlaşmaktadır. Yapılan bir sulh sözleşmesi nitelik olarak ibra da içerebilir.  İbra  borç  ilişkisini  sona  erdiren  hallerden  biri  olarak  TBK. 29  m.  132 de düzenlenmiştir.  İbra  işleminde  borçlu  borcunu  ifa  etmeden  borçtan  kurtulma konusunda  alacaklıyla  sözleşme  akdetmektedir.  Eğer  Sermaye  şirketleri  ve kooperatiflerin uzlaşma yoluyla yeniden yapılandırılmasında tenzilat söz konusu ise, tenzilat edilen miktar açısından yapılandırma ibra, borcun ödenmesi konusunda ise, alacaklılarla anlaştıkları için de sulh sözleşmesi kapsamındadır. Çünkü borçlu alacaklıyla borcu nasıl ödeyeceği konusunda anlaşmakta ve borcun ödenmesi konusundaki aralarındaki ihtilafı ortadan kaldırmaktadır. Bu nedenle Sermaye şirketleri ve kooperatiflerin uzlaşma yoluyla yeniden yapılandırılmasına hem sulh hem de ibra sözleşmesi kapsamında mahkeme denetiminde yapılan bir karma sözleşmedir, diyebiliriz.  Sermaye şirketleri ve kooperatiflerin uzlaşma yoluyla yeniden yapılandırılması, iflas prosedüründen farklı bir sistemdir. Bu farklılık hukuki nitelik açısından da kendini göstermektedir. İflasta İİK. m.224 uyarınca istisnai hallerde ticari faaliyet devam etmekte iken yeniden yapılandırmada işletme ayakta tutulmakta ve ticari faaliyetler sanki hiç yeniden yapılandırmaya başvurulmamış gibi aynı şekilde devam etmektedir. Yeniden yapılandırma talep eden borçlunun faaliyetlerinin devam  etmesi  ise,  yeniden  yapılandırmanın  başarıya  ulaşması  halinde,  süreç içerisinde fedakârlıkta bulunan alacaklılar, işletme çalışanları gibi üçüncü kişilerin alacaklarına  büyük  oranda  kavuşacaklarından  dolayı,  bu  alacaklıları  bir  nevi mükâfatlandırmış olacaktır. II.   BAŞVURU VE BAŞVURUNUN SONUÇLARI A.  BAŞVURU 1.  Başvuru, Başvuruya Eklenecek Belgeler ve Başvuru Usûlü  29 RG., T.04.02.2011, S.27836. 30 GÜNERGÖK, Özcan / KAYIHAN, Şaban, Borçlar Hukuku Dersleri, Genel Hükümler, Umuttepe Yayınları, İstanbul, 2020, s.335 vd.; OĞUZMAN, M.Kemal/ÖZ, Turgut, Borçlar Hukuku Genel Hükümler, İstanbul, 2013, s. 554. 31 DOĞRUSÖZ, Hanife,  Amerikan Hukukunda Ödeme Güçlüğü İçindeki Şirketlerin Yeniden Yapılandırılması , Maltepe Üniversitesi Hukuk Fakültesi Dergisi, 2005/1, s.208. Borçlunun yeniden yapılandırmaya başvurması, borçluyu bu süreç içerisinde iş endişesi içerisinde bırakabilir ve borçlu açısından bir iflas havası yaratır. Çünkü yeniden yapılandırmaya başvuran borçlu için iflas ile iflas etmeme arasında ince bir çizgi vardır. Borçlu bu süreç içerisinde piyasada yeni işler almakta da zorlanır. DOWNES, Colin M.,  Appointing Chapter 11 Trustee in Reorganizations of Religious Institutions , Virginia Law Review, V.101, Y.2015, s. 2228. 32 DOĞRUSÖZ, s. 208; BALCI, Şakir, Uzlaşma yoluyla Yeniden Yapılandırma (İİK. 309 m-ü), İzmir, 2006, s. 31, 32. (Balcı, İİK. 309/m-ü). 257KAYIHAN-EROĞLU/ Sermaye Şirketleri ve Kooperatiflerin Uzlaşma Yoluyla Yeniden Yapılandırılması Hakkındaki İcra ve İflâs Kanunu Hükümlerinin Değerlendirilmesi a.  Sermaye  Şirketleri  ve  Kooperatiflerin  Yeniden  Yapılandırılmasına Başvurabilecek Kişiler Sermaye şirketleri ve kooperatiflerin uzlaşma yoluyla yeniden yapılandırılmasına kimlerin  başvurabileceği  İİK.  m.  309/m-1   de  ve  Sermaye  Şirketleri  ve Kooperatiflerin  Uzlaşma  Yoluyla  Yeniden  Yapılandırılmasına  Dair Yönetmeliğin  m. 3  de düzenlenmiştir. Buna göre; muaccel olmuş para borçlarını ödeyemeyenler, mevcut mal varlığı ve alacakları borçlarını karşılamayanlar yahut da bu duruma düşme ihtimali kuvvet ve muhtemel olan sermaye şirketleri ve kooperatifler  başvurabilir.  Söz  konusu  hükmün  lafzı  incelendiğinde,  uzlaşma yoluyla yeniden yapılandırmaya başvurulabilmesi için, borçlunun sermayesinin borca batık olma şartı bulunmamaktadır. Bir borçlu sermayesi borca batık olmasa da,  borçlarını  ödeme  konusunda  sorun  yaşaması  halinde  bu  yola başvurabilecektir.  Ancak  iflas  dışı  adi  konkordatoda  olduğu  gibi  sermaye şirketleri  ve  kooperatiflerin  uzlaşma  yoluyla  yeniden  yapılandırılmasında alacaklılar borçlu adına bu yola başvuramaz, müessesenin niteliği gereğince sadece borçlu temsilcileri kanalıyla bu yola başvurabilir. Bankalar ve sigorta şirketleri  33  RG. T. 17.04.2004, S:25436. 34 Borca batıklık ile ilgili ayrıntılı bilgi ve borca batıklığın tanımı için; ATALAY, Borca Batıklık, s.6 vd; BALCI, İİK. 309/m-ü, s. 44. ALTAY, Sümer, Konkordato ve Yeniden Yapılandırma Hukuku, İstanbul, 2005, s. 1280; OY, Osman, İcra Hukukunda Uzlaşma Yoluyla Yeniden Yapılandırma,  İstanbul,  2009,  s.3.  Borca  batıklığın  tespitinde,  şirketin  üçüncü  kişilere  olan borçlarının pasif olarak değerlendirilmesi ve aktifin pasifi karşılayıp karşılamadığının bu şekilde tespit edilmesi gerekir. Şirketin pasifinde görünen sermaye, yedek akçe, yenileme, yardım ve hayır işleri için ayrılmış fonlar gösterilmemelidir. YARICI, s. 49; ATALAY, Borca Batıklık, s.7. 35 BİLGEN, s. 1154, 1155. BALCI, Yeniden Yapılandırma, s. 3741; KILIÇOĞLU, Evren,  İflasın Ertelenmesinin  Konkordato  ve  Uzlaşma  Yoluyla  Yeniden  Yapılandırma  Kurumlarıyla Karşılaştırılması ,  Prof.  Dr.  Yavuz  Alangoya  için  Armağan,  İstanbul,  2007,  s.456. Oskay/Koçak/Deynekli/Doğan,  sermaye  şirketleri  ve  kooperatiflerin  uzlaşma  yoluyla  yeniden yapılandırılması yoluna ancak sermayesi borca batık şirketlerin başvurabileceği görüşündedir. OSKAY/KOÇAK/DEYNEKLİ/DOĞAN,  s.6389,  6390.  Ermenek,  borçlunun  yeniden yapılandırmaya başvurması için sermayesinin borca batık olmasının zorunlu olmadığı görüşündedir. ERMENEK,  s.  147,  148.  Aynı  görüşteki  yazar;  ÇELİK,  Aydın,   Sermaye  Şirketleri  ve Kooperatiflerin Uzlaşma Yoluyla Yeniden Yapılandırılması Projesinin Tasdikinin Sonuçları ve Muhtemel Aksaklıklara Karşı Çözüm Önerileri , Yeditepe Üniversitesi Hukuk Fakültesi Dergisi, C.I, S.2, Y.2005, s. 277, 278. Atalay ise, yeniden yapılandırma yoluna başvurulması için borçlunun sermayesinin borca batık olması gerektiği ve eğer borçlu süreç sonunda başarılı olmazsa iflas etmesinin zorunlu olduğunu ve bu yolun iflastan önceki son aşama olduğunu ve ya başar ya da iflas et şeklinde bir sonucu olduğu görüşündedir. ATALAY, Oğuz,  İflas Hukukundaki Yenilikler , Yeditepe Üniversitesi Hukuk Fakültesi Dergisi, C. I, S. 2, Y. 2005, s. 489 vd. (ATALAY, Yenilikler); BÖKE, s. 215. Amerika Birleşik Devletleri nde de başvuruyu borçlunun yapması gerekir ve borçlunun aciz halinde olması ya da sermayesinin borca batık olması gibi bir şartlar da bulunmamaktadır. WESTBROOK, s. 268; GARBADE, s. 81, 82. 36 ERMENEK, s. 148; ULUSOY, s. 545. 258İstanbul Medeniyet Üniversitesi Hukuk Fakültesi Dergisi VI/10 İİK. m. 309/t-2 uyarınca ve ilgili hükmün gerekçesinde de açıklandığı üzere özel kanunları olmasından dolayı bu yola başvuramazlar.  ULUSOY,  6102  Sayılı  TTK.  m.  195  uyarınca  şirket  toplulukları  ile  şirket topluluklarını  yöneten  gerçek  kişiler  veya  şahıs  şirketlerinin  bu  yola  birlikte başvuramayacağı görüşündedir. Bu nedenle şirket topluluğuna tabi bir şirketin bağımsız  bir  şekilde  bu  yola  başvurması  yeknesaklık  açısından  mümkün olmayacaktır. Eğer projede yönetsel değişikliklerde öngörülmekte ise, bu durumda şirketler topluluğundan bir veya birkaç şirketin başvurması, diğer şirketlerin ise başvuramaması  yahut  da  birlikte  başvuramamaları  sebebiyle  mutlak  anlamda hedeflenen amaç yerine getirilemeyecektir. ÖZTEK ise, bu konuyu konkordato açısından ele almıştır. ÖZTEK e göre, grup şirketler ve holdingler için konkordato ayrı ele alınmakta ve bazı şirketler açısından konkordato tasdik edilirken bazıları açısından reddedilebilmektedir. Hâlbuki bu şirketler tek elden yönetilmekte ve genelde kayıtları ortak tutulmaktadır. Ayrıca şirketler kredilerde de birbirlerine kefillerdir.  Bu  nedenle  ortak  başvurunun  kabul  edilmesi  ve  karar  verilirken birbirleriyle olan bağlantıları ve de kefillikleri dikkate alınmalıdır.   37 İİK. m.309/T Gerekçesi;  Maddeyle İcra ve İflâs Kanunu'na, Sermaye Şirketleri ve Kooperatiflerin Uzlaşma Yoluyla Yeniden Yapılandırılması adı altında yeni bir kurum getirilmektedir. Bu kurum Dünyada son yıllarda geliştirilen ve ödeme güçlüğü içine düşen şirketlerin iflasına karar vermek yoluna gidilip ekonomik hayattan silinmeleri yerine, bu şirketlerin kurtarılmalarının mümkün olması durumunda faaliyetlerine devam etmelerinin sağlanması düşüncesine dayanmaktadır. Getirilen düzenleme alacaklı ile borçluların karşılıklı olarak anlaşmaları şartına bağlanmıştır. Buna göre, muaccel  para  borçlarını  ödeyemeyecek  durumda  olan  ya  da  mevcut  ve  alacakları  borçlarını karşılamaya yetmeyen veya böyle bir tehlikeyle karşı karşıya kalması kuvvetle muhtemel olan sermaye  şirketleri  veya  kooperatifler,  Kanun  tarafından  öngörülen  oranlarda  alacağa  sahip alacaklıların çoğunluğuyla, borçlarının yeniden yapılandırılması konusunda uzlaşabilecektir. Sistem mahkeme denetiminde işlemekte ve uzlaşmanın tasdiki veya reddi yargı organının müdahalesini gerektirmektedir. Böylece özellikle uzlaşmayı kabul etmemiş olan alacaklıların hak ve menfaatlerinin ihlal edilmesinin önüne geçilmek istenmiştir.  (www.tbmm.gov.tr) 38 BİLGEN, s. 1158; BALCI, Şakir, İflasın Ertelenmesi Usul ve Esasları, Ankara, 2010, s. 253 (BALCI, İflasın Ertelenmesi Usul ve Esasları); DUMANOĞLU, Sezai, İflasın Ertelenmesi, Borca Batıklık ve İyileştirme Projeleri, İstanbul, 2011, s. 83, 84; MUŞUL, İcra ve İflas Hukuku, s. 1413; UYAR, Şerh, s. 20806; KURU/ARSLAN/YILMAZ, s. 660; YILMAZ, Ejder, İcra ve İflas Kanunu Şerhi, Ankara, 2016, s. 1299; SAYHAN, İsmet, Sermaye Şirketleri ve Kooperatiflerde Borca Batıklık Sebebiyle İflas ve İflasın Ertelenmesi, Ankara, 2016, s. 48, 49; DELİDUMAN, s. 48. Amerikan hukukunda da Chapter 11 kapsamında yeniden yapılandırmadan bankalar ve sigorta şirketleri faydalanamazlar. Ayrıca buna ek olarak Chapter 7 kapsamında tasfiye edilebilecek aracı kurumlar ve emtia alım-satımı ile uğraşanlarda tıpkı banka ve sigorta şirketleri gibi yeniden yapılandırma yoluna başvuramazlar. KİNG, P. Lawrence, Bankruptcy and Other Insolvency Remedies, Fundamental of American Law, Newyork, 1996, s. 465. 39 ULUSOY, s. 547. 40 ÖZTEK, Selçuk,  Türk Hukukunda ve Uygulamasında Ödeme Güçlüğü İçindeki İşletmelerin Rehabilitasyonu: İmkanlar, Aksaklıklar ve Çözüm Önerileri , Türk, İngiliz ve ABD Hukukunda İşletmelerin Ödeme Güçlüğü Sorunları ve Banka İlişkileri Sempozyumu, İstanbul Sanayi Odası Yayınları, İstanbul, 1993, (s.240-248), s. 247. (Öztek, İşletmelerin Rehabilitasyonu). 259KAYIHAN-EROĞLU/ Sermaye Şirketleri ve Kooperatiflerin Uzlaşma Yoluyla Yeniden Yapılandırılması Hakkındaki İcra ve İflâs Kanunu Hükümlerinin Değerlendirilmesi Bir sermaye şirketi veya kooperatifin sermayesinin borca batık olması halinde İİK. m. 179 uyarınca mahkeme tarafından bu durum tespit edildiğinde borçlunun doğrudan  iflasına  karar  verilir.  Kanunun  lafzı  incelendiğinde,  bu  hususta mahkemenin bir takdir yetkisinin olmadığı görülecektir. Ayrıca İİK. m. 178/1 uyarınca  borçlu  aciz  halinde  olduğunu  bildirerek  mahkemeden  iflasına  karar verilmesini kendisi de isteyebilir. Sermayenin borca batık olduğuna ilişkin kıstasta ise, TTK. m. 376 baz alınmaktadır. Aynı zamanda 6102 Sayılı Türk Ticaret Kanunu 376 ncı Maddesinin Uygulanmasına İlişkin Usul ve Esaslar Hakkında Tebliğ   de  TTK.  m.  376   nın  uygulanmasına  ve  uygulanmasında  çıkacak sorunların çözümüne yönelik bir düzenlemedir.  İcra ve İflas Kanunu m. 309/m-1  in lafzı incelendiğinde sermayesi borca batık olan  bir  sermaye  şirketinin  ya  da  kooperatifin  bu  yola  başvuramayacağı  ve yetkililerin  bu  durumda  iflas  talep  etmek  zorunda  oldukları  sonucuna ulaşılmaktadır.  Çünkü  sermayenin  borca  batık  olması  durumunda  bildirimde bulunmayan yetkililerin de sorumlulukları doğar. Sermayenin borca batık olması halinde,  bu  durumun  mahkemeye  bildirilmesi  şirketin  yetkili  organlarına yüklenmiş bir ödevdir. Her ne kadar kanun sermayesi borca batık bir sermaye şirketi ya da kooperatifin iflasının istenebileceğini söylemekte ise de, bu emredici bir hüküm değildir. Ancak İİK. m. 179 uyarınca sermayenin borca batıklığının mahkeme tarafından tespit edilmesi halinde mahkeme tarafından sermaye şirketleri ve kooperatiflerin iflasına karar verilir. Bu durumda sermayesi borca batık bir sermaye şirketi ya da kooperatif alacaklılarıyla anlaşarak yeniden yapılandırmaya başvurduğunda  mahkeme  tarafından  sermayesinin  borca  batık  olduğu  tespit edildiğinde  normal  şartlarda  iflasına  karar  verilmelidir.  Ancak  her  ne  kadar hükümde  geçmese  de  gerekçede,  ödeme  güçlüğü  içerisine  düşen  şirketlerin kurtarılmalarının  mümkün  olması  durumunda  faaliyetlerinin  devam  etmesinin amaçlandığı bildirmiştir.  Bu durumda eğer sermayesi borca batık bir şirket  41 BİLGEN, s. 1155; ERMENEK, s. 25; MUŞUL, Timuçin, İflasın Ertelenmesi, İstanbul, 2010, s. 39, 40 (MUŞUL, İflasın Ertelenmesi); KAYHAN ÇETİN, Özlem, İflasın Ertelenmesi Bağlamında Kayyımlık, Ankara, 2011, s.12; BALCI, Şakir, İflasın Ertelenmesi, İzmir, 2007, s. 249, 250 (Balcı, İflasın Ertelenmesi); ATALAY, Borca Batıklık, s.25. 42 Bir işletmenin ödeme aczi içerisinde olması, o işletmenin mevcut ve alacaklılarının borçlarını vadesinde ödemeye yetmemesini ifade eder. BÖKE, s. 219. 43  RG. T. 15.09.2018, S:30536. 44 Oskay/Koçak/Deynekli/Doğan, sermayesi borca batık bir şirketin yükümlülüğü olan kendini mahkemeye iflas için ihbar etmesini, bu yola başvurarak bertaraf edebileceği ve bu şekilde iflas etmekten kurtulabileceği görüşündedir. OSKAY/KOÇAK/DEYNEKLİ/DOĞAN, s.6389. 45 BALCI, İİK. 309/m-ü, s. 55. 46  Maddeyle İcra ve İflâs Kanunu'na, Sermaye Şirketleri ve Kooperatiflerin Uzlaşma Yoluyla Yeniden Yapılandırılması adı altında yeni bir kurum getirilmektedir. Bu kurum Dünyada son yıllarda geliştirilen ve ödeme güçlüğü içine düşen şirketlerin iflasına karar vermek yoluna gidilip ekonomik hayattan silinmeleri yerine, bu şirketlerin kurtarılmalarının mümkün olması durumunda faaliyetlerine 260İstanbul Medeniyet Üniversitesi Hukuk Fakültesi Dergisi VI/10 yeniden yapılandırmaya başvurursa, mahkemenin öncelikle borçlunun kurtarılması amaç edinildiği için yeniden yapılandırma talebinin gerekli şartları taşıması halinde kabul edilmesi gerekir.  İcra ve İflas Kanunu m. 309/m-1 in amacı ülke ekonomisine katkı sağlayan sermaye  şirketleri  ve  kooperatiflerin  yeniden  yapılandırma  yoluyla  iflasın sonuçlarından  kurtarılmasıdır.  Kanımızca  burada  yapılacak  bir  düzenleme  ile alacaklılarıyla anlaşabilen bir sermaye şirketi veya kooperatifinde sermayesi borca batıkta olsa, tıpkı konkordato olduğu gibi yeniden yapılandırma talep edebileceği ayrıca düzenlenmelidir. Söz konusu hüküm bu yönüyle eksik ve tartışmaya da açıktır. Bu sebeple ilgili hükümde yapılacak bir değişiklik ile Sermaye şirketleri ve kooperatiflerin uzlaşma yoluyla yeniden yapılandırılması müessesinin daha etkin kullanılması sağlanabilecektir.  Bir  başka  husus  ise,  hangi  tüzel  kişilerin  bu  yola  başvurabilecekleridir. Kooperatifler 1163 Sayılı Kooperatifler Kanunu nda, sermaye şirketleri ise, TTK.  da düzenlenmiştir. Söz konusu düzenlemeler gereğince kooperatif; kişilerin tek  başlarına  yapamadıkları  işlemler  için  emek  ve  sermayelerini  bir  araya getirdikleri diğer bir değişle ekonomik ve sosyal güçlerini birleştirerek yatırıma sevk eden, mal ve hizmet üretiminde artışlar sağlayan teknik bilgi ve düzenli pazarlama  olanaklarını  kullanarak  şahıslara  daha  refah  bir  hayat  getirebilen teşekküllerdir 49 .  Tanımdan  da  anlaşılacağı  üzere,  kooperatifler;  şahısların sermayelerini  bir  araya  getirerek  tek  başlarına  yapamayacakları  bir  işi yapabilmelerine olanak sağlamaktadır.   devam  etmelerinin  sağlanması  düşüncesine  dayanmaktadır.  Getirilen  düzenleme  alacaklı  ile borçluların karşılıklı olarak anlaşmaları şartına bağlanmıştır. Buna göre, muaccel para borçlarını ödeyemeyecek durumda olan ya da mevcut ve alacakları borçlarını karşılamaya yetmeyen veya böyle bir tehlikeyle karşı karşıya kalması kuvvetle muhtemel olan sermaye şirketleri veya kooperatifler, Kanun tarafından öngörülen oranlarda alacağa sahip alacaklıların çoğunluğuyla, borçlarının yeniden yapılandırılması konusunda uzlaşabilecektir. Sistem mahkeme denetiminde işlemekte ve uzlaşmanın tasdiki veya reddi yargı organının müdahalesini gerektirmektedir. Böylece özellikle uzlaşmayı kabul etmemiş olan alacaklıların hak ve menfaatlerinin ihlal edilmesinin önüne geçilmek istenmiştir.  (www.tbmm.gov.tr). 47 Ödeme aczi içerisindeki ya da sermayesi borca batık bir işletmenin mevcut tüzel kişiliğinin ayakta tutularak, bu işletmenin taşıdığı işletme değerinden alacaklıların istifade edebileceği bir yol olan yeniden yapılandırmanın borçlu açısından kabul edilmemesi düşünülemez. Böke, s. 222. 48 RG. T.10.05.1969, S.13195. 49 ÇEVİK, Orhan Nuri, Kooperatifler Hukuku, Uygulaması ve İlgili Mevzuat, Ankara, 1999, s. 62. 50 Çelik,  sermaye  şirketleri  ve  kooperatiflerin  uzlaşma  yoluyla  yeniden  yapılandırılmasının yürütülmesi ve sonuçlandırılmasının çok zor olduğunu ve de uygulanamayacak bir müessese olmasından dolayı ölü doğduğunu ileri sürmüştür. ÇELİK, Ahmet Çelik,  Sermaye Şirketleri ve Kooperatiflerin Uzlaşma Yoluyla Yeniden Yapılandırılması Projesinin Tasdikinin Sonuçları ve Muhtemel Aksaklılara Karşı Çözüm Önerileri , Yeditepe Üniversitesi Hukuk Fakültesi Dergisi, Y.2005, C.II, S.1, s. 307. Altay, yeniden yapılandırma müessesesinin doğarken ölmüş bir müessese 261KAYIHAN-EROĞLU/ Sermaye Şirketleri ve Kooperatiflerin Uzlaşma Yoluyla Yeniden Yapılandırılması Hakkındaki İcra ve İflâs Kanunu Hükümlerinin Değerlendirilmesi Sermaye şirketi, Türk Ticaret Kanunu nda düzenlenen şirket türlerinden biridir. Sermaye şirketlerinde, büyük ve kapsamlı işleri ve amaçları gerçekleştirmek için şirket sermayesinin büyük olması ve bunun neticesinde de ortakların çok olması kaçınılmazdır.  Sermaye  şirketlerinde  ortaklar  sermayelerini  şirkete  koyduktan sonra da sorumlulukları sınırlandırılmaktadır. Sermaye şirketlerinde ortakların kişiliği değil, şirketin sermayesi ön plandadır. Sermaye şirketlerinde esas olan şirketin sermayesidir. Bu nedenle de şirketin ortakları değişebilir ancak sermaye sabit  kaldığından  dolayı  şirket  varlığını  sürdürmeye  devam  eder.  Sermaye şirketleri anonim, limited ve sermayesi paylara bölünmüş komandit şirketlerdir. İİK. daki  ilgili  düzenlemeler  gereğince  de  yeniden  yapılandırmaya  sadece kooperatifler, anonim şirketler, limited şirketler ve sermayesi paylara bölünmüş komandit şirketler başvurabilir.  Yeniden yapılandırmaya sermaye şirketleri veya kooperatifler iflas kararı verilene kadar ve hatta iflas davası devam ederken de başvurabilirler. Özellikle borçlunun doğrudan iflasını isteyen projeden etkilenen alacaklı ise doğrudan iflası istenen bir sermaye  şirketi  veya  kooperatif  iflasın  açılması  kararına  kadar  yeniden yapılandırma  için  başvurabilir.  İflas  davasına  bakan  mahkemenin  böyle  bir durumda, yeniden yapılandırma başvurusunu bekletici sorun yapması gereklidir. Ayrıca yeniden yapılandırma talebi tasdik olur ve bu karar kesinleşirse de iflas davasının reddedilmesi gerekmektedir. Aciz haline ilişkin olarak ve takipli iflasta depo kararı verilene kadar bu yola başvurulabilir. Çünkü depo kararının kesin sonuçları  vardır  ve  borçlunun  bu  sonuçlardan  kurtulmak  amacıyla  zaman kazanmak  için  yeniden  yapılandırmaya  başvurması  mümkündür.  Sermaye şirketleri  veya  kooperatiflerin  iflas  ettikten  sonra  yeniden  yapılandırmaya başvurması mümkün değildir. Çünkü konkordato açısından, iflas içi konkordato  olduğunu ve buna alacaklılardan onay alındıktan sonra mahkemeye başvurulmasının sebep olduğunu ileri sürmüştür. ALTAY, s.637. 51 PULAŞLI, Hasan, Şirketler Hukuku Genel Esaslar, Ankara, 2020, s. 8. 52 Şirketlerin  birleşme  yoluyla  tüzel  kişilikleri  sona  erebilmektedir.  Güney  Ağdağ,  yeniden yapılandırma  sürecinde,  yeniden  yapılandırma  talep  eden  borçlunun  bir  başka  şirket  ile birleşebileceği  görüşündedir.  GÜNEY  AĞDAĞ,  Necla,   Türk  Ticaret  Kanunu  Tasarısından Şirketlerin Yeniden Yapılandırılmasına İlişkin Düzenlemeler Hakkında Genel Değerlendirme ,  Yeditepe Üniversitesi Hukuk Fakültesi Dergisi, Y. 2005, C. II, S. 1, s.506. Amerikan hukukunda da  Chapter  11  kapsamında  borçlu,  borçlarını  ödeyebilmek  için  farklı  işletmelere  ayrılabilir, küçülebilir veya parçalanarak farklı kişilere satılabilir. MCCORMACK /WAN, s.80. 53 Amerika Birleşik Devletleri nde, borçlunun başvurusu ile süreç başlamaktadır. Borçlu ticari faaliyetine devam etmekte ve borçluya yediemin borçlu adı verilmektedir. Borçlunun yeniden yapılandırmaya başvurması hiçbir şekilde tasarruf ehliyetini etkilememektedir. WESTBROOK, s. 350; GARBADE, s. 81, 82. 54 BALCI, Yeniden Yapılandırma, s. 3742. 55 Balcı, iflas davasının tasdik kararıyla birlikte reddedilmesi gerektiği görüşündedir. BALCI, Yeniden Yapılandırma, s. 3742. 56 BİLGEN, s. 1158; BALCI, Yeniden Yapılandırma, s. 3743; UYAR, Şerh, s. 20806. 262İstanbul Medeniyet Üniversitesi Hukuk Fakültesi Dergisi VI/10 ayrıca  düzenlenmiştir.  Oysa  yeniden  yapılandırma  açısından  bu  şekilde  bir düzenleme yoktur. Yeniden yapılandırmaya ilişkin düzenlemelerin  Ratio Legis   inden de iflastan sonra yeniden yapılandırma başvurusu yapılabileceği şeklinde bir sonuç çıkmamaktadır. Ancak müflisin alacaklılarıyla haricen görüşerek borçlarını yapılandırması önünde de herhangi bir engel bulunmamaktadır. Borçlu bu şekilde yapacağı anlaşmayla iflasın kaldırılmasını sağlayabilir.   b.  Sermaye  Şirketleri  ve  Kooperatiflerin  Yeniden  Yapılandırılmasına Başvurulması Halinde Başvuruya Eklenecek Belgeler i.  Yeniden Yapılandırma Projesi Yeniden yapılandırma projesi İİK. m. 309/n  de ayrıntılı bir şekilde düzenlenmiştir. Borçlu ile alacaklılar arasında müzakere edilecek konular projede yer alacak ve bu proje  alacaklıların  onayına  sunulacaktır.  Projenin  tasdiki  aşamasında  ise, mahkemenin  özellikle  inceleyeceği  belge  de  bağımsız  denetim  kuruluşları tarafından hazırlanacak rapor ile yeniden yapılandırma projesidir. Borçlunun mahkemeye alacaklılarla müzakere edilmiş ve gerekli çoğunluk tarafından kabul edilmiş yeniden yapılandırma projesiyle başvurması gerekmektedir. Yeniden yapılandırma projesi sözleşmesel bir karaktere sahiptir.  Bu nedenle maddi hukuk açısından ise, kabul edilmiş proje,  icap ve kabulü içerisinde barındırmaktadır. İcra ve İflas Kanunu m. 309/n-1  de;  Projeden etkilenen alacaklıların tabi olacağı koşullar ve benzer alacaklara sahip olan alacaklılar arasında eşitliğin ne şekilde sağlanacağı.  Koşulunun öncelikle yeniden yapılandırma projesinde bulunması gerektiği belirtilmiştir. Sermaye şirketleri ve kooperatiflerin uzlaşma yoluyla  57 Amerikan hukukunda Chapter 11 kapsamında yeniden yapılandırmanın iki türü bulunmaktadır. Bunlardan biri önceden kabul edilmiş (Pre-Packaged) ve diğeri önceden müzakere edilmiş (PreNegotiated) yeniden yapılandırmadır. MCCORMACK/WAN, s.92. Önceden kabul edilmiş olan yeniden yapılandırmada, borçlu başvurudan önce alacaklılarla müzakere ediyor ve alacaklıların kabulüne  göre  mahkemeye  başvuruyor  ancak  önceden  müzakere  edilmiş  olan  yeniden yapılandırmada alacaklılar, başvurudan sonra projeyi değerlendirmektedir ve projenin hazırlanması için borçluya 120 gün süre verilmektedir. GARBADE, Kenneth D., Pricing Corporate Securities as Contingent Claims, Cambridge, 2001, s. 94, 95; BUDAK, Sempozyum, s. 352. 58  BİLGEN, s. 1156; ALTAY/ESKİOCAK, s. 502; UYAR, Şerh, s. 20810; YILMAZ, Şerh, s.1300. 59  TAŞPINAR AYVAZ, s. 78; ULUSOY, s. 555. 60  ULUSOY, s. 556. 61 İİK. m.309/n  nin gerekçesi;  Maddede yeniden yapılandırma projesinde bulunması gereken hususlar sayılmıştır. Buna göre, yeniden yapılandırma projesinde, projeden etkilenen alacaklıların tâbi olacağı koşullar ve bunlar arasında eşitliğin nasıl sağlanacağı, proje borçlusunun taraf olduğu sözleşmelere ve malvarlığına etkisi, yeniden yapılandırma için gerekli olması durumunda borçlunun kredi gibi finansman kaynaklarına başvurabileceği, projenin uygulanabilirliğini sağlayacak diğer yöntemler, tasdik kararından sonra projenin uygulanmasının kim tarafından nasıl denetleneceği ve projeyi reddeden alacaklının alacağının, bu alacaklı projede kendi sınıfı için öngörülen haktan daha azını açıkça kabul etmediği sürece, nitelik itibarıyla benzerlik gösteren alacaklarla eşit muameleye tâbi olacağı gösterilmelidir. Projeyle birlikte alacaklıların hakları korunmakta, yeniden yapılandırma 263KAYIHAN-EROĞLU/ Sermaye Şirketleri ve Kooperatiflerin Uzlaşma Yoluyla Yeniden Yapılandırılması Hakkındaki İcra ve İflâs Kanunu Hükümlerinin Değerlendirilmesi yeniden  yapılandırılmasında,  konkordatoda  olduğu  gibi  alacaklıların  arasında eşitliğin  sağlanmış  olması  şart  değildir.  Borçlu  projesinde  bazı  alacaklıların alacaklarında ve ödeme vade ve oranlarında hiçbir değişiklik de yapmayabilir ki bu alacaklılara projeden etkilenmeyen alacaklılar denilir. Borçlu alacakları çeşitli sınıflara  ayırabilir.  Borçlu  alacaklıları  sınıflandırırken  sınırsız  bir  serbesti içerisinde değildir. Yönetmelik m. 6, sınıflandırmanın nasıl yapılması gerektiğini açıklamaktadır. Borçlu yönetmeliğe uygun olarak bu sınıflandırmayı yaparken benzer alacakları bir araya getirmelidir. Ayrıca bu alacaklıların hepsinin projeden etkilenen alacaklar olması gerekir. Alacaklar sınıflandırılırken alacaklıya göre değil, alacağa göre bir sınıflandırma yapılmalıdır. Bir alacaklı birden fazla alacak sınıfında bulunabilir. Bu durumda oyu her alacağı için ayrı ayrı hesaplanır. Zaten Yönetmelik m. 6/b  ye istinaden de alacaklıların oylarını ayrı ayrı kullanması gerekir. Alacaklılar sayı olarak belirlenirken de alacaklısı aynı da olsa, alacaklı oy kullandığı her bir alacak için ayrı bir kişi olarak belirlenmelidir. Benzer uygulama Konkordato alacaklılar toplantısındaki nisap belirlenirken de uygulanmaktadır. Ayrıca Yönetmeliğin 5. maddesine göre de, borçlu müzakere ettiği alacaklılara projeden etkilenen ve etkilenmeyen tüm alacaklıların listesini göndermelidir.  İcra ve İflas Kanunu m. 309/n-2  de yeniden yapılandırma projesinde, borçlunun taraf  olduğu  sözleşmelere  etkisinin  de  belirtilmesi  gerektiği  düzenlenmiştir.  için  yapılması  gerekenler  düzenlenmekte,  projenin  nasıl  ve  kim  tarafından  denetleneceği belirtilmektedir. Böylece bu konularda başlangıçta alacaklılar ve borçlular arasında bir uzlaşma aranarak ileride doğabilecek hak kayıpları engellenmektedir.  (www.tbmm.gov.tr).  62  BİLGEN, s. 1157; BALCI, Uzlaşma, s. 51. 63    Böke,  yeniden  yapılandırmada  projeden  etkilenen  alacaklıların  borçlu  tarafından sınıflandırılabiliyor olmasını konkordatoya göre yeniden yapılandırmayı daha avantajlı hale getirdiği görüşündedir. BÖKE, s. 235. 64 Amerika Birleşik Devletleri nde 11. USC, Chapter 11, Arc. 1102/a-2 uyarınca alacaklılar komitesinin bulunması zorunludur. Alacaklılar komitesi 11. USC, Chapter 11 kapsamında küçük işletmelerin yeniden yapılandırılmasında kurulmayabilir. ABD hukukunda komitenin üye sayısının yedi olması zorunludur. Alacaklılar komitesi de kendi arasında alacağı kararla üye seçebilir. 11. USC, Chapter 11, Arc. 1102/b-3 de ise, komitenin görevleri sayılmıştır. DIRENİSA, Efe,  Corporate Reorganization  in  Turkish  Law  Compared  with  The  United  States  Chapter  11 ,  Yeditepe Üniversitesi Hukuk Fakültesi Dergisi, C. 2, S. 1, Y. 2005, s. 193 vd.; WESTBROOK, s. 269; GARBADE, s. 84. 65 Balcı, yeniden yapılandırma sisteminin projeden etkilenen alacaklılarla sınırlı bir uzlaşma yöntemi olarak getirildiği görüşündedir. Balcı, Yeniden Yapılandırma, s. 3736. 66  ALTAY/ESKİOCAK, s. 503; OSKAY/KOÇAK/DEYNEKLİ/DOĞAN, s.6398; ULUSOY, s. 549; KURU, Baki, İcra ve İflas Hukuku El Kitabı, Ankara, 2013, s. 1555 (KURU, El Kitabı); KURU, Baki/ARSLAN, Ramazan/YILMAZ, Ejder, İcra ve İflas Hukuku, Ankara, 2013, s. 660; PEKCANITEZ/ATALAY/SUNGURTEKİN  ÖZKAN/ÖZEKES,  Ders  Kitabı,  2016,  s.  581; KARSLI, s. 536; YILMAZ, Şerh, s. 1304; ALTAY, s.639. 67  EROĞLU, Orhan, Uygulamada Konkordato, Ankara, 2020, s. Benzer şekilde; Altay/Eskiocak, alacaklıların sayısı belirlenirken, alacak sayısına göre belirlemenin olması gerektiği görüşündedir. ALTAY/ESKİOCAK, s. 504. 264İstanbul Medeniyet Üniversitesi Hukuk Fakültesi Dergisi VI/10 Konkordatonun sözleşmelere etkisi, İİK. m. 296  da düzenlenmiştir. Konkordato da  ilgili  hüküm  gereğince  sözleşmelerin  karşı  tarafları  konkordato  sebebiyle sözleşmeyi fesih edemez ve konkordatonun başarıya ulaşmasını engelleyecek mahiyetteki sürekli borç edimlerini içeren sözleşmeler komiserin görüşü ile birlikte borçlu tarafından fesih edilebilir. İflasta ise, iflas idaresi İİK. m.226 uyarınca masanın menfaatini gözetmek ve tasfiye yapmakla mükelleftir. İflas idaresi birinci alacaklılar  toplantısında  seçilir  ve  İİK.  m.  224  uyarınca  da  alacaklılar toplanmasında müflisin ticari faaliyetinin devamına karar verilebilir. Bu durumda da iflas idaresi müflisin ticari faaliyetini devam ettirir. Müflisin ticari faaliyeti devam ederken de müflisin yapmış olduğu sözleşmelerin masanın menfaatine olup olmamasına göre, devamına ya da feshine karar verilebilir. İflas ile borçlunun tasarruf hakkı ortadan kalktığı için bu işlemler iflas idaresi tarafından yapılır. Genel olarak iflasın açılmasıyla borçlunun varlığı sona erer bu da aslında iflas idaresinin sözleşmelere devam etmek için bir karar almaması halinde doğal bir fesihtir. Bu durumda yeniden yapılandırma projesinin sözleşmelere etkisi, konkordatodaki gibi mi olacaktır yoksa iflastaki gibi mi olacaktır? Konkordatoda  borçlu,  borçlarını  yeniden  yapılandırdıktan  sonra  çoğunlukla faaliyetlerine devam etmek istemektedir. Oysa iflasta borçlunun tasarruf hakkı ortadan kalkmakta ve borçlu artık ticari faaliyetlerine devam edememektedir. Bu durumda  sermaye  şirketlerinin  ve  kooperatiflerin  yeniden  yapılandırılmasında borçlunun  durumu  konkordatoya  daha  yakındır 68 .  Bu  durumda  yeniden yapılandırma isteyen borçlunun devam etmek istediği sürekli borç ilişkisine havi sözleşmeleriyle  fesih  etmek  istediği  sözleşmelerini  bildirmesi  ve  neden  fesih edeceğinin gerekçesini de açıklaması gerekir. Çünkü feshinde sonuçları vardır ve bazen fesih borçlunun aleyhine bir sonuç doğurarak aktifini azaltıcı durumlara sebep olabilir. Projenin yapılandırmadan etkilenen alacaklılara gönderilmesinin bu yönüyle de olumlu sonuçları olacaktır. Çünkü alacaklılar belki de borçlunun fesih etmek istediği sözleşmelere devam etmesinin daha faydalı olacağını ve bu şekilde yeniden  yapılandırmayı  kabul  edebileceklerini  bildirebilirler.  Borçlu  devam edeceği veya fesih edeceği sözleşmelerin yeniden yapılandırmaya faydalarını, şirkete külfetini ve başkaca etkilerini değerlendirerek projesinde belirtmelidir.  İcra ve İflas Kanunu m. 309/n-3  de,  Projenin, borçlunun malvarlığı üzerindeki tasarruf yetkisine etkisi.  nin de belirtilmesi gerektiği bildirilmiştir. Borçlu bu durumda projesinde faaliyetlerine nasıl devam etmek istediği, tasarruf hakkını nasıl kullanması gerektiği ve yeniden yapılandırmaya bu bildirdiği tasarruf hakkını kullanmasının nasıl etkilerinin olacağını belirtmelidir. Bu durumda borçlunun iradesinden daha çok mahkemenin bu konudaki takdiri de önemlidir. Borçlunun  68  Altay/Eskiocak,  yeniden  yapılandırmada  iflasa  ilişkin  hükümlerin  uygulanması  gerektiği görüşündedir. ALTAY/ESKİOCAK, s. 506. 69  Amerika  Birleşik  Devletleri nde  11.Federal  Yasa nın  365.maddesi  gereğince,  yeniden yapılandırmaya  başvuran  borçlu,  işletmesine  külfet  yükleyen  sözleşmeleri  reddedebilir. MCCORMACK /WAN, s.77; JAMES, s. 891. 265KAYIHAN-EROĞLU/ Sermaye Şirketleri ve Kooperatiflerin Uzlaşma Yoluyla Yeniden Yapılandırılması Hakkındaki İcra ve İflâs Kanunu Hükümlerinin Değerlendirilmesi tüm tasarruf hakkını kullanmak istemesine rağmen, mahkeme aksi bir yönde karar verebilir. Borçlunun proje denetçinin yetkilerini projesinde belirtmesi kanımızca yerinde olmayacaktır. Çünkü proje denetçisini atayan mahkemenin bu belirlemeyi yapması  gerekir 70 .    Proje  denetçisinin  yetkilerinin  mahkeme  tarafından belirlenmesi alacaklılarda bir güven ve samimiyet duygusu yaratmalı ve alacaklılar projeyi değerlendirirken bu hususu da göz önünde bulundurmalıdır.  İcra ve İflas Kanunu m. 309/n-4  de,  Borçların yeniden yapılandırılması için gerekli  görülüyorsa,  borçlunun  kredi  gibi  finansman  kaynaklarına  başvurup başvuramayacağı.   düzenlenmiştir.  İİK.  m.  309/m   nin  lafzından  borçlunun muaccel borçlarını ödeyemeyecek durumda olması ya da mevcut ve alacaklarının da  borçlarını  karşılayamaması  gerekir.  Bu  durumda  borçlunun  nakit  sıkıntısı içerisinde  olduğu  sonucuna  ulaşılmaktadır.  Borçlunun  genel  olarak  nakit sıkıntısından kurtulmak içinde krediye ihtiyaç duyması kaçınılmazdır. Zaten borçlu eğer kendi kaynaklarıyla borçlarını ödeyebilecek durumda ise, bu müesseseye istisnai durumlar hariç başvurması mümkün değildir. Ancak bazı durumlarda alınacak kredinin maliyeti de borçlunun pasifini normalden fazla artırabilir. Bu sebeple borçlunun pasifi üzerinde en az etki oluşturacak şekilde eksik finansmanını karşılaması tercih edilmelidir.  İcra ve İflas Kanunu m. 309/n-5  de,  Borçlunun işletmesinin kısmen ya da tamamen devri, diğer bir şirket veya şirketlerle birleşmesi, sermaye yapısının veya ana  sözleşmesinin  değiştirilmesi,  borçlu  işletmenin  yönetiminde  yer  alacak kişilerin  belirlenmesi  borçların  vadelerinin  uzatılması,  faiz  oranlarının değiştirilmesi,  menkul  kıymet  ihracı  gibi  projenin  uygulanabilirliğini sağlayabilecek  yöntemler,   şeklindedir.    Bu  hususlarında  projede  belirtilmesi gerektiği düzenlenmiştir. Söz konusu hüküm incelendiğinde, ilgili düzenleme mali yapısı bozulmuş borçlunun mali yapısının bozulmasına sebep olan etkenlerin düzeltilmesi,  şirketin  veya  kooperatifin  iyileştirilmesi,  yeniden  yapılandırma projenin uygulanması ve yeniden yapılandırmanın amacına ulaşması açısından gerekli koşulların sağlanması amacıyla getirilmiştir.  İcra  ve  İflas  Kanunu  m.  309/n-6   deki,   Tasdik  kararından  sonra  projenin uygulanmasının kim tarafından ve nasıl denetleneceği,  düzenlemesiyle, proje denetçisini kanun her ne kadar borçluya projesinde belirleme hakkı tanıdıysa da,  70 Altay/Eskiocak, borçlunun projesinde, proje denetçisinin de yetki ve görevlerini belirleyebileceği kanısındadır. ALTAY/ESKİOCAK, s. 506; ALTAY, s.640; ÇELİK, s. 284. 71 Durman, malvarlığının devri, bir malvarlığı topluluğunun sözleşme serbestisi ilkesi uyarınca tüm aktif ve pasifleriyle beraber bir diğer kişiye devrine olanak tanıyan bir araçtır. Devir için aktiflerin pasiflerden mutlaka fazla olması gibi bir şart yoktur. Bir çok amaç için kullanılabilen malvarlığının devri olanağının sözleşme serbestisi genel prensibi çerçevesinde borca batık bir işletmenin yeniden yapılandırılması içinde kullanılabilmesine engel bir hüküm mevcut olmamakla birlikte böyle bir amaç için kullanılmasına uygulamada rastlanmağı görüşündedir. Durman, Okay: İcra ve İflas Hukuku Açısından Malvarlığı veya Ticari İşletmelerin Devri, İstanbul 2009, s. 74. 72 ALTAY/ESKİOCAK, s. 507. 266İstanbul Medeniyet Üniversitesi Hukuk Fakültesi Dergisi VI/10 borçlunun  belirlediği  proje  denetçisinin  atanacağı  konusunda  bir  kesinlik bulunmamaktadır.  Çünkü  borçlunun  belirlediği  proje  denetçisinin  atanmasına alacaklılar karar vermektedir. Yönetmeliğin 19. maddesi de proje denetçisinin nasıl  atanacağını,  vasıflarını  ve  ücretinin  nasıl  ödeneceğini  düzenlemektedir. Borçlu  ile  alacaklılar  proje  denetçisini  belirlerken  yönetmeliğe  sadık  kalmak zorundadır. Genel olarak proje denetçisinin seçiminde alacaklıların iradesinin asıl olduğu sonucuna da ulaşılmaktadır. Eğer proje denetçisinin seçimi konusunda alacaklılar ile borçlunun uzlaşamaması halinde ise, mahkeme kendiliğinden bir proje  denetçisi  seçebilir.  Mahkemenin  veya  alacaklıların  borçludan  bağımsız olarak seçecekleri proje denetçisinin de yönetmeliğin 19. maddesindeki niteliklere uygun olması gerekmektedir. Kanunda ve yönetmelikte proje denetçisinin sayısı konusunda bir sınırlama bulunmamaktadır. İşletmenin büyüklüğüne göre borçlu, alacaklılar  ve  mahkeme  proje  denetçisinin  sayısını  takdir  edecektir.  Ancak kanımızca sayının tek olmasında da proje denetçileri arasında ihtilaf çıkması halinde karar verilebilmesi için fayda vardır. Genel olarak bakıldığında proje denetçisini İİK. m.306/2  de düzenlenen iflas dışı adi konkordatoda, proje tasdik edildikten  sonra  atanan  kayyıma  benzetebiliriz.  Ancak  yetki,  sorumluluk  ve görevler açısından karşılaştırıldığında proje denetçisinin, konkordatoda atanan kayyımdan daha fazla yetki ve görevle donatıldığı sonucuna da ulaşılmaktadır.  İcra ve İflas Kanunu m. 309/n-7  de,  Projeyi reddeden alacaklının alacağının, bu alacaklı  projede  kendi  sınıfı  için  öngörülen  haktan  daha  azını  açıkça  kabul etmediği sürece, nitelik itibarıyla benzerlik gösteren alacaklılarla eşit muameleye tabi olacağı,  düzenlenmiştir. Söz konusu hüküm, projeyi reddeden alacaklıları korumak  maksadıyla  getirilmiş  bir  düzenlemedir.  Sermaye  şirketleri  ve kooperatiflerin uzlaşma yoluyla yeniden yapılandırılmasında borçlu alacaklıları sınıflara ayırabilmektedir. Bu durumda söz konusu hükme göre projeyi reddeden alacaklı dâhil olduğu alacaklılar sınıfındaki diğer alacaklılardan daha az bir alacağı kabul etmediği sürece, dâhil olduğu sınıftaki alacaklıların alacakları oranında alacağına kavuşacaktır. Söz konusu hükümden her ne kadar sermaye şirketleri ve kooperatiflerin uzlaşma yoluyla yeniden yapılandırılmasına ilişkin hükümlerde, konkordatonun  türleri  gibi,  bir  türden  bahsedilmemiş  olsa  da  yeniden yapılandırmanın tenzilat ve vade şeklinde de olabileceği sonucuna ulaşılmaktadır.  Yeniden yapılandırma projesi genel olarak değerlendirildiğinde, kanunda projede olması  gereken  zorunlu  unsurlar  sayılmış  ancak  bunlar  sınırlandırılmamıştır. Borçlu  bu  sayılanların  dışında  da  birçok  hususu  projesinde  belirtebilir  ki, belirtmesinde de yarar vardır. Özellikle mali durumu ile ilgili olarak bilançosu hakkında  bilgi  vermesi,  malvarlığı  hakkında  bilgi  vermesi,  borçlarını  nasıl ödeyeceği ve yaptığı işlerle, muhtemel yapacağı işleri ki bunları ispatlar mahiyette niyet mektuplarıyla bildirmesi alacaklıların projeyi kabul etmeleri ve yeniden yapılandırmanın başarıya ulaşması açısından faydalı olacaktır. Çünkü projeye ek olarak mahkemeye sunulacak belgeler alacaklılara gönderilmeyecek sadece proje  73 ALTAY/ESKİOCAK, s. 508; UYAR, Şerh, s. 20820. 267KAYIHAN-EROĞLU/ Sermaye Şirketleri ve Kooperatiflerin Uzlaşma Yoluyla Yeniden Yapılandırılması Hakkındaki İcra ve İflâs Kanunu Hükümlerinin Değerlendirilmesi alacaklılara sunulacaktır. Alacaklılarında projeyle genel olarak borçlunun durumu hakkında bilgi sahibi olmaları, projenin tasdik edilebilmesine yardımcı olacaktır. ii.  Başvuruya Eklenecek Diğer Belgeler     Borçlunun  başvurusuna  ekleyeceği  belgeler  İİK.  m.309/o   da düzenlenmiştir. Bunların başında yeniden yapılandırma projesi bulunmaktadır. Yeniden yapılandırma projesinin nasıl olması gerektiği ve neler barındırması gerektiği  yukarıda  ayrıntılı  bir  şekilde  açıklanmıştır .  Aşağıda  başvuruya eklenecek diğer bilgi ve belgeler değerlendirilecektir.  İcra ve İflas Kanunu m. 309/o-2;  Borçlunun mali durumunu gösterir belgeler, ayrıntılı bilanço, defterlerinin vaziyetini bildiren cetvel, gelir tablosu ve borçlunun mali durumunu açıklayıcı diğer bilgi ve belgeler.   İlgili husus hakkında aynı zamanda yönetmelik m. 8/1  de de borçlunun mali durumu ile ilgili bilgi ve belgelerin neler olacağı bildirilmiştir. Söz konusu hükme göre sunulacak belge ve bilgiler, ayrıntılı bilanço, gelir tablosu ve defterlerin vaziyetini bildiren cetveldir. Söz konusu düzenleme incelendiğinde de hüküm ile mahkemenin ve alacaklıların borçlunun  mali  durumu  hakkında  ayrıntılı  bir  bilgiye  sahip  olabilmeleri amaçlanmıştır.  Bu  durumda  alacaklılar  ve  mahkeme  borçlunun  mali  durumu hakkındaki en güncel ve en detaylı bilgiyi borçlunun dürüst bir şekilde sunması durumunda,  projenin  başarıya  ulaşabilip  ulaşamayacağını  en  iyi  şekilde değerlendirilecektir. Yönetmelik m. 3 uyarınca bu belgeleri yeminli mali müşavirin hazırlaması gerekir. Aynı tür belgelerin başvuru ile mahkemeye sunulması İİK. m.286 gereğince iflas dışı adi konkordato da bulunmaktadır. İcra ve İflas Kanunu m. 309/o-3;  Projenin, borçluyu yeniden ödeme kabiliyetine kavuşturarak muaccel borçlarını ödeme planına göre ödeyebilecek ve nakit akışını gerçekleştirecek  duruma  getireceğini  gösteren  belgeler.   Genel  olarak bakıldığında  burada  bahsedilen  belgelerin  faraziyeye  dayandığı  söylenebilir. Çünkü günümüz koşullarında bir sermaye şirketinin veya kooperatifin finansal açıdan belirli bir plan yapması pek mümkün gözükmemektedir. Bu tarz belgelere  74 II. Başvuru ve Başvurunun Sonuçları, A. Başvuru, 1. Başvuru, Başvuruya Eklenecek Belgeler ve Başvuru Usulü, b. Sermaye Şirketleri ve Kooperatiflerin Yeniden Yapılandırılmasına Başvurulması Halinde Başvuruya Eklenecek Belgeler, i.Yeniden Yapılandırma Projesi. 75 İİK. m. 309/o ‘nun gerekçesinde, belirtildiği gibi bu belgelerin sunulması esas olarak alacaklıları korumaya yöneliktir. İİK. m. 309/o nun gerekçesi;  Maddede yeniden yapılandırma başvurusuna eklenmesi gereken belgeler düzenlenmiştir. Maddede sayılan bilgi ve belgeler esas itibarıyla alacaklıları korumaya yöneliktir. Mahkemeye sunulacak bu belgeler sayesinde mahkeme objektif olarak şirketin malî durumu ve alacaklıların haklarının korunup korunmadığı hakkında bilgi sahibi olabilecektir. Bu bilgi ve belgeler ileride başvurunun red veya tasdiki konusunda bir karar verilirken mahkemece esas alınacaktır.  (www.tbmm.gov.tr). 76 Amerika Birleşik Devletleri nde finansal tablolar başvurudan sonra mahkemeye sunulmaktadır. WESTBROOK, s. 270; BRİNDİSE, Suzanne T.,  Choosing The  Per-Deptor  Approach to Plan Corfirmation in Multi-Deptor Chapter 11 Proceedings , Northwestern University Law Review, V. 108, No. 4, Y. 2014, s. 1357. 268İstanbul Medeniyet Üniversitesi Hukuk Fakültesi Dergisi VI/10 örnek olarak, borçlunun yapacağı işlere ait yaptığı sözleşmeler, ön sözleşmeler veya  niyet  mektuplarını  gösterebiliriz.  Ancak  bu  tarz  bir  sözleşmenin  kesin sözleşmeyle sonuçlanacağı ve borçlunun sözleşmedeki karı elde ederek borçlarını ödeyebileceği de kesin değildir. Ama en azından alacaklılara ve mahkemeye geleceğe yönelik bir fikir vermesi açısından önemlidir. Bu durumda oluşacak aksi bir duruma karşılık borçlunun paraya çevrilebilir malvarlığı (bina, arazi, araç, makine…vb.)  borçlarını  ödeyebilmesinin  garantisi  ve  aynı  zamanda  bu malvarlığının  borçlarını  karşılayabilir  mahiyette  olması  gerekir.  Bu  belgeleri Yönetmelik m.3 uyarınca yeminli mali müşavirin hazırlaması gerekir. Söz konusu hüküm konkordatonun tasdikine yönelik İİK. m. 305/b  de düzenlenen teklif edilen tutarın borçlunun kaynaklarıyla tutarlı olması hükmüyle de benzerlik göstermektedir.  İcra ve İflas Kanunu m. 309/o-4;  Projeden etkilenen ve etkilenmeyen alacaklılar ile bunların alacaklarının listesi.  Söz konusu hükümle, diğer alacaklıların ve mahkemenin borçlunun toplam borcunu görmeleri, projenin başarıya ulaşabilip ulaşamayacağı hakkında bilgi sahibi olmaları ve özellikle projeden etkilenmeyen alacaklıların alacaklarının miktarı ile bu alacaklıların alacaklarının ödenebilip ödenemeyeceği hususunun tespit edilmesi amaçlanmıştır. Benzer bir uygulama İİK. m. 286/1-c uyarınca borçlunun konkordato geçici mühlet talebine eklenecek belgeler açısından da söz konusudur.  İcra  ve  İflas  Kanunu  m.  309/o-5   de,   Başvuru  öncesi  müzakere  sürecini tanımlayan ve projeden etkilenen alacaklıların proje hakkında karar vermelerine olanak sağlayan yeterli bilgilendirmenin iadeli taahhütlü mektup ya da noter ihbarnamesi gibi uygun araçlarla yerine getirildiğini gösteren delilleri de içeren açıklamalar.   Söz konusu hükümle borçlunun tüm alacaklılarıyla irtibata geçip geçmediği ve tüm alacaklılarını bilgilendirip bilgilendirmediğinin tetkik edilmesi amaçlanmaktadır. Genel olarak bakıldığında kötü niyetli bir borçlunun özellikle bir kısım  alacaklılarının  haberi  olmadan  bu  yola  başvurması  bu  suretle engellenmektedir.  İcra  ve  İflas  Kanunu  m.  309/o-6   da,   Projeden  etkilenip  de  onay  veren alacaklıların, bu beyanlarını içeren, imzası ve tarihi noterlikçe onaylı tutanaklar.  Kanun  koyucu  burada  imzalar  konusunda  ve  ispat  açısından  bir  sorun yaşanmaması açısından bu tarz bir kural getirmiştir. Oysa söz konusu tutanakların noterden olması borçlarını ödemekte zorlanan borçlunun bir de bu şekilde ayrıca bir masrafa katlanmasına sebep olmaktadır. Çünkü bu tarz bir noter giderinin alacaklı tarafından karşılanabilmesi uygulamada karşılaşılacak bir yol değildir.  İcra ve İflas Kanunu m. 309/o-7;  Projeye göre alacaklıların eline geçecek miktar ile  borçlunun  iflası  halinde  alacaklıların  eline  geçebilecek  muhtemel  miktarı  77 DELİDUMAN, s. 49. 78 BALCI, Uzlaşma, s. 51. 269KAYIHAN-EROĞLU/ Sermaye Şirketleri ve Kooperatiflerin Uzlaşma Yoluyla Yeniden Yapılandırılması Hakkındaki İcra ve İflâs Kanunu Hükümlerinin Değerlendirilmesi karşılaştırmalı olarak gösteren tablo.  Söz konusu düzenleme İİK. m. 286/1-d  deki  konkordato  geçici  mühlet  talebinde  de  başvuruya  eklenmesi  gereken belgelerdendir. Söz konusu tablo ile alacaklılara ve mahkemeye aslında bir mesaj verilmektedir.  Borçlunun  iflası  halinde  alacaklıların,  yeniden  yapılandırma neticesinde  elde  edecekleri  bedelden  daha  az  bir  miktarda  alacaklarına kavuşacaklarının göstergesidir. Esasında bu bir faraziyeye dayanmaktadır. Çünkü iflas halinde alacaklıların ellerine ne kadar bir miktarın geçeceği, iflas ve tasfiye sonuçlanmadan belirlenemez. Ancak bu tablo sadece alacaklılara ve mahkemeye bir fikir verir. Bu düzenleme aslında İİK. m. 308/p-1 de de benzer şekilde düzenlenmiştir. Buna göre projenin tasdik edilebilmesi için, projenin reddine ilişkin oy kullanmış projeden etkilenen her alacaklının eline geçecek miktarın, en az iflas tasfiyesi neticesinde eline geçecek miktara eşit olması gerekir. Kanun koyucunun burada alacaklıyı değil sermaye şirketi veya kooperatifin menfaatlerini öne  çıkardığı  ve  sermaye  şirketi  ve  kooperatifin  kurtarılmasına  alacaklıların alacaklarına kavuşmalarından daha öncelik tanıdığı sonucuna ulaşılmaktadır.  İcra ve İflas Kanunu m. 309/o-8;  Sayı ve meblağ itibarıyla çoğunluk koşulunun gerçekleştiğini gösteren cetvel.  Yeniden yapılandırmanın hangi oran ve alacaklı sayısı ile kabul edileceği İİK. m. 309/m-3  de düzenlenmiştir. Söz konusu hükme göre, projeden etkilenip oylamaya katılan alacaklıların sayı itibariyle yarısı ve oy kullanan  alacaklıların  alacaklarının,  borçlunun  tüm  borçlarının  üçte  ikisini karşılaması  gerekmektedir.  Borçlunun  bu  durumda  özellikle  bilançosu  ve muhasebe kayıtları söz konusu bilginin güvenilirliğini teyit edecektir. Borçlu İİK. m. 309/o-6  daki ispat kuralı gereğince noterden onaylı belgeler ile bu hususu mahkemeye sunacaktır. Mahkemenin de bu tarz durumda dosya üzerinden gerekli çoğunluğun  sağlandığını  tespit  etmesi  çok  güç  olduğundan  özellikle  mali konularda bir uzmanı görevlendirerek borçlunun da kayıtlarını incelemek suretiyle bildirimin  sarahatini  araştırmalıdır.  Borçlunun  yeniden  yapılandırmada,  bütün alacaklılar  değil,  sadece  projeden  etkilenen  alacaklılarla  anlaşması  yeterli olacaktır. Borçlu tarafından alacaklılar sınıfı oluşturulduğunda da her alacaklı  79 Balcı,  alacaklıların  projeyi  reddetmeleri  halinde  ellerine  geçecek  miktarın  iflas  tasfiyesi neticesinde ellerine geçecek miktardan fazla olduğuna kanaat getirmesi gerektiği ve bunun sübuta ermesinin aynı zamanda projenin tasdikinin de bir şartı olduğunu ileri sürmüştür. Balcı, Uzlaşma, s.52. 80 Amerika Birleşik Devletleri Hukukunda 11.USC, Chapter 11 Arc.1111/b-1/A-i uyarınca; alacaklı sınıfının, bu sınıfın izin verilen taleplerinin miktarının 2/3 ü ve alacaklı sayısının yarısından fazlasının projeyi kabul etmiş olması gerekmektedir. Jacoby, Melissa B./Jarger, Edward J.: Ice Cube Bonds: Allocating The Price of Process in Chapter 11 Bankruptcy, The Yale Law Journal, Y:2014, V:123, (862-947),  s. 708; Garbade, s. 87, 88; Westbrook, s. 270; Budak, Sempozyum, 352. 81  BİLGEN,  s.  1157;  OSKAY/KOÇAK/DEYNEKLİ/DOĞAN,  s.6390,  6391; ARSLAN/YILMAZ/TAŞPINAR AYVAZ/HANAĞASI, s. 572. 82 UYAR, Şerh, s. 20807; YILMAZ, Şerh, s. 1300; ALTAY, s. 639; ÇELİK, s. 280. 270İstanbul Medeniyet Üniversitesi Hukuk Fakültesi Dergisi VI/10 sınıfının  projeyi  yeter  nisapta  kabul  etmesi  gerekmektedir 83 .  Alacaklılar sınıflarından herhangi birinin projeyi yeterli çoğunlukla kabul etmemesi halinde ise, proje tasdik olmaz. Gerek  kanunda  gerekse  de  yönetmelikte  oylamanın  bir  toplantı  şeklinde  mi yapılacağı yoksa borçlunun başkaca oy kullanma tarzı belirleyip belirlemeyeceği hususunda bir düzenleme bulunmamaktadır. Ancak Yönetmelik m. 10/1  de; oy kullanacak  alacaklılara  oylama  davetiyesinin  ispat  kolaylığı  açısından  iadelitaahhütlü  mektupla  veya  noter  kanalıyla  oylamadan  makul  bir  süre  önce bildirilmesi  gerektiği  düzenlenmiştir.  Buradan  çıkan  sonuca  göre,  borçlunun oylamaya  ilişkin  prosedürü  belirleyebileceği,  oylamanın  toplantı  yahut alacaklıların uzaktan belge ulaştırma yoluyla da yapabileceği şeklinde sonuca ulaşılmaktadır. Bu durumda borçlu bir toplantı salonu belirleyerek tüm alacaklıları çağırıp toplantıda projeyi öncelikle anlatıp, sonra alacaklılara oylatıp daha sonra da mutabakatlarını alabileceği gibi, alacaklılara proje ve eklerini ulaştırıp belli bir süreç içerisinde kabul ise, muvafakatnameyle, ret ise, redde yönelik beyan ile kendisine ulaştırılmasını da sağlayabilir.   İcra  ve  İflas  Kanunu  m.  309/o-9   da,   Borçlunun  ödeme  kabiliyetine kavuşabileceğini ve projede yer alan koşullara uymasının mümkün olduğunu gösteren ve gerekli nitelikleri haiz bir bağımsız denetim kuruluşu tarafından hazırlanmış bulunan finansal analiz raporları ile dayanakları.  Söz konusu rapor yönetmeliğinde 9. maddesinde ayrıca düzenlenmiştir. Söz konusu hükme göre, rapor hazırlanırken en son denetim raporları, nakit akışına ilişkin tahminler, kar tahminleri, yeniden yapılandırma sürecinde sağlanacak finansman, yönetimin plan ve tahminlerinin makul olup olmadığı, yönetimin yetkinliği de dikkate alınır. Söz konusu  tablo  hazırlanırken  özellikle  borçlunun  iflası  halinde  ortaya  çıkacak finansal tablo ile yeniden yapılandırmada oluşacak tablo karşılaştırılır. Genel olarak  burada  güdülen  amaç  borçlunun  kayıtlarının  yeniden  yapılandırmaya elverişli olup olmadığıdır. İlgili düzenleme bu raporun bağımsız bir denetim kuruluşu  tarafından  hazırlanması  gerektiğini  bildirmiştir.  Bağımsız  denetim kuruluşunun özellikle bu raporu düzenlemesinin sebebi ise, bağımsız denetim kuruluşlarının sorumlulukları ve hazırlayacakları raporlara statülerinden dolayı bir güvenin olmasıdır. Söz konusu raporun benzeri konkordatoda da yine bağımsız denetim kuruluşları tarafından düzenlenmekte ancak hazırlanan raporun makul  83 OY, Osman, İcra Hukuku Kapsamında Uzlaşma Yoluyla Yeniden Yapılandırma, İstanbul, 2009, s.4; UYAR, Şerh, s. 20807; YILMAZ, Şerh, s. 1302; AKSOYOĞLU, s. 121. 84 Amerika Birleşik Devletleri nde ise, planın onaylanması için kural olarak bütün alacaklılar sınıflarının planı kabul etmesi gerekir. Buna rağmen planın içeriği yasal koşulları taşıyor olmasına rağmen planı bir ya da birden fazla alacaklı sınıfı reddetmiş ise, mahkeme yine de planı onaylayabilir. Plana muhalif olan alacaklı sınıfı, tasfiye halinde dahi, yeniden yapılandırma süreci sonunda eline geçecek miktardan daha fazla bir miktara kavuşamıyorsa mahkeme bu şekilde karar verebilir. BUDAK, Sempozyum, s. 352; WESTBROOK, s. 287. 85 ALTAY/ESKİOCAK, s. 517. 271KAYIHAN-EROĞLU/ Sermaye Şirketleri ve Kooperatiflerin Uzlaşma Yoluyla Yeniden Yapılandırılması Hakkındaki İcra ve İflâs Kanunu Hükümlerinin Değerlendirilmesi güvence veren bir rapor olması gerekmektedir. Genel olarak değerlendirildiğinde başvuruya eklenen belgeler, alacaklıların projenin onaylanması veya borçlunun tedbir gibi başkaca başvuruları ile kanun yoluna başvurmaları halinde ilk derece mahkemesi  ile  istinaf  mahkemesinin  ve  alacaklıların  borçlu  hakkında  yeterli derecede bilgi sahibi olabilmeleri açısından getirilmiş bir kuraldır. 2.  Görevli ve Yetkili Mahkeme ile Yargılama Prosedürü Sermaye şirketleri ve kooperatiflerin uzlaşma yoluyla yeniden yapılandırılmasına ilişkin başvuru yukarıda saydığımız belgelerle birlikte İİK. m. 309/m-1 uyarınca borçlunun muamele merkezinin bulunduğu yerdeki asliye ticaret mahkemesine yapılacaktır.  Sermaye  şirketleri  ve  kooperatiflerin  uzlaşma  yoluyla  yeniden yapılandırılması bir çekişmesiz yargı işidir. Bu nedenle basit yargılama usulü uygulanır. Müessesenin genel yapısı ve bir icra iflas hukuku kurumu olması sebebiyle basit yargılama usulünün uygulanması da yerindedir.  Hukuk Muhakemeleri Kanunu nun 385/1-f-8; yeniden yapılandırma projesinin ilanı  ve  ara  dönem  denetçisinin  atanması  aşamalarının  çekişmesiz  yargı  işi olduğunu  belirtmektedir.  Buradan  ulaştığımız  sonuca  göre  yeniden yapılandırmanın tasdiki aşaması çekişmesiz yargı işi değildir. Zaten İİK. m. 309/ö1 uyarınca tasdik duruşmasına adresi bilinen tüm alacaklılar gerek ilan gerekse de tebligat yoluyla davet edilmekte ve yapılan ilanda alacaklıların itiraz edebilecekleri bildirilmektedir. Bu nedenle yeniden yapılandırmanın tasdiki aşaması kanımızca çekişmeli yargı işi ve başlı başına bir davadır. Borçlu başvuruyu yaptıktan sonra İİK. m. 309/ö uyarınca, mahkeme başvurudan itibaren 30 gün içerisinde bir duruşma günü belirler ve bu başvuruyu İİK. m. 288 uyarınca ilan eder ayrıca projeden etkilenen ve adresi bilinen tüm alacaklılara  86 Bilgen, s. 1158. 87 İflasın ertelenmesi müessesine ilişkin hükümler kaldırılmadan önce, iflasın ertelenmesine ilişkin süreç devam ederken yeniden yapılandırmaya da başvurulabiliyordu. Her iki müessese eş zamanlı olarak da yürütülebilmekteydi. BALCI, Yeniden Yapılandırma, s. 3742. Günümüz koşullarında konkordato  sürecinde  de  yeniden  yapılandırmaya  ilişkin  hazırlıkların  yapılamamasına  ilişkin herhangi kısıtlayıcı bir hüküm yoktur. Ancak konkordatoda müessesesi incelendiğinde yeniden yapılandırmayla çok benzeyen ve yeniden yapılandırmaya göre borçlu açısından daha avantajlı bir müessesedir. Bu açıdan bakıldığında konkordato sürecinde de yeniden yapılandırma hazırlıkları ve başvurusu yapılabileceği kabul edilse de uygulamada karşılaşılması pek mümkün olamayacağı kanısındayız. Balcı, yeniden yapılandırmaya gerekli çoğunluk sağlandıktan sonra başvurulduğunda borçlunun mahkemede fikrini değiştirerek konkordato talep edebileceği ve ayrıca iflasa alternatif yolu konkordato olduğu ve yeniden yapılandırmanın konkordatodan sonra gelen bir çözüm yolu olduğu görüşündedir. BALCI, Yeniden Yapılandırma, s. 3747. 88  Ulusoy,  yeniden  yapılandırmanın  inşai  sonuç  doğuran  bir  çekişmesiz  yargı  işi  olduğu görüşündedir.  ULUSOY,  s.558.  Yeniden  yapılandırmanın  inşai  sonuç  doğurduğu  ve  tasdik aşamasında itiraz edilmezse çekişmesiz yargı işi olmaya devam edeceği görüşünde olan yazar; TAŞPINAR AYVAZ, s. 407. Taşpınar Ayvaz, her ne kadar yeniden yapılandırma inşai sonuçta doğursa ve çekişmesiz yargı işi olsa da tasdik aşamasında itiraz edilmesi halinde çekişmeli yargı işine dönüştüğü görüşündedir. TAŞPINAR AYVAZ, s.  393. 272İstanbul Medeniyet Üniversitesi Hukuk Fakültesi Dergisi VI/10 duruşma gününü tebliğ eder. Söz konusu hükmün kabul edildiği tarihten İİK. m. 288 in eski düzenlemesi yürürlükteydi ve eski düzenlemeye göre de, ilan tirajı elli binin üzerinde olan yurt düzeyindeki bir gazete de yayımlanırdı. Ancak İİK. m.288 in 7101 Sayılı Kanun ile değiştirilmesinden sonra bu ilan ticaret sicili gazetesinde ve basın ilan kurumunun resmi ilan portalın da yayımlanmaktadır. Her ne kadar ilgili kurumlara da bu hususun bildirilmesi İİK. m. 288  de düzenlenmekte ise de, İİK. m. 309/ö  de sadece İİK. m. 288  de öngörülen usule göre ilanın yapılacağı  bildirilmektedir.  Bu  nedenle  Sermaye  şirketleri  ve  kooperatiflerin uzlaşma  yoluyla  yeniden  yapılandırılmasında  konkordatoda  olduğu  gibi  ilgili kurumlara bildirim söz konusu değildir.  İlanda İİK. m. 309/ö uyarınca başvurunun kapsam ve sonuçları, başvuru dosyasının nasıl ve nerede görülebileceği ile başvuruya karşı itiraz edilebileceği de bulunur. Kanunun lafzından başvuruya itirazlar açısından bir süre ön görülmemiştir. Ancak yönetmelik m. 18/2  de bu süreyi mahkemenin de belirleyebileceği, belirlemezse de duruşmaya kadar yapılabileceği sonucuna ulaşılmaktadır. Yönetmeliğin 18. maddesinde de ayrıca projeyi tasdik duruşması ve itirazların değerlendirilmesi düzenlenmiştir. Söz konusu hükme göre, itirazların alacaklara, alacak sınıflarına ve projeye yönelik olabileceği belirtilerek itirazlar sınırlandırılmıştır. Eğer itiraz alacağın önceliğine veya durumuna ilişkin ise, bu durumda gerek itiraz dilekçesiyle gerekse de itiraza borçlunun verdiği cevapla birlikte tüm delillerin sunulması gerekir.  Buradan  mahkemenin  yapılan  itirazları  borçluya  tebliğ  edeceği  ve borçluya  da  bu  itirazlara  cevap  vermek  için  süre  vereceği  sonucuna  da ulaşılmaktadır.  Yönetmeliğin 18/2 maddesinde mahkemenin itirazlar ve delillerin toplanması için esas duruşmadan önce bir ön duruşma belirleyebileceğini düzenlemiştir. Ancak mahkemenin itirazların değerlendirilmesi ve delillerin toplanması için ön duruşma yapabilmesi için ilanla mutlaka itirazlar açısından bir süre belirlemesi gerekir. Çünkü  bu  şekilde  bir  süre  belirlemezse  itirazların  tasdik  duruşmasına  kadar yapılabileceği sonucu çıkmaktadır. Ayrıca İİK. m. 309/ö-2 uyarınca borçlunun veya alacaklıların talep etmesi halinde, ara denetçi atanması ve tedbirler için de bir ön  duruşma  yapılabileceği  belirtilmektedir.  Bu  durumda  tüm  konuların  aynı duruşmada  görüşülmesi  ve  her  iki  konu  için  ayrı  ayrı  duruşma  günleri belirlenmemesi de usul ekonomisi ilkesi açısından faydalı olacaktır. Ancak 30 günlük süre bu işlemler açısından oldukça kısadır. Çünkü ilan, posta yoluyla alacaklılara  bildirim,  itirazlar  ve  tedbirler  ile  bir  de  bu  süre  içerisinde  ön duruşmanın yapılması neredeyse imkânsızdır. Kanımızca Sermaye şirketleri ve kooperatiflerin  uzlaşma  yoluyla  yeniden  yapılandırılması  başvurusunun  ve projenin alacaklılar tarafından daha iyi anlaşılabilmesi ve tartışılabilmesi ve de yerinde itirazların yapılabilmesi yönünden bu sürenin daha uzun olması gerekir.   89  Altay/Eskiocak,  aynı  zamanda  ilgili  kuruluşlara  da  bildirilmesi  gerektiği  görüşündedir. ALTAY/ESKİOCAK, s.521. aynı görüşte olan yazar; UYAR, Şerh, s. 20817. 273KAYIHAN-EROĞLU/ Sermaye Şirketleri ve Kooperatiflerin Uzlaşma Yoluyla Yeniden Yapılandırılması Hakkındaki İcra ve İflâs Kanunu Hükümlerinin Değerlendirilmesi Mahkeme başvurudan sonra alacaklıların ya da borçlunun talebi üzerine başvuru hakkında nihai karar verilinceye kadar borçlunun malvarlığını korumaya yönelik ve borçlunun faaliyetleri bakımından gerekli tedbirleri alır. İİK. m. 309/ö-2 nin lafzından bu tedbirlerin bir ön duruşma ile de alınabileceği bildirilmiştir. Ancak mahkemenin duruşma yapmadan dosya üzerinden yapacağı bir inceleme ile de bu tedbir kararlarını almasının önünde bir engel yoktur. Benzer hüküm İİK. m. 287/1  de de konkordato geçici mühlet talebiyle birlikte mahkemenin gerekli gördüğü tedbirleri alabilmesi açısından mevcuttur. İİK. m.309/ö-3 de ise, tedbirlerin neler olabileceği örneklendirilerek bildirilmiştir. Bunlar; başvurudan önce başlatılan 6183 Sayılı AATUHK.90 kapsamındaki takipler ve davalar da dahil durdurulması, yeni icra takibi yapılamaması ve ihtiyati haciz ve ihtiyati tedbir kararlarının uygulanmaması yönünde olabilir. Mahkeme ayrıca gerek gördüğü diğer tedbirleri de alabilir. Kanun koyucu burada alacaklıların haklarının kaybolmaması içinde konkordatoya ilişkin İİK. m. 294/1  e paralel şekilde, bir takip muamelesi ile kesilebilen hak düşürücü süre ve zamanaşımının işlemeyeceğini bildirilmiştir. Ancak burada borçluyu koruma açısından bahsedilen tedbirler sadece projeden etkilenen alacaklılar açısından getirilmiş tedbirlerdir. Söz konusu tedbirlerin projeden etkilenmeyen alacaklılara etki etmesi söz konusu değildir. Borçlu mahkemeye başvurduktan sonra malvarlığının korunması veya artırılması, ticari  faaliyetinin  devamı  açısından  finansmana  ihtiyacı  varsa  bunun  temini açısından kredi kullanabilir. Krediyi kullanması için teminat vermesi gerektiğinde ise, İİK. m. 309/ö-4 uyarınca bu teminatı öncelikle daha önce rehin tesis edilmemiş taşınır veya taşınmazları üzerinden sağlanır. Borçlunun böyle bir durumda rehin tesis etmesi açısından mahkemeden izin almasının gerekip gerekmediği kanunda düzenlenmemiştir. Ancak Sermaye şirketleri ve kooperatiflerin uzlaşma yoluyla yeniden  yapılandırılmasında  borçlunun  tasarruf  hakkı  kısıtlanmadığı  için kanımızca mahkemenin ya da ara denetçinin onayını almasına gerek yoktur. Eğer mahkeme  borçlunun  malvarlığını  korumak  adına  borçlunun  taşınır  veya taşınmazlarına tedbir şerhi konulmasına karar verdiyse, bu durumda rehin tesisi için mahkemenin onayına gerek bulunmaktadır.  Mahkemenin başvuru ile birlikte 30 gün içerisinde bir duruşma günü belirlemesi gerekir. İİK. m. 309/ö-1  in lafzından bu sürenin 30 günden fazla olmayacağı sonucuna ulaşılmaktadır. Çünkü ilgili hüküm emredici mahiyettedir. Ancak kanun duruşmanın sadece bir duruşmadan ibaret olduğu konusunda bir sınırlama getirmemiştir. Bu durumda mahkemenin karar verememesi halinde yine kanımızca  90 RG. T.28.07.1953, S.8469. 91 KURU, Baki, İcra ve İflas Hukuku El Kitabı, Ankara, 2004, s. 1360; ÇELİK, s.286; ALTAY, Konkordato ve Yeniden Yapılandırma Hukuku, s.1301. 92 ALTAY/ESKİOCAK, s.522; DELİDUMAN, s. 53. 93 Altay/Eskiocak, süre konusundaki sınırlamanın emredici olmadığı kanısında olup, hakimi de bağlayıcı mahiyette olmadığı görüşündedir. ALTAY/ESKİOCAK, s. 524. 274İstanbul Medeniyet Üniversitesi Hukuk Fakültesi Dergisi VI/10 İİK. m. 309/ö-1 gereğince duruşmadan sonra 30 günü geçmeyecek bir sürede yeni bir duruşma günü belirleyebilmesi de mümkündür. 3.  Başvurunun Sonuçları Yeniden yapılandırmanın sonuçları İİK. m. 309/r  de düzenlenmiştir. Söz konusu hükme göre, yeniden yapılandırmaya ilişkin başvurunun tasdikine ilişkin kararın etkileri verildiği anda doğmaya başlar. Buradan ulaştığımız sonuca göre, iflas dışı adi konkordatoda olduğu gibi İİK. m.308/c-1  de düzenlendiği şekilde borçlu tasdik  kararının  kesinleşmesiyle  projenin  bağlayıcı  olacağını  kararlaştıramaz. Çünkü  ilgili  hükme  bakıldığında  da  görüleceği  üzere  hüküm  emredici mahiyettedir. Kanımızca bunun sebebi, yeniden yapılandırmanın çok süratli bir şekilde sonuçlandırılmak istenmesi ve de sermaye şirketleri ve kooperatiflerin yapısı ve ekonomiye katkıları bakımından bu suratın büyük önem arz etmesidir. Ayrıca projenin tasdikinin borçlunun tasarruf yetkisi üzerinde kısıtlayıcı bir etkisi de yoktur.  Yeniden  yapılandırmanın  tasdiki  kararının  istinaf  mahkemesi  tarafından kaldırılması ya da Yargıtay tarafından bozulması halinde projenin tasdikine ilişkin kararın icrası kendiliğinden durur. Kararın icrasının durması burada İİK. m. 40  da ki düzenlemeyle paralel niteliktedir. Zaten bir ilamın istinaf mahkemesi tarafından kaldırılması ya da Yargıtay tarafından bozulması halinde takip dosyası olduğu yerde durmakta ve yeni takip işlemi yapılamamaktadır. Yeniden yapılandırmada ise,  bir  icra  takip  dosyası  bulunmamaktadır.  Bu  nedenle  bu  süreçte  yeniden yapılandırma projesinin uygulanıp uygulanmaması söz konusudur. Projenin tasdiki kararının istinaf mahkemesi tarafından kaldırılması ya da Yargıtay tarafından bozulması halinde oluşacak durum borçlunun ödemeyi taahhüt ettiği ve ödediği miktarlar açısından bir düzenlemedir. Borçlu projenin tasdiki kararının kaldırılması ya da Yargıtay tarafından bozulması halinde verilecek karara kadar ki yapmış olduğu ödemeler de projenin tasdik edilmemesi durumunda tüm borçlarından mahsup edilir. Ancak ilk derece mahkemesinin yaptığı işlemlerle, borçlunun ilk derece  mahkemesi  kararına  istinaden  yapmış  olduğu  işlemler  geçerliliğini sürdürmeye devam eder.  İcra ve İflas Kanunu nun 309/r-3 hükmü yeniden yapılandırmanın borçlunun yapmış  olduğu  sözleşmelere  etkisini  düzenlemektedir.  Benzer  bir  hüküm konkordatonun borçlunun sözleşmelerine etkisini düzenleyen İİK. m. 296 da da bulunmaktadır ve benzerlik göstermektedir. Söz konusu hükme göre, öncelikle  94 ALTAY/ESKİOCAK, s.525. 95 OSKAY/KOÇAK/DEYNEKLİ/DOĞAN, s.6404; ERTEN, s. 113. 96  Chapter  11  kapsamında  ABD de  yeniden  yapılandırmalarda,  yeniden  yapılandırmanın sözleşmelere  etkisi  hakkında;  GÜNGÖR,  SEDA  Ş.,   ABD  Hukukunda  Yeniden  Örgütlenme Talebinin Kabulünün Sözleşmelere Etkisi , Prof.Dr. Yavuz Alangoya için Armağan, İstanbul, 2007, s. 419 vd. 275KAYIHAN-EROĞLU/ Sermaye Şirketleri ve Kooperatiflerin Uzlaşma Yoluyla Yeniden Yapılandırılması Hakkındaki İcra ve İflâs Kanunu Hükümlerinin Değerlendirilmesi projeden  etkilenip  etkilenmediğine  bakılmaksızın  borçlunun  taraf  olduğu sözleşmelerde projenin düzeltilmesine ya da feshine sebep olacak maddelerin uygulanmayacağı bildirilmektedir. Çünkü borçlu yeniden yapılandırma yoluna gitmeden önce alacaklılarıyla sözleşmeler imzalamış ve bu sözleşmelerle projeden farklı  bir  taahhüt  altına  girmiş  olabilir.  Bu  durumda  projeyle  yeknesaklık sağlanmak amacıyla kanun koyucu bu hükümlerin geçersiz olması gerektiğini bildirmiştir. Çünkü bu tarz bir hüküm olmasa aynı alacak sınıfına tabi alacaklılar arasında da eşitsizlik olacak ve bu sebeple projenin düzeltilmesi gerekebilecektir. Borçlunun ise, bir an önce borçlarını ödeyerek normal ticari faaliyetine devam etmesi ise, sekteye uğrayabilecektir. Bu nedenle ilgili hüküm özellikle borçlunun aynı alacaklı sınıfındaki alacaklılar arasında eşitliğin sağlanması, projenin yersiz bir zamanda düzeltilmesi ve borçlunun alacaklılarıyla yeniden yapılandırmaya başvurmadan önce imzaladığı sözleşmelerdeki hükümler sebebiyle feshinin önüne geçmektedir.  İlgili hükmün devamında ise, yeniden yapılandırmanın temerrüt ve sözleşmeye aykırılık oluşturacağı hususundaki sözleşme hükümleri açısından düzenlenmiştir. Çünkü bir çok sözleşmede iflas, iflasın ertelenmesi, konkordato veya yeniden yapılandırma hallerinin sözleşmenin karşı tarafınca tek taraflı olarak fesih sebebi kabul edileceğine dair hükümler bulunmaktadır. Bu ise, borçlarını ödeyerek ticari faaliyetine devam etmek isteyen borçluyu zor durumda bırakabilecek mahiyette hükümlerdir. Çünkü bir çok projede borçlu mevcut ve müstakbel elde edeceği gelire  istinaden  borçlarını  ödeyebileceğini  bildirmektedir.  Bu  durumda  ise, borçlunun  gelirleri  kesilebilecek  hatta  sermayesi  borca  batık  olmayan  bir borçlunun sermayesi borca batık hale gelebilecektir. Genel itibariyle bakıldığında ise, söz konusu hüküm yeniden yapılandırmanın amacıyla da uyumludur.  Yeniden yapılandırmaya başvurulduktan sonra mahkeme tarafından tedbir kararı verilmiş  olabilir.  İİK.  m.  309/r-4  ise,  bu  tedbir  kararlarının  akıbetini düzenlemektedir. İlgili hükme göre, projenin tasdiki ya da tasdik talebinin reddi, mahkemenin tedbirlerin kaldırıldığına ilişkin bir karar vermesine lüzum kalmadan kendiliğinden kalkar takiplere ve davalara ise, devam edilir. Ancak ilgili hüküm incelendiğinde, ilk derece mahkemesinin tedbir kararlarının devamı yönünde bir  97 Aksoyoğlu, projenin alacaklılarla yapılmış olan tüm sözleşme hükümlerinden önce gelmesinin hukukta güvenlik ve istikrar ilkesini zorladığını ve özellikle projeden etkilenmeyen alacaklılar için böyle bir hükmün olmasının isabetli olmadığını ileri sürmektedir. AKSOYOĞLU, 124. 98 Ayrıca  sermaye  şirketleri  ile  kooperatiflerin  yeniden  yapılandırmaya  başvurmaları  halinde alacakların muacceliyet kespetmesi ise, İİK. m. 309/r-3 hükmü gereğince kısmi butlan ile geçersiz olacaktır. ULUSOY, s. 566. 99  Ulusoy, proje ile sözleşmeler arasında bir çelişkinin olması halinde, projeye üstünlük tanınması gerektiği ve projenin uygulanmasının uygun olacağı görüşündedir. Ayrıca yeniden yapılandırmanın sözleşmelere etkisi konusunda bir tereddüttün oluşması halin de, iflasın sözleşmelere etkisine ilişkin hükümlerin uygulanması gerektiğini ileri sürmüştür. ULUSOY, s. 552. Ulusoy  a genel olarak katılmakla birlikte, iflasın sözleşmelere etkisinden ziyade İİK. m. 296  da düzenlenen konkordatonun sözleşmelere etkisinin yeniden yapılandırmaya daha uygun olacağı kanaatindeyiz.  276İstanbul Medeniyet Üniversitesi Hukuk Fakültesi Dergisi VI/10 karar  vermesinin  de  önünde  bir  engel  bulunmamaktadır.  Ayrıca  borçlu  veya alacaklılar bir zorluk yaşamamak için kanun yolu incelemesini yapacak olan istinaf mahkemesinden de bu tarz bir tedbir kararı vermesini talep edebilir. Söz konusu hüküm alacaklıların menfaatlerini korumak amacıyla getirilmiş bir hükümdür. Çünkü yeniden yapılandırma talebi reddedildiğinde, alacaklıların tedbirden önceki duruma  dönmeleri  ve  alacaklarını  haciz  veya  iflas  yollarıyla  alabilmeleri açısındandır. Ancak bu süreçte bir iflas davasının açılması halinde de kanımızca, davaya bakan mahkemenin yeniden yapılandırmaya ilişkin projenin tasdikinin reddi kararının kesinleşmesini beklemesi gerekir.  ALTAY/ESKİOCAK, projenin tasdik edilmesi ile proje uyarınca ödenmesi taahhüt edilenlerin dışındaki alacakların ibra edildiğini ileri sürmektedir. ULUSOY ise, projenin kabul edilmesinin ibra, erteleme, yenileme sözleşmesi niteliğinde olabileceğini ve bu üç sözleşme türünün de özelliklerini kapsar mahiyette bir karma sözleşme olduğu görüşündedir. Oysa projenin tasdiki bir taahhüttür ve borçlunun ifayı tam olarak yerine getirmemesi veya iflas sebeplerinden birinin vuku bulması yahut yeniden yapılandırmanın feshi halinde eğer proje kapsamında ödenecek alacakların dışındaki alacakların ibra edildiği kabul edilirse alacaklı sadece projede belirtilen miktarı alabilecektir. Bu nedenle proje tam anlamıyla uygulansa dahi, şarta bağlı bir ibradan bahsedilebilir. Çünkü proje tam anlamıyla ifa dahi edilse, hala zamanaşımı süresi içerisinde yeniden yapılandırmanın tamamen fesih edilme ihtimali söz konusudur.  B.  GÖREVLİ ORGANLAR 1.  Genel Görevli Organlar İflasta, konkordato mühlet talebi ve konkordatonun tasdikinde ve ayrıca sermaye şirketleri  ile  kooperatiflerin  uzlaşma  yoluyla  yeniden  yapılandırılmasında borçlunun merkezinin bulunduğu yerdeki asliye ticaret mahkemesi yetkili ve  100 OSKAY/KOÇAK/DEYNEKLİ/DOĞAN, s.6404; TAŞPINAR AYVAZ, s. 403. 101 ALTAY/ESKİOCAK, s. 525. 102  ULUSOY, s. 561. 103  ULUSOY, s. 560. 104  ULUSOY, s. 563. 105  ULUSOY, s. 565. 106 Budak, Amerika Birleşik Devletleri hukukunda borçlunun proje dışında kalan borçları ibra edilmiş kabul edilmektedir. Proje borçlunun anayasası olarak kabul edildiği ve buradaki ibranın kesin ibra olduğu görüşündedir. BUDAK, Ali Cem,  Amerikan Hukukunda Finansal güçlük yaşayan İşletmelerin Kurtarılmasına İlişkin Hukuki Çareler , Finansal Güçlük Yaşayan İşletmelerin Kurtarılmasına  İlişkin  Hukuki  Çareler  Konferansı,  Türkiye  Tekstil  İşverenleri  Sendikası, İstanbul, 2008, (BUDAK, İşletmelerin Kurtarılması), s.66. Westbrook, planın onaylanmasıyla Chapter 11, Arc.1141 (d) uyarınca taahhüt edilen ödeme dışındaki borçların ibra edilmiş kabul edileceğini ileri sürmektedir. WESTBROOK, s.271. 277KAYIHAN-EROĞLU/ Sermaye Şirketleri ve Kooperatiflerin Uzlaşma Yoluyla Yeniden Yapılandırılması Hakkındaki İcra ve İflâs Kanunu Hükümlerinin Değerlendirilmesi görevlidir. Tıpkı konkordato ve iflasta olduğu gibi kanun koyucu İİK. m. 309/m ile sermaye şirketleri ve kooperatiflerin uzlaşma yoluyla yeniden yapılandırılmasında da ticaret mahkemesini görevli olarak kabul etmiştir. Türk hukuk sisteminde ticaret mahkemelerinin bu tarz kesin yetkisi Amerika Birleşik Devletlerinde düzenlenen yeniden yapılandırma ve tasfiyede de kendini göstermektedir. Amerika Birleşik Devletleri nde özel yetkili ve görevli federal iflas mahkemeleri kurulmuştur ve bu konularda ihtisaslaşmışlardır.  Yeniden yapılandırmada görevli organlardan bir diğeri ise, alacaklılardır. Çünkü İİK. m. 309/m-2  uyarınca alacaklıların yeniden yapılandırmanın asli bir unsuru olduğu  bildirilmektedir.  Yeniden  yapılandırmanın  başarıya  ulaşması  projeden etkilenen alacaklıların projeyi kabul etmelerine bağlıdır. Alacaklılar projeyi kabul ettikten sonra da belirleyici rol oynamaya devam ederler özellikle projenin tadili  veya  ifasında  karşılaşılan  sorunlar  ve  yeniden  yapılandırmanın  feshi konularında da etkilidirler.   Yeniden yapılandırmadaki üçüncü organ ise, bağımsız denetim kuruluşlarıdır. Yeniden yapılandırma talebine eklenecek belgeler arasında İİK. m. 309/o-9  da bağımsız  denetim  kuruluşu  tarafından  hazırlanacak  finansal  analiz  raporu bulunmaktadır.  Bağımsız  denetim  kuruluşları  tarafından  rapor  hazırlanması konkordatoda da bulunmaktadır. Bağımsız denetim kuruluşu konkordato da makul güvence  raporu  hazırlarken,  yeniden  yapılandırmada  finansal  analiz  raporu hazırlamaktadır.  Bağımsız  denetim  kuruluşu  raporunu  hazırlarken  denetim kanıtlarını kendisi elde eder. Burada bir kendiliğinden araştırma söz konusudur. Bu kanıtlara ise denetimin standartları çerçevesinde ve mesleki şüphecilik içinde planlanma ve amacın gerçekleştirilmesi yönündeki çaba ile ulaşılır. Mesleki şüphecilik ile kastedilen husus ise denetim konusunda önemli uyumsuzluklara yol açabilecek  koşulların  da  mevcut  olabileceğinin  her  zaman  göz  önünde bulundurulmasıdır. İcra ve İflas Kanunu m. 309/o-9 uyarınca bağımsız denetim kuruluşu borçlunun yeniden yapılandırma neticesinde tekrar ödeme kabiliyetine kavuşabileceğini ve  107 CARRİNTON, Paul D., Federal Rules of Civil Procedure, St. Paul, 2014, s. 5. İflâs mahkemeleri, nitelik olarak federal yetkileri kullanan yerel mahkeme olmasına rağmen geniş takdir yetkisi ile donatılmıştır. Bkz. FLEMİNG, James, Jr./HAZARD, Geoffrey C., Jr./JEUBSDORF, John, Civil Procedure, Newyork, 2001, s. 134; FREDENTHAL / KANE / MİLLER, s. 16. Bölge mahkemelerinin iflas yargılamasındaki yetkisi 28. USC, Arc.1334 te düzenlenmiştir. PUGATCH, Chad P./ PUGATCH, Craig A./VAUGHAN, Travis,  The Lost Art of Chapter 11 Reorganization , University of  Florida Journal Of Law&Public Policy, V.19, Y.2018, s. 65. 108 ARSLAN/YILMAZ/TAŞPINAR AYVAZ/HANAĞASI, s. 571.  109 Bağımsız denetçi, Bağımsız Denetçiler için Etik Kurallar 110. Bölüm uyarınca bütün mesleki ve iş ilişkilerinde dürüst, açık, doğru ve güvenilir olmalı, bölüm 120 uyarınca tarafsız olmalı ve bölüm 130 uyarınca da mesleğini özenle ve görevinin gerekleri uyarınca dikkatli, derinlemesine ve zamanında hareket etme sorumluluğu kapsamında yapar. Bağımsız Denetçiler için Etik Kurallar, RG, T. 30.11.2017, S:30256. 278İstanbul Medeniyet Üniversitesi Hukuk Fakültesi Dergisi VI/10 projede yer alan koşullara uymasının mümkün olduğuna ilişkin finansal analiz raporu hazırlayacaktır. Söz konusu rapor konkordatoda düzenlenen makul güvence veren bağımsız denetim raporundan farklıdır ve bağımsız denetim kuruluşunun sorumluluğu da konkordato başvurusundan önce düzenlenen rapordan daha azdır. Çünkü  ilgili  hükümde  borçlunun  mali  kayıtlarının  incelenmesi  ve  mevcut durumunun  gösterilmesiyle,  muhtemel  olarak  tekrar  ödeme  kabiliyetine kavuşabileceği ve projeye uymasının mümkün olduğu belirlenecektir. Bu durumda bağımsız denetim kuruluşunun olumsuz kanaate varması borçlu kayıtlarında çok fazla tutarsızlık olmadığı müddetçe mümkün değildir. Bu nedenle kanımızca yeniden yapılandırmada da tıpkı konkordatoda olduğu gibi makul güvence veren denetim raporu düzenlenmesinde fayda vardır ki bu tarz bir rapor konkordatodan daha çok yeniden yapılandırmaya daha uygundur.  İcra ve İflas Kanunu m. 309/o-9  da belirtilen finansal analiz raporunda özellikle, borçlunun mevcut mal varlığı değerleri ile projesinde belirttiği ödeme planını gerçekleştirebilip gerçekleştiremeyeceği ve bu kapsamda yeniden yapılandırmanın başarıya  ulaşabilip  ulaşamayacağı  değerlendirilecektir.  Bu  açıdan  bir değerlendirme yapıldığında hükmün lafzıyla da paralel olarak finansal analiz raporu alınmadan önce, projenin hazırlanması zorunludur. Ayrıca bu projenin, mahkemeye sunulacak olan proje ile aynı proje olması gerekmektedir. Bu hususta özellikle yargılamayı yapan hâkimin olası bir aldatmaya mahal vermeyecek şekilde karşılaştırma yapması gerekir.  Bağımsız  denetim  kuruluşlarının  hazırlayacakları  raporlarından  dolayı sorumlulukları hususunda 660 sayılı Kanun Hükmünde Kararname uygulanır. 660 sayılı Kanun Hükmünde Kararname m. 24 te denetimden doğan sorumluluk düzenlenmiştir. Söz konusu düzenlemeye göre;  Bağımsız denetim kuruluşları ve bağımsız denetçiler; denetledikleri finansal tablo, bilgi ve raporlara ilişkin olarak hazırladıkları bağımsız denetim raporlarının denetim standartlarına aykırı olması ile  bu  raporlardaki  yanlış,  eksik  ve  yanıltıcı  bilgi  ve  kanaatler  nedeniyle doğabilecek zararlardan hukuken sorumludurlar. Bağımsız denetim kuruluşları ve bağımsız denetçiler, verdikleri hizmetlerden doğabilecek zararları karşılamak amacıyla genel şartları Hazine Müsteşarlığınca belirlenen sorumluluk sigortası yaptırmak zorundadır. Bu maddenin uygulanmasına ilişkin usul ve esaslar Hazine Müsteşarlığının görüşü alınarak Kurulca belirlenir. . 2.  Ara Dönem Denetçisi İcra ve İflas Kanunu m. 309/ö-2 uyarınca yeniden yapılandırmada ara dönem denetçisinin  atanmasına  ya  borçlu  ile  alacaklıların  kararlaştırılacağına  ya  da mahkemenin kendiliğinden bu hususa karar vereceği düzenlenmiştir. Kanunda  110 RG, T: 02.11.2011, S: 28103. 111  BİLGEN,  s.  1166;  OSKAY/KOÇAK/DEYNEKLİ/DOĞAN,  s.6398; KURU/ARSLAN/YILMAZ, s. 660; YILMAZ, Şerh, s. 1310; BÖKE, s. 235; ÇELİK, s. 285; DELİDUMAN, s. 52, 53; BALCI, İİK. 309/m-ü, s.190. 279KAYIHAN-EROĞLU/ Sermaye Şirketleri ve Kooperatiflerin Uzlaşma Yoluyla Yeniden Yapılandırılması Hakkındaki İcra ve İflâs Kanunu Hükümlerinin Değerlendirilmesi bu hususun alacaklılar ile borçlu tarafından kararlaştırılacağı bildirilmektedir. Ancak bu belirlemenin nasıl yapılacağı düzenlenmemiştir. Yönetmeliğin de 19. maddesi ara dönem denetçisi ve proje denetçisi başlıklıdır. Ancak orada da bu hususta bir düzenleme bulunmamaktadır. Bu durumda borçlunun alacaklıların tamamının mı muvafakatini alması gerektiği yoksa projenin tasdiki için gerekli nisabı düzenleyen İİK. m. 309/m-3  de belirtilen orandaki alacaklının mı olur vermesi gerektiği hususu belirsizdir. Kanımızca eğer ara dönem denetçisi atanması gerektiği ve ara dönem denetçisi olarak görev yapacak kişinin kimliği belli ise, bu kişinin  mahkeme  tarafından  uygun  görülmesi  halinde  atanması  gerekir.  Eğer projede bu şekilde bir düzenleme yoksa da İİK. m. 309/m-3  de ki nisaba göre belirlemenin yapılması gerekir. Çünkü kanunda alacaklılar veya borçlu tarafından değil, alacaklılar ve borçlu tarafından atanacağı yani alacaklılar ile borçlunun ara dönem denetçisini birlikte belirlemeleri ve atamayı mahkemenin yapması gerektiği bildirilmiştir. Ara dönem denetçisinin atanması gerektiğine mahkemenin de kendiliğinden karar vermesi mümkündür. Mahkeme bu durumda ara dönem denetçisinin atanmasını tarafların istemesi ve atanacak kişi üzerinde anlaşamamaları yahut da mahkemenin borçlunun  mevcut  durumuna  göre  ara  dönem  denetçisi  atanması  gerektiği hususunda kanaat getirmesi halinde atamaktadır. Bu durumda borçlunun ya da alacaklıların  ara  dönem  denetçisi  olarak  atanacak  kişi  hakkında  mahkemeye öneride bulunmalarının önünde herhangi bir engel bulunmamaktadır. Ancak bu öneriler kanunun  Ratio Legis  ine göre mahkemeyi bağlamamaktadır. Kanunun lafzından eğer alacaklılar ve borçlu ara dönem denetçisi üzerinde anlaşmışlarsa mahkemenin tarafların iradelerine göre belirledikleri kişiyi ara dönem denetçisi olarak atamasının zorunlu olduğu kanısındayız. Bu durumun tek istisnası ise, alacaklılar  ile  borçlunun  belirlediği  ara  dönem  denetçisinin  yönetmelik  19. maddede  belirtilen  vasıfları  taşımaması  halidir.  Kanımızca  da  mahkeme  bu durumda  doğrudan  atama  yapmamalı  alacaklılar  ile  borçluya  atanacak  kişiyi belirlemeleri hususunda süre vermeli eğer bu süre içerisinde taraflar ara dönem denetçisini belirleyemezlerse mahkemenin kendiliğinden atamayı yapması gerekir.  Ara  dönem  denetçisini  mahkemenin,  belirlenen  duruşma  gününden  önce belirleyebileceği bir ön duruşmada atayabileceği ilgili hükümde düzenlenmiştir. Ancak kanunun lafzından ara dönem denetçisinin illa ki bir duruşmada atanması gerektiği sonucu çıkmamaktadır. Bu durumda mahkeme usul ekonomisi ilkesi gereğince atamayı dosya üzerinden yapacağı bir inceleme neticesinde de yapabilir. İcra ve İflas Kanunu m. 309/o-2, ara dönem denetçisinin projenin tasdiki veya reddedilmesine  kadar  atanacağı  ve  ara  dönem  denetçisinin  borçlunun faaliyetlerinin  sevk  ve  idaresini  bizzat  üstelenebileceği  gibi  bu  faaliyetleri denetleyecek şekilde atanabileceğini de düzenlemiştir. Bu durumda ara dönem denetçisinin yetkisini mahkeme durum ve şartlara göre kendisi takdir edecektir. Bu durumda  atanacak  ara  dönem  denetçisinin  yetkilerini  iflasın  ertelenmesi 280İstanbul Medeniyet Üniversitesi Hukuk Fakültesi Dergisi VI/10 müessesesi  yürürlükte  iken  atanan  yönetici  veya  denetleyici  kayyıma benzetebiliriz.  Ara dönem denetçilerinin Yönetmeliği 19. maddesinde, işin niteliği ve görevin ifası için lazım gelen vasıflara sahip yeminli mali müşavirler arasından seçileceği düzenlenmiştir. Seçilen ara dönem denetçisinin Yönetmelik tamamen bağımsız ve tarafsız olması gerektiği ve projeden etkilenen alacaklılar ile borçlu arasında menfaat ilişkisinin olmaması gerektiği bildirilmektedir. Bu durumda mahkemenin atamayı yapması halinde, seçeceği ara dönem denetçisini bölge adliye mahkemesi bilirkişilik  kurulunda  sicile  kayıtlı  bilirkişiler  arasından  ya  da  konkordato komiserlerine ilişkin oluşturulan sicilden ataması ara dönem denetçisinin tarafsız ve bağımsız olması koşulunu sağlaması açısından da faydalı olacaktır.  Ara  dönem  denetçisine  ilişkin  gerek  kanundaki  düzenlemede  gerekse  de yönetmelikteki düzenleme de atanacak ara dönem denetçisinin sayısı konusunda kesin bir belirleme yapılmamıştır. Ancak bir ya da birkaç şeklinde bir yönlendirme mevcuttur. Bu durumda kaç adet ara dönem denetçisinin atanacağına alacaklılar ile borçlu  birlikte  karar  verebileceği  gibi  mahkemenin  kendiliğinden  ara  dönem denetçisi ataması halinde mahkeme de karar verebilir. Şayet alacaklılar ile borçlu örneğin bir ara dönem denetçisi belirlemişlerse mahkemenin gerek görmesi halinde alacaklılar ile borçlunun belirlediği ara dönem denetçisinin yanına başka ara dönem denetçileri  de  ataması  mümkündür.  Sayının  tek  ya  da  çift  olması  gerektiği konusunda  bir  düzenleme  olmamasına  rağmen  kanımızca  tek  sayıda  olması alınacak karar ve alınacak kararların süratle uygulanması açısından önem arz etmektedir.  Atanacak ara dönem denetçisinin Yönetmelik m. 19/3 uyarınca yeminli mali müşavirler arasından seçilmesi gerektiği bildirilmiştir. Bu durumda mahkemenin mali müşavir yahut herhangi bir hukukçu veya başkaca meslek mensubunu ataması Yönetmeliğe aykırılık teşkil edecektir. Çünkü Yönetmelik tavsiyede bulunmamış bu  hususu  tartışma  yaratmayacak  şekilde  düzenlenmiştir.  Bu  durumda mahkemenin veya alacaklılar ile borçlunun birden fazla ara dönem denetçisi ataması halinde dahi atanan bütün ara dönem denetçilerinin hepsinin yeminli mali müşavir olmaları zorunludur.  Ara dönem denetçisinin alacağı ücreti, eğer ara dönem denetçisini borçlu ile alacaklılar belirlemişlerse, alacaklılar ile borçlu belirleyebilirler. Yönetmelik m. 19/2 uyarınca borçlu bu tutarı mahkeme veznesine depo eder. Ancak projenin tasdiki ve tasdiki talebinin reddine ilişkin kararında mahkeme ücreti kesin olarak belirler. Yönetmeliğin lafzının yorumundan mahkemenin bu belirlenen ücretin artırılıp  azaltılabileceği  şeklinde  olabileceği  sonucuna  ulaşılmaktadır.  Çünkü mahkeme fahiş bir şekilde belirlenmiş olan ücretin borçlunun alacaklılarına zarar verecek mahiyette olabileceğini düşünebilir. Eğer ücreti düşük bulur artırırsa, aradaki farkı borçluya tamamlattırır, eğer ücreti azaltırsa da kalan miktarı borçluya  112 KAYHAN ÇETİN, s. 82, 83. 281KAYIHAN-EROĞLU/ Sermaye Şirketleri ve Kooperatiflerin Uzlaşma Yoluyla Yeniden Yapılandırılması Hakkındaki İcra ve İflâs Kanunu Hükümlerinin Değerlendirilmesi iade eder. Buradan ulaştığımız sonuca göre, ara dönem denetçisinin ücretinin bir bütün olarak belirleneceği ve yeniden yapılandırmanın tasdiki veya reddine ilişkin karardan  sonra  ara  dönem  denetçisine  peşin  olarak  ödeneceği  sonucuna ulaşılmaktadır.  Mahkeme  kendisinin  atadığı  ara  dönem  denetçisi  için  ise, borçlunun işletmesinin büyüklüğü veya kooperatifin üye sayısı ve faaliyetiyle, ara dönem  denetçisinin  yüklendiği  görev  açısından  yapacağı  değerlendirme neticesinde takdir edecektir.  Ara dönem denetçisinin atanmasından sonra yapacağı faaliyetler açısından, aldığı kararlar ile yaptığı işlemlere karşı itiraz veya kanun yoluna ilişkin herhangi bir düzenleme  bulunmamaktadır.    Bu  durumda  ara  dönem  denetçisinin  yaptığı işlemlere veya aldığı kararlara karşı, alacaklılar, borçlu veya ilgili üçüncü kişiler kanımızca incelemeyi yapan ticaret mahkemesine İİK. m. 16 kapsamında şikayet yoluna  gidebilir.  Her  ne  kadar  kanunda  veya  Yönetmelikte  bu  şekilde  bir düzenleme  olmasa  da  konkordatoya  ilişkin  hükümlerin  burada  kıyasen uygulanabileceği  düşünülebilir  ve  konkordato  komiserinin  işlemlerine  ilişkin şikayet prosedürü de burada uygulanmalıdır.  Ara  dönem  denetçinin  sorumluluğuna  ilişkin  herhangi  bir  düzenleme bulunmamaktadır.  Ancak  öğretide  ara  dönem  denetçisinin  sorumluluğunda, kayyıma ilişkin düzenlemelerin kıyasen düşünülmesi gerektiği ileri sürülmüştür. Kayyımın  sorumluluğunda  ise,  anonim  şirketlerin  tasfiye  memurlarının sorumluluğuna ilişkin hükümler uygulanır.  Bu nedenle de kayyım tarafından yapılan haksız işlemler, haksız fiile ilişkin hükümlere tabidir ve haksız işlemden zarar görenin zararını da devlet karşılar. TANRIVER, konkordato komiseri içinde aynı hükümlerin geçerli olduğu görüşündedir. 3.  Proje Denetçisi İcra  ve  İflas  Kanunu  m.  309/p-2   de  projenin  tasdiki  ile  birlikte  mahkeme tarafından  bir  veya  birkaç  proje  denetçisinin  atanabileceği  düzenlenmiştir. Mahkeme  atamayı  yaparken  eğer  borçlu  ile  alacaklılar  proje  denetçisini kararlaştırmışlarsa ve belirlenen proje denetçisi Yönetmelik m. 19  daki şartları  113 TAŞPINAR AYVAZ, s. 351; KAYHAN ÇETİN, s. 84, 85. 114 TAŞPINAR AYVAZ, s. 346 ; KAYHAN ÇETİN, s. 85. 115 AKİL, Cenk,  İflasın Ertelenmesinde Muhafaza Tedbirleri-Özellikle Kayyım , BATİDER, C.XXV, 2009/III, s. 250; ERMENEK, s. 318; KAYHAN ÇETİN, s. 85, 168.  116 TANRIVER, Süha, Konkordato Komiseri, Ankara, 1993, s. 269. Öztek, kayyımın devletin resmi  bir  organı  olduğu  ve  kayyımın  görevinin  konkordato  komiserinin  görevine  de benzetilebileceğini görüşündedir. ÖZTEK, Selçuk, İflasın Ertelenmesi, İstanbul, 2007, s. 139. (ÖZTEK, İflasın Ertelenmesi) 282İstanbul Medeniyet Üniversitesi Hukuk Fakültesi Dergisi VI/10 taşıyorsa bu kişi veya kişileri atayabilir. Ancak alacaklılar ile borçlu proje denetçisi konusunda anlaşamamışlarsa ki, ara dönem denetçisinin atanması ile ilgili sorun burada da geçerlidir, mahkeme de proje denetçisi atanmasını gerekli görüyorsa o zaman proje denetçisini kendisi atayabilir. İlgili hüküm emredici mahiyette olmayıp durum ve şartlara göre bu hususta hâkimin takdir yetkisi olduğu yönündedir. Ancak kanımızca eğer alacaklılar ile borçlu bir ya da birkaç proje denetçisi belirlemişlerse mahkeme gerekli olmadığını düşünse dahi bu kişileri atamalıdır. Çünkü alacaklılar ile borçlunun iradeleri bu yönde olup mahkemenin de buna uyması gerekir.  Mahkeme tarafından atanan proje denetçisinin borçlunun tasarruf hakkı üzerinde herhangi bir görevi bulunmamaktadır. Proje denetçisi projenin yerine getirilmesine ilişkin  esasları  denetleyip  düzenli  olarak  rapor  düzenleyerek  mahkemeye sunacaktır. Alacaklılar da bu raporlara istinaden hem süreçten haberdar olacak hem de yeniden yapılandırmanın feshinin istenmesi halinde bu raporlar mahkemeyi ve yeniden yapılandırmanın feshini isteyen ilgiliyi bilgilendirerek yönlendirecektir.  Yönetmelik m. 19/4 uyarınca ara dönem denetçisi proje denetçisi olarak atanabilir. Yönetmelik bu hususu genel olarak tavsiye etmektedir. Çünkü ara dönem denetçisi borçluyu tanıdığı ve borçlunun işletmesine vakıf olduğu için hazırlayacağı raporda daha sağlıklı ve gerçekleri daha iyi yansıtan bir rapor olacaktır. Yönetmelik m. 19/3 uyarınca tıpkı ara dönem denetçisi gibi, proje denetçisinin de yeminli mali müşavir olması gerekir. Birden fazla proje denetçisi atansa dahi bunların hepsinin yeminli mali  müşavir  olması  Yönetmelik  gereği  bir  zorunluluktur.  Seçilen  proje denetçisinin tıpkı ara dönem denetçisi gibi tamamen bağımsız ve tarafsız olması gerekir ve projeden etkilenen alacaklılar ile borçluyla menfaat ilişkisinin olmaması gerekmektedir. Bu durumda mahkemenin atamayı yapması halinde, seçeceği proje denetçisini bölge adliye mahkemesi bilirkişilik kurulunda sicile kayıtlı bilirkişiler arasından ya da konkordato komiserlerine ilişkin oluşturulan sicilden ataması proje denetçisinin tarafsız ve bağımsız olması açısından faydalı olacaktır.  Yönetmelik m. 19/son uyarınca proje denetçisi olarak atanan kişinin alacağı ücret, o nitelikteki uzman bir kişinin alacağı ücrete göre mahkeme tarafından belirlenir. Gerek  Yönetmelik  gerekse  de  kanun  ücretin  nasıl  ödeneceği  konusunda  bir düzenleme  yapmamıştır.  Ancak  kanımızca  burada  mahkeme  bu  hususu belirleyecektir. Aylık veya toptan olarak belirlemesinde ise, herhangi bir sakınca bulunmamaktadır.  Ara dönem denetçisi gibi, proje denetçisinin de yönetim veya denetim yetkisi olmayacağı için ara dönem denetçisinin kararlarına karşı konkordato komiserinin işlemlerindeki  şikayet  prosedürünün  burada  uygulanmasına  ihtiyaç  olmadığı kanaatindeyiz. Şayet proje denetçisi görevini gereği gibi yerine getirmiyorsa o  117 BİLGEN, s. 1166; OSKAY/KOÇAK/DEYNEKLİ/DOĞAN, s.6401; KAYHAN ÇETİN, s. 82; KURU/ARSLAN/YILMAZ, s. 661; KURU, El Kitabı, s. 1561; DELİDUMAN, s. 53; BALCI, İİK. 309/m-ü, s.199. 283KAYIHAN-EROĞLU/ Sermaye Şirketleri ve Kooperatiflerin Uzlaşma Yoluyla Yeniden Yapılandırılması Hakkındaki İcra ve İflâs Kanunu Hükümlerinin Değerlendirilmesi zaman mahkemenin herhangi bir aşamada kanımızca proje denetçisini değiştirme yetkisi bulunmaktadır. Aynı şekilde ara dönem denetçisinin de görevini gereği gibi yerine getirmemesi halinde mahkeme tarafından değiştirilmesi mümkündür.  III. BAŞVURUNUN İNCELENMESİ VE TASDİK AŞAMASI A.  İLK BAŞVURU ÜZERİNE YAPILACAK İŞLEMLER      Yeniden yapılandırmaya ilişkin belgelerini eksiksiz bir şekilde borçlunun mahkemeye sunması üzerine İİK. m.309/ö-1 uyarınca mahkemenin derhal bir duruşma günü belirlemesi ve belirlediği duruşma gününü İİK. m. 288 uyarınca Basın  İlan  Kurumu nun  portalında  ve  ticaret  sicili  gazetesinde  yayınlaması gerekir. Borçlunun yeniden yapılandırma talebi üzerine yapılan ilan ve adresi bilinen alacaklılara yapılan bildirim üzerine, alacaklılar özellikle borçlunun kötü niyetli olduğu, mal kaçırdığı, basiretli bir tacir gibi davranmadığı ve bu şekilde aciz duruma düştüğü ve hatta borçlu hakkında bir veya birçok doğrudan iflas sebebinin bulunduğu, başvurusu öncesi alacaklıların oyunu hileyle aldığı ve başvurusunun reddedilerek iflasına karar verilmesi gerektiği hususlarında itirazda bulunabilir.  İcra ve İflas Kanunu m.309/ö-1 de projeden etkilenen ve adresi bilinen tüm alacaklılara da duruşma gününün tebliğ edilmesi gerektiği bildirilmektedir. Bu durumda borçlunun başvurusu ile birlikte alacaklılarının bilenen en son adreslerini de  bildirmesi  gerektiği  sonucuna  ulaşılmaktadır.  Borçlunun  burada  dürüst davranarak  doğru  bilgileri  sunması  gerekir.  Çünkü  yapılandırma  talebinden haberinin  olmasını  istemediği  bir  alacaklısının  adresini  yanlış  bildirerek,  bu alacaklının örneğin itiraz etmesinin önüne geçmek isteyebilir. Borçlunun yanlış bilgi vermesi neticesinde ise, yeniden yapılandırma tasdik dahi olsa kanımızca bu bir fesih sebebidir. Ayrıca bu yalan beyandan kaynaklı olarak borçlunun İİK. m. 338 kapsamında cezalandırılabileceği de düşünülebilir.  Yeniden yapılandırma başvurusu üzerine, alacaklılardan birinin ya da borçlunun talep  etmesi  halinde  mahkemenin  bu  tedbirleri  alması  bir  zorunluluktur. Mahkemenin herhangi bir talep olmadan bu tedbirleri kendiliğinden alması ise, ilgili hükmün lafzına istinaden mümkün değildir.  Mahkemenin talep ve lüzum görmesi üzerine vereceği tedbir kararlarına bakıldığında, konkordato sürecinde, konkordatonun alacaklılar açısından sonuçlarını düzenleyen İİK. m. 294/1  deki düzenleme ile benzerlik gösterdiği görülecektir. Konkordato sürecinde bu tedbir kararları mahkeme tarafından karar verilmesi zorunlu olmasına rağmen yeniden  118  ALTAY/ESKİOCAK,  s.  521;  PEKCANITEZ,  Hakan/ATALAY,  Oğuz/SUNGURTEKİN ÖZKAN, Meral/ÖZEKES, Muhammet, İcra ve İflas Hukuku, Ders Kitabı, İstanbul, 2020, s.558. (PEKCANITEZ/ATALAY/SUNGURTEKİN  ÖZKAN/ÖZEKES,  Ders  Kitabı,  2020); ARSLAN/YILMAZ/TAŞPINAR AYVAZ/HANAĞASI, s. 569, 570; YILMAZ, Şerh, s. 1309; OSKAY/KOÇAK/DEYNEKLİ/DOĞAN, s. 6398; MUŞUL, İcra ve İflas Hukuku, s.1428. 119 ALTAY/ESKİOCAK, s. 521; ARSLAN/YILMAZ/TAŞPINAR AYVAZ/HANAĞASI, s. 569, 570; YILMAZ, Şerh, s. 1309; MUŞUL, İcra ve İflas Hukuku, s.1428; KURU, El Kitabı, s.1563; UYAR, Şerh, s. 20817. 284İstanbul Medeniyet Üniversitesi Hukuk Fakültesi Dergisi VI/10 yapılandırmada  talep  ve  lüzum  üzerine  verilebilmektedir.  Bunun  sebebi  ise, konkordatoda  henüz  alacaklıların  konkordato  teklifi  hususunda  bir  görüş bildirmemiş ve mühlet içerisinde görüşlerini bildirecek olması ve sürpriz bir konkordato  talebi  üzerine  de  panikleyerek  icra  ve  iflas  yollarına  başvurup borçlunun  ticari  faaliyetine  mani  olabilecek  olmalarıdır.  Oysa  yeniden yapılandırmada borçlunun başvurudan önce alacaklıların olumlu oylarını almış olması ve alacaklılarının zaten süreçten haberdar olmalarından dolayı bir sürpriz ile karşılaşmayacak olmaları ve bunun sonucunda da borçlu aleyhinde icra ve iflas yollarına  başvurunun  istisnai  olabileceği  düşünüldüğündendir.  Ancak  yeniden yapılandırmada da borçlunun projesine olumsuz görüş bildiren alacaklıların bu süreçte icra ve iflas yollarına başvurabilecekleri düşünüldüğü için de, tedbire ihtiyaç duyulabilir.  Mahkeme ilan edilen ve adresi bilinen alacaklılara bildirilen duruşma gününden önce  tedbir  ve  taleplere  ilişkin  inceleme  konusunda  bir  duruşma  günü belirleyebilir. Burada belirlenen duruşma gününün ise, ilan edilmesi yahut adresi bilinen alacaklılara bildirilmesi gerekmemektedir. Bu duruşmaya ise, eğer talep eden borçlu ise, borçlunun, eğer talep eden alacaklılardan biri ise, bu alacaklının ve borçlunun çağrılması yeterlidir. Bu nedenle aslında bu duruşmanın bir nevi toplantı olduğu da düşünebilir. Bu tarz bir toplantının ise, Amerikan hukukundaki pre-trial aşamasındaki ön görüşmeye benzediğini söyleyebiliriz.  İcra ve İflas Kanunu m.309/ö-4  de ise, borçlunun bu ara dönemde, zorunlu olması halinde, malvarlığının kıymetini korumak ve artırmak için kredi kullanabileceği ve bu kredi için ise, eğer teminat vermesi gerekiyorsa, daha önce üzerinde rehin tesis etmediği  taşınır  veya  taşınmaz  malları  üzerinde  rehin  tesis  edebileceği bildirilmektedir.  Söz  konusu  hüküm  incelendiğinde  ise,  borçlunun  ticari faaliyetleri için bu şekilde kredi kullanamayacağı sadece malvarlığının kıymetini korumak ve artırmak için bir kredi kullanabileceği sonucuna ulaşılmaktadır. Ancak İİK.  m.309/ö-5  bu  hususta  finansman  kaynağının  işletmenin  faaliyet gösterebilmesi için gerekli mal ve hizmetleri de kapsayacağını düzenlemiştir. Borçlunun bu şekilde malvarlığının kıymetini korumak ve artırmak için bir krediye ihtiyaç duymasının istisnai olacağı kanaatindeyim. Ancak yine de işletmenin  120 Amerika Birleşik Devletleri nde borçlunun yeniden yapılandırma başvurmasıyla tüm takipler ve davalar 11.Federal Yasanın 362. maddesi gereğince durmaktadır. Ancak duran takip ve davalar malvarlığına ilişkin takip ve davalardır. Bu hususta mahkemenin karar vermesine dahi gerek bulunmamaktadır. BUDAK, İşletmelerin Kurtarılması, s. 59; BUDAK, Sempozyum, s. 350. Westbrook, borçlunun başvurusunun bir moratoryum olduğu görüşündedir. WESTBROOK, s. 269. Türk hukuk sisteminde yeniden yapılandırma sürecinde tedbire ihtiyaç duyulmasının sebebi ise, Amerikan  sistemindeki  Chapter  11 in   pre-packed   yeniden  yapılandırma  sisteminin  Türk hukukunda kabul edilmiş olmasıdır. BUDAK, İşletmelerin Kurtarılması, s. 60.  121 ALTAY/ESKİOCAK, s. 521, 522; YILMAZ, Şerh, s. 1310. 122 LANGBEİN, John H.,  The Disaperance of Civil Trial in The United States , Yale Law Journal, V. 122, Y. 2012, s. 542. 285KAYIHAN-EROĞLU/ Sermaye Şirketleri ve Kooperatiflerin Uzlaşma Yoluyla Yeniden Yapılandırılması Hakkındaki İcra ve İflâs Kanunu Hükümlerinin Değerlendirilmesi faaliyet  gösterebilmesi  için  gerekli  mal  ve  hizmetler  açısından  bir  krediye ihtiyacının olması halinde, kredi kullanmasının önünde de herhangi bir engel bulunmamaktadır 123 .  Şayet  mahkeme  tarafından  borçlunun  malvarlığının korunması yönünden bir tedbir kararı verildiyse, bu durumda borçlunun taşınır veya taşınmaz malları üzerine rehin tesis edebilmesi için mahkemenin tedbirin kaldırılması kararına ihtiyacı vardır. Ancak borçlunun malvarlığı üzerine herhangi bir  ihtiyati  tedbir  kararı  verilmediyse,  o  zaman  borçlunun  mahkemeden  izin almadan  da  bu  işlemi  yapabileceği  kanaatindeyiz.  Ancak  dürüstlük  kuralı gereğince  borçlunun  bu  tarz  bir  işlemden  özellikle  önce  mahkemeyi bilgilendirmesi, dürüstlüğünün işareti olarak faydalı olacaktır. Borçlunun yeniden yapılandırmaya başvurması üzerine İİK. m.309/ö-2 uyarınca bir ara dönem denetçisinin de atabileceği düzenlenmiştir. Yukarıda ayrıntılı şekilde incelediğimiz  üzere,  ya  alacaklılar  ile  borçlunun  bu  ara  dönem  denetçisini belirlemesi gerekir ya da alacaklılar ve borçlu belirleyememişlerse, mahkeme belirler. Bu durumda İİK. m.309/ö-4 uyarınca borçlunun malvarlığının kıymetini korumak ve artırmak için kredi kullanması halinde mahkemenin izninden önce kanımızca eğer atanmışsa ara dönem denetçisinin bir rapor hazırlaması gerekir. Şayet mahkeme tarafından borçlunun malvarlığı üzerine bir tedbir uygulanmamış ise, de bu durumda da ara dönem denetçisinin yapılacak işleme nezaret etmesi gerektiği kanısındayız. B.  ARA  DÖNEMDE  SERMAYE  ŞİRKETLERİ  VE KOOPERATİFLER İLE MAHKEMENİN YAPACAĞI İŞLEMLER Yeniden yapılandırma başvurusu üzerine mahkeme, duruşma günü belirledikten sonra alacaklı ve borçlu tarafından belirlenen ya da kendisinin belirlediği ara dönem denetçini atar ve tedbirler hususunda karar verir. Yukarıda da belirttiğimiz gibi mahkeme lüzum görürse bu incelemeyi toplantı şeklinde bir duruşma olarak da yapabilir. Yeniden  yapılandırma  talebi  üzerine  mahkeme  tarafından  yapılması  gereken işlemler yapıldıktan sonra borçlu faaliyetine başvurudan önce olduğu gibi aynı şekilde  devam  eder.  Bu  süreç  içerisinde  başvurudan  önce  anlaşamadığı alacaklılarıyla tekrar görüşerek onlarında olumlu oylarını alabilir. Ancak başvuru aşamasında  yeterli  nisabı  sağladığı  için  bu  alacaklıların  oylarının  yeniden yapılandırmanın tasdiki açısından herhangi bir etkisi bulunmamaktadır. Ancak  123 Amerika  Birleşik  Devletleri nde  de  yeniden  yapılandırma  sürecinde  11.Federal  Yasanın 363.maddesi gereğince borçlunun kredi kullanması mümkündür. Bu süreçte alınan kredi borçları, Chapter 11, Arc.1102 uyarınca rüçhanlı olarak kabul edilmektedir. LOPUCKİ, Lynn M./WARREN, Elizabeth,  Secured  Credit:  A  Systems  Approach,  Alpheen  aan  den  Rijn,  2003,  s.  517; WESTBROOK, s. 269. 124 II. Başvuru ve Başvurunun Sonuçları, B. Görevli Organlar, 2. Ara Dönem Denetçisi. 125 II. Başvuru ve Başvurunun Sonuçları, A. Başvuru, 2. Görevli ve Yetkili Mahkeme ile Yargılama Prosedürü. 286İstanbul Medeniyet Üniversitesi Hukuk Fakültesi Dergisi VI/10 borçlu ne kadar çok alacaklısı ile anlaşırsa, yeniden yapılandırmanın tasdiki ve ifası sürecinde o oranda daha az sorunla karşılaşacaktır. Mahkeme duruşmadan önce olağanüstü bir durumun vuku bulması ve borçlu hakkında acil bir karar verilecek olması halinde bu kararlarını duruşmasız olarak vermelidir.  Ancak  borçlunun  iflasını  gerektiren  bir  durumun  olması  halinde duruşma günü ile başvuru arasında 30 günden fazla bir süre olmayacağı için duruşmanın beklenmesi gerekir. Bu süreç içerisinde ilandan sonra alacaklıların itiraz  etmiş  olmaları  halinde  mahkemenin  bu  itirazları  mutlaka  tasdik duruşmasında değerlendirmesi gerekir. Mahkemenin itirazları duruşma öncesinde değerlendirmesi için olağanüstü bir durumun olması gerekir.  Tasdik duruşmasından önce atanmış ise, ara dönem denetçisinin de borçlunun faaliyetleri ve kayıtları hususunda bir rapor düzenlemesi ve en geç duruşmadan önce mahkemeye sunması gerekir. Süreç içerisinde kanımızca özellikle borçlunun başvuru esnasında verdiği bilgilerinin ve ticari kayıtlarının doğruluğu hususunda mahkemenin şekli açıdan incelemesinin ötesinde bir yetkisi yoktur. Ancak ara dönemde  mahkeme  özellikle  tasdik  duruşmasına  kadar  borçlunun  belge  ve bilgilerinin  doğruluğu  ve  başvuru  şartlarının  tam  olarak  yerine  getirilip getirilmediği hususunda bilirkişilerden rapor alabilir. Bu şekilde rapor alarak tasdik duruşmasına başlanması, verilecek kararının doğruluğu ve belirlenen hususların teyit edilmesi açısından da oldukça faydalı olacaktır.  C.  TASDİK  VEYA  TASDİK  TALEBİN  REDDİ  KARARI  VE SONUÇLARI  1.  Sermaye  Şirketleri  ve  Kooperatiflerin  Uzlaşma  Yoluyla  Yeniden Yapılandırılmasının Tasdiki veya Tasdik Talebinin Reddi a.  Tasdik Kararı Borçlunun başvurusu üzerine belirlenen duruşma tasdik duruşmasıdır. Tasdik duruşması yukarıda da belirttiğimiz üzere mutlaka ilan edilir ve adresi bilinen alacaklılara tebliğ suretiyle bildirilir. Esasen aynı zamanda ilan edilmesinin sebebi ise,  tüm  ilgililerin  ve  adresi  bilinmeyen  alacaklıların  duruşmaya  iştirak edebilmeleridir.  Duruşmada  eğer  atanmışsa  ara  dönem  denetçisi,  borçlunun yetkilileri mutlaka hazır bulunur. İtiraz eden ya da etmeyen alacaklılarda isterlerse duruşmaya katılabilirler. Mahkeme duruşmaya katılanları dinler. Şayet ara dönemde  mahkeme  bilirkişiye  başvurmuşsa  bilirkişi  rapor  düzenlemiş  ise, bilirkişileri de duruşmaya davet ederek dinleyebilir.   126 Aksoyoğlu, yeniden yapılandırmada klasik bilirkişi incelemesinin yer almaması gerektiğini, her hangi bir hususta incelemeye lüzum olması halinde, incelemenin yine bağımsız denetim kuruluşları tarafından yapılması gerektiği görüşündedir. AKSOYOĞLU, s. 123. 127 ALTAY/ESKİOCAK, s. 522; PEKCANITEZ/ATALAY/SUNGURTEKİN ÖZKAN/ÖZEKES, Ders Kitabı, 2020, s. 560. 287KAYIHAN-EROĞLU/ Sermaye Şirketleri ve Kooperatiflerin Uzlaşma Yoluyla Yeniden Yapılandırılması Hakkındaki İcra ve İflâs Kanunu Hükümlerinin Değerlendirilmesi Mahkeme  duruşmada  tarafları  dinledikten  sonra  öncelikle  başvuru  şartlarının yerine  getirilip  getirilmediğini  değerlendirir.  Bu  hususun  en  iyi  şekilde değerlendirilmesi ise, mahkemenin bu hususta bir bilirkişiye dosyayı ve borçlunun kayıtlarını  inceletmesi  yoluyla  mümkündür.  Mahkeme  borçlunun  başvuru şartlarını yerine getirdiğine kanaat getirdikten sonra borçlunun bu yola iyi niyetle başvurup  başvurmadığını  değerlendirir 128 .  Mahkemenin  bu  hususta  kanaat getirmesine, alacaklıların duruşma gününe ilişkin ilan veya bildirimden sonra yapacakları  itiraz,  alacaklıların  ve  borçlunun  duruşmadaki  beyanları,  eğer sunmuşsa ara dönem denetçisinin raporu ve bir bilirkişi incelemesi yaptırılmışsa bilirkişinin duruşmadan önce hazırladığı rapora göre kanaat getirecektir. Hakimin burada ön sezilerine göre değil, somut gerekçelere göre karar vermesi gerekir.  Mahkemenin borçlunun yeniden yapılandırma talebini kabul edebilmesi için bir diğer şart ise, projeyi reddetmiş her alacaklının projeyle eline geçecek alacağının en az iflas tasfiyesi sonunda eline geçecek miktara eşit olmasıdır. Kanun koyucu burada  konkordatoya  ilişkin  İİK.  m.  305/a  hükmünden  uzaklaşmıştır.  Çünkü konkordatoda alacaklıların konkordato neticesinde ellerine geçecek miktarın iflas tasfiyesinde  ellerine  geçecek  miktardan  fazla  olduğunun  anlaşılması gerekmektedir. Bunun sebebi ise, kanımızca yeniden yapılandırmanın özellikle büyük sermaye şirketleri ve kooperatifler için getirilmiş bir düzenleme olması ve büyük sermaye şirketlerinin ve kooperatiflerin ülke ekonomisine olan etki ve katkılarıdır.  İlgili  hükümde  yazmamasına  rağmen  borçlunun  projesinin  gereklerini  yerine getirip getiremeyeceği kısaca projenin uygulanabilir olup olmadığının da tetkik edilmesi gerekir. Bu kapsamda projede uzlaşılan hususların gerçekten borçlu tarafından  faaliyetlerine  devam  etmesine  ve  borçlarını  proje  kapsamında ödemesine  uygun  olup  olmadığı  da  denetlenmelidir.  Bu  hususta  kanımızca mahkemenin takdir yetkisi vardır.  Yeniden yapılandırmaya ilişkin kararın, İİK. m.309/p-1 uyarınca 30 gün içerisinde başvurunun  tasdikine  veya  reddine  karar  verileceği  bildirilmektedir.  Buradan çıkarılan sonuca göre, mahkeme tasdik veya tasdik talebinin reddi hususunda duruşmayı 30 güne kadar erteleyebileceğidir. Mahkemenin tasdike veya tasdik talebinin reddine ilişkin kararını duruşmasız olarak vermesi mümkün değildir. Ancak mahkemenin duruşmayı ertelemesi halinde ise, yeni duruşma gününü ilan etmesi veya duruşmaya gelmeyen alacaklılara yeni duruşma gününün bildirmesine de gerek olmadığı kanaatindeyiz.  Yeniden  yapılandırma  talebi  hakkında  belirlenen  ilk  duruşma  gününde  karar verilmesinin de önünde bir engel yoktur. Ancak bu 30 günlük süre mahkemenin  128  ALTAY/ESKİOCAK,  s.  522,  523;  PEKCANITEZ/ATALAY/SUNGURTEKİN ÖZKAN/ÖZEKES, Ders Kitabı, 2020, s. 560. 129 ULUSOY, s. 552. 288İstanbul Medeniyet Üniversitesi Hukuk Fakültesi Dergisi VI/10 başvuruyu ve itirazları değerlendirmesi açısındandır. Mahkeme ilk etapta eğer bilirkişinin görüşünü almamışsa bu aşamada alabilir ya da daha önceki aşamada aldığı rapora istinaden son gelişmeler ışığında bir ek rapor düzenlenmesine karar verebilir. Mahkemenin mümkün olduğu nispette öncelikle sermaye şirketi veya kooperatifin mevcut durumundan kurtulması ve alacaklılarında alacaklarına en üst hadden kavuşmaları amacına istinaden hareket etmesi gerekir. Mahkemenin tüm koşulları yerine getirmiş borçlunun yeniden yapılandırma talebini kabul etmesi zorunludur. ULUSOY, alacaklıların tamamının projeye olumlu oy vermeleri halinde  mahkemenin  herhangi  bir  hususu  araştırmadan  projeyi  tasdik  etmesi gerektiğini, mahkemenin böyle bir durumda takdir yetkisinin olmadığını, zaten tasdikin amacının projeye olumsuz oy veren alacaklıları korumak olduğunu ve eğer projeye olumsuz oy veren alacaklı da yoksa mahkemenin doğrudan projeyi tasdik etmesi gerektiği görüşündedir. Mahkeme yeniden yapılandırma talebinin kabul ederse bir veya birkaç proje denetçisi de atayabilir. Mahkemenin tasdik kararıyla birlikte  tedbirlerin  akıbetinin  ne  olacağı  hususunda  kanunda  bir  düzenleme bulunmamaktadır.  Mahkemenin  tasdik  kararıyla  birlikte  tedbirlerin  de  devam etmesi gerekmektedir. b.  Tasdik Talebin Reddi ve Kanun Yolları Mahkeme yapacağı duruşma neticesinde edindiği kanaate göre, başvuru şartlarının yerine getirilmediğini, borçlunun bu yola iyi niyetle başvurmadığını veya projeyi reddetmiş her alacaklının projeyle eline geçecek alacağının en az iflas tasfiyesi sonunda eline geçecek miktara eşit olmadığını tespit ederse borçlunun yeniden yapılandırma talebini reddeder. Mahkemenin ret kararında bu şartlardan birini tespit  etmesi  yeterlidir.  Şartların  hepsinin  aynı  anda  bulunmasına  gerek bulunmamaktadır.  Mahkemenin  ret  kararını  mutlaka  somut  sebeplerle gerekçelendirmesi gerekir. Mahkeme bu kanaate yukarıda belirttiğimiz şekilde raporlarla  da  varabileceği  gibi,  kendisi  de  dosya  içeriğine  göre  ulaşabilir. Mahkemenin yeniden yapılandırma talebinin reddine ilişkin vermiş olduğu karar maddi anlamda kesin hüküm niteliğine sahip değildir. Borçlu daha sonra tekrar şartları yerine getirerek başvurabilir.   130 ULUSOY, s. 551, 552. 131 ULUSOY, s. 552. 132 II. Başvuru ve Başvurunun Sonuçları, B. Görevli Organlar, 3. Proje Denetçisi. 133 Kuru, mahkemenin tedbir kararıyla birlikte tedbirlerin devam edeceğini ancak, mahkemenin de bir karışıklığa sebebiyet vermemek açısından tedbirlerin devam edip etmeyeceğine kararında ayrıca belirtmesi gerektiği görüşündedir. KURU, El Kitabı, s. 1563. 134 ALTAY/ESKİOCAK, s. 524; ARSLAN/YILMAZ/TAŞPINAR AYVAZ/HANAĞASI, s. 570; BALCI, İİK. 309/m-ü, s.166. 135 YARICI, s. 46. 289KAYIHAN-EROĞLU/ Sermaye Şirketleri ve Kooperatiflerin Uzlaşma Yoluyla Yeniden Yapılandırılması Hakkındaki İcra ve İflâs Kanunu Hükümlerinin Değerlendirilmesi Mahkeme borçlunun yeniden yapılandırma talebini ret etmesi ile dosyadan el çekemez.  Sermaye  şirketi  veya  kooperatif  hakkında  aynı  zamanda  iflas sebeplerinin gerçekleşip gerçekleşmediği değerlendirilir. Özelikle diğer doğrudan iflas sebepleri yanında, borçlunun sermayesinin borca batık olup olmadığını tespit edecektir. Bu hususta özel bir bilgiyi gerektirdiğinden mutlaka bilirkişiden rapor almalıdır. Mahkemenin karar duruşmasından önce bu raporu alması ve tasdik talebini reddediyorsa, borçlunun kayıtlarına göre sermayesinin borca batık olup olmamasına göre, iflasına ya da sadece talebinin reddine karar vermesi gerekir.  Yeniden yapılandırma talebinin tasdikinin kabulüne veya reddine ilişkin kararlara karşı İİK. m.309/p-3 uyarınca 10 gün içerisinde kanun yoluna gidilebilir. HMK da kanun  yoluna  başvuru  için  düzenlenen  iki  haftalık  süre  burada  uygulanmaz. Yeniden yapılandırmanın tasdikine veya tasdik talebinin reddine ilişkin kararın kanun yoluna, kararın tebliğinden itibaren 10 gün içerisinde gidilebileceği İİK. m. 309/p-3 de düzenlenmiştir. Ancak ilgili hükümde sadece itiraz eden alacaklılarla borçlunun  kanun  yoluna  gidebileceği  bildirilmektedir.  İİK.  m.  309/p-3 de  duruşmada itiraz eden  ifadesi bulunmaktadır. Kanımızca yazılı olarak itiraz eden alacaklının bu durumda duruşmada hazır olmasını itirazının geçerliliği açısından kanun koyucu bir zorunluluk olarak görmektedir. Çünkü sadece yazılı olarak itirazda  bulunduktan  sonra  duruşmaya  dahi  katılmayan  alacaklının  borçlunun yeniden yapılandırma talebine engel olmaması gerekir. Ayrıca projeye kabul oyu vermiş veya duruşmanın ilanından sonra itiraz etmemiş alacaklılar verilen kararı kanun yoluna taşıyamayacaklardır. Bu durumda verilen kararın sadece itiraz eden alacaklılarla borçluya tebliğ edileceği sonucuna ulaşılmaktadır. Yargılama sonunda verilen karar olumlu da olsa olumsuz da olsa kanunun lafzından kararın ilan yoluyla da duyurulacağı hususunda bir düzenleme bulunmadığı için verilen karar ilan edilmeyecektir. Mahkeme tarafından verilen karara karşı da temyiz kanun yolu ilgili hüküm gereğince açıktır. İİK. m.309/p-4 uyarınca da itiraz ve temyizde maktu harç alınacağı bildirilmektedir. Buradaki itirazdan kasıt kanımızca istinaf kanun yoluna dosyanın götürülmesi için yapılan itirazdır. Yoksa yeniden yapılandırma başvurusu üzerine duruşma gününü içeren ilan ve adresi belirli alacaklılara yapılan bildirimden sonraki alacaklıların yapacağı itirazı değildir.  2.  Sermaye  Şirketleri  ve  Kooperatiflerin  Uzlaşma  Yoluyla  Yeniden Yapılandırılmasının Sonuçları a.  Sermaye Şirketleri ve Kooperatifler Açısından  Sermaye  şirketleri  ve  kooperatiflerin  uzlaşma  yoluyla  yeniden  yapılandırma taleplerine ilişkin kararın etkileri, İİK. m. 309/r-1 uyarınca yeniden yapılandırma  136 ALTAY/ESKİOCAK, 524; ARSLAN/YILMAZ/TAŞPINAR AYVAZ/HANAĞASI, s. 571; PEKCANITEZ/ATALAY/SUNGURTEKİN ÖZKAN/ÖZEKES, Ders Kitabı, 2020, s. 560. 137 OSKAY/KOÇAK/DEYNEKLİ/DOĞAN, s. 6402. 138 YILMAZ, Şerh, s. 1313. 290İstanbul Medeniyet Üniversitesi Hukuk Fakültesi Dergisi VI/10 talebinin tasdikine ilişkin kararın verilmesiyle başlar. İflas kararlarına benzetme yoluyla  tıpkı  konkordato  da  olduğu  gibi  kararın  tebliği  yahut  ilanına  lüzum olmadan etkilerini verildiği anda gösterir. Konkordatoya ilişkin hükümlerden İİK. m.308/c-1 de düzenlendiği gibi bağlayıcılık tasdik kararının kesinleşmesine ötelenemez.  Bunun  sebebinin,  yeniden  yapılandırmanın  niteliği  ve  talepte bulunanın  bir  sermaye  şirketi  yahut  kooperatif  olması  ve  de  alacaklılarında çoğunluğunun aynı nitelikte alacaklılardan oluşacak olması ve sürecin bir an önce sonuçlanmasının ekonomiye yansımaları açısından getirilmiş bir kural olduğu kanaatindeyiz.  Projenin mahkeme tarafından tasdik edilmesinden sonra, projeyi kabul etmeyen alacaklılar, projeye bir zorunluluktan dolayı bağlı kalacaklardır. Tasdik edilen proje, projeye olumlu oy verenler için rızai bir sözleşme iken, projeden etkilenen ancak projeye olumsuz oy veren alacaklılar için kanundan doğan sözleşme yapma mecburiyeti kapsamından değerlendirilecektir.  İcra  ve  İflas  Kanunu  m.309/r-2   de  projenin  tasdikine  ilişkin  ilk  derece mahkemesinin  kararının  Yargıtay  tarafından  bozulması  halindeki  sonuçları düzenlenmiştir. Her ne kadar kanunda olmasa da bölge adliye mahkemesindeki istinaf incelemesini de bu kapsama dâhil edebiliriz. İlk derece mahkemesinin kararı bölge  adliye  mahkemesi  tarafından  kaldırılırsa  ya  da  Yargıtay  tarafından bozulursa, kaldırma ya da bozma kararının verilmesini müteakip, proje kapsamında borçlunun yaptığı işlemler kendiliğinden durur. Ancak kaldırma veya bozma kararına kadar borçlunun yapmış olduğu ifa geçerliliğini korur. Bu kapsamda ilk derece mahkemesinin tasdik kararının kaldırılması veya bozulması halinde, eğer tasdik talebinin reddine karar verilirse, borçlunun kaldırma veya bozma kararına kadar ki yapmış olduğu ödemeler, toplam borcundan mahsup edilir.  İcra ve İflas Kanunu m.309/r-3  de, konkordatonun sözleşmelere etkisine ilişkin İİK. m.296 ya benzer bir düzenleme bulunmaktadır. Söz konusu hükme göre sözleşmenin diğer tarafının konkordato projesinden etkilenip etkilenmemesine bakılmaksızın, borçlunun konkordato sürecine başlamasının sözleşmeler açısından bir  haklı  fesih  sebebi  sayıldığı  ve  sözleşmeye  göre  ödemelerin  muacceliyet kazanacağı ve de özellikle bu sözleşmenin devam etmesinin borçlunun faaliyetinin devamı  açısından  önemli  olduğu  durumlarda  ilgili  hükümler  geçerli  kabul edilmeyecektir. Ayrıca, ilgili hüküm sözleşmenin diğer tarafının sözleşmede böyle bir hüküm bulunmasa dahi borçlunun konkordato sürecine başlaması sebebiyle sözleşmeyi  feshetmesi  ve  sonlandırmasının  önüne  geçmektedir.  İlgili  hüküm Konkordato  mühleti  alınmasının  bir  haklı  fesih  sebebi  sayılamamasını  139 ALTAY/ESKİOCAK, s. 525; KARSLI, s. 537. 140 ULUSOY, s. 558. 141 ULUSOY, s. 559. Amerika Birleşik Devletleri nde onaylanan plan, alacaklılar ile borçlu arasında bir sözleşme olarak kabul edilir. Plan uygulanırken bir sözleşmenin ifasına yönelik şekilde sonuçlar doğurur. BRİNDİSE, s.1362. 291KAYIHAN-EROĞLU/ Sermaye Şirketleri ve Kooperatiflerin Uzlaşma Yoluyla Yeniden Yapılandırılması Hakkındaki İcra ve İflâs Kanunu Hükümlerinin Değerlendirilmesi düzenlemektedir. Yeniden yapılandırmanın sözleşmelere etkisine ilişkin İİK. m.309/r-3 de de benzer şekilde yeniden yapılandırmaya başvurulmasının temerrüt hali  sayılacağı  veya  akde  aykırılık  olacağı  durumlarda  uygulanmayacağını düzenlenmiştir. Yeniden  yapılandırma  başvurusunun  sözleşmelere  etkisinde,  projeden etkilenmeyen alacaklılar açısından da aynı sonuçlar geçerlidir. İlgili hüküm diğer hükümlerde  olduğu  gibi  sadece  projeden  etkilenen  alacaklılara  yönelik düzenlenmemiş ayrıca projeden etkilenmeyen alacaklıların sözleşmeleri açısından da getirilmiş bir düzenlemedir.  Yeniden  yapılandırmanın  sözleşmeleri  etkisini  düzenleyen  hükümde  yeniden yapılandırmaya başvuran borçlunun alacaklıyla arasında projeden önce akdettiği sözleşmelerin borçlunun projesinin tadiline veya feshine sebep olacak hükümlerin bulunması halinde de bu hükümlerin uygulanmayacağı düzenlenmiştir. Bununla tarafların yapmış olduğu sözleşme eğer projedeki taahhütlerle çelişiyorsa, taraflar arasındaki  sözleşmenin  uygulanmayacağı  ve  projenin  uygulanacağı  sonucuna ulaşılmaktadır. Ayrıca ilgili hüküm İİK. m.309/r-2 de düzenlenen yeniden yapılandırma  projesinin,  projeden  etkilen  alacaklılarla  yapılmış  olan sözleşmelerden  önce  uygulanacağı  düzenlemesiyle  de  paraleldir.  Ancak  İİK. m.309/r-2 sadece projeden etkilenen alacaklılar açısından düzenlenmiş olmasına rağmen İİK. m.309/r-3 hem projeden etkilenen, hem de projeden etkilenmeyen alacaklılar için getirilmiştir. Ayrıca borçlunun yeniden yapılandırmaya başvurması ve  projesinin  mahkeme  tarafından  tasdik  edilmesi  de  borçluyla  alacaklıları arasındaki  sözleşmeleri  tümüyle  ortadan  kaldırmamakta  sadece  bahsedilen hükümlerin uygulanmayacağını ve kısmi hükümsüzlüğün söz konusu olduğunu göstermektedir.  İcra ve İflas Kanunu m.309/r-4  de, tasdik talebinin reddine ilişkin karar verilmesi halinde, mahkeme tarafından verilmiş olan tedbirlerin kalkacağı ve takip ve de  142 AYDEMİR, Dilek,  Konkordato Mühletinin Sözleşmelere Etkisi , Medeni Usul ve İcra İflas Hukuku Dergisi, C.15, S.44, 2019/3, s. 850, 851; EROĞLU, s.176. 143 Amerika Birleşik Devletleri hukukunda da, borçluya yük getiren sözleşmelerin fesih edilebileceği düzenlenmiştir.  Ayrıca  borçlu  sözleşmeyi  fesih  etmek  istemiyorsa  bu  alacaklı  tarafından  da yapılamamaktadır. Ancak özellikle borçlunun kiracı olduğu taşınmazlarda, borçlu teminat gösterirse alacaklının  borçluyu  tahliye  etme  hakkı  bulunmamaktadır.  GARBADE,  s.  85;  BUDAK, Sempozyum, s.353 vd.; BUDAK, Şirket Kurtarma, s. 164. 144 Kısmi  Hükümsüzlük:  Sözleşmenin  içerdiği  hükümlerden  bir  kısmının  hükümsüz  olması, diğerlerinin geçerliliğini etkilemez. Ancak bu hükümler olmaksızın sözleşmenin yapılmayacağı açıkça anlaşılırsa, sözleşmenin tamamı kesin hükümsüz olur (TBK. m. 27/2). Bkz. GÜNERGÖK / KAYIHAN, s.121 vd.; REİSOĞLU, Safa, Türk Borçlar Hukuku, Genel Hükümler, İstanbul, 2014, s. 140; KAYIHAN, Şaban / GÜNERGÖK, Özcan / HÜSEYİN, İhsan, Medeni Hukuka Giriş ve Türk Medeni Kanunu nun Başlangıç Hükümleri, Umuttepe Yayınları, İstanbul, 2020, s.182 vd.; OĞUZMAN, M.Kemal/ÖZ, M.Turgut, Türk Borçlar Hukuku, Genel Hükümler, İstanbul, 2013, C. I, s. 180. Ayrıntılı bilgi için; BAŞPINAR, Veysel, Borç Sözleşmesinin Kısmi Butlanı, Ankara, 1998.  292İstanbul Medeniyet Üniversitesi Hukuk Fakültesi Dergisi VI/10 davalara devam edileceği belirtilmektedir. Söz konusu hüküm HMK m.397/2 nin istisnasıdır. İcra ve İflas Kanunu, Hukuk Muhakemeleri Kanunu na göre özel nitelikte bir kanun olduğundan öncelikle uygulanır. Bu durumda HMK kapsamında diğer verilen ihtiyati tedbir kararlarının aksine, tasdik talebinin reddine ilişkin karar kanun yoluna götürülmüş olsa da, tedbir kararı tasdik talebinin reddine ilişkin kararla birlikte kalkmaktadır. Bu hususta incelemeyi yapan mahkemenin ayrıca tedbirlerin kalktığına ilişkin bir karar vermesine gerek yoktur. Ancak mahkeme kanun yolu incelemesinin sonuna kadar tedbirlerin devam edeceği hususunda da karar verebilir. Kanunda bunu önleyici bir hüküm bulunmamaktadır. Eğer ilk derece mahkemesi tedbirlerin kanun yolu incelemesi sürecinde devam etmesi hususunda bir karar vermediyse, yeniden yapılandırma talebinde bulunan borçlu, bölge adliye mahkemesinden de ihtiyati tedbir kararı vermesini ya da daha önce verilen tedbir kararının devam etmesini talep edebilir.  Yeniden  yapılandırma  sürecinde  takiplerin  durması  konkordato  sürecindeki takiplerin durması ile benzer niteliktedir.  Yeniden yapılandırmada bu hususta tedbir  kararı  talep  üzerine  ve  mahkeme  tarafından  uygun  görülmesi  halinde verilebilmektedir. Mahkeme tarafından takiplerin durdurulmasına karar verildikten sonra  takip  dosyalarında  herhangi  bir  takip  işlemi  yapılamaz.  Mahkeme tarafından tasdik talebinin reddine ilişkin kararın verilmesiyle de mahkemenin başka bir karar vermesine gerek kalmaksızın, takiplere devam edilebilir. Ancak yeniden yapılandırma talebinde bulunan borçlu mahkemeden bu husustaki tedbirin devamına karar vermesini talep edebileceği gibi ilk derece mahkemesi tarafından bu  hususta  karar  verilmedi  ya  da  talep  reddedildiğinde  bölge  adliye mahkemesinden  de  takiplerin  durmasına  devam  edilmesi  hususunda  karar vermesini talep edebilir.  Yeniden yapılandırma sürecinde davaların durması ile ilgili olarak mevcut durumu iflasta davaların ikinci alacaklılar toplantısından sonrasına kadar ertelenmesine benzetebiliriz.  İflas  sürecinde  de  davalar  durduğunda,  mahkeme  dosyadan  el çekmemekte  ancak  bu  süreçte  ne  taraf  ne  de  mahkeme  usul  işlemi yapılamamaktadır. Şayet yeniden yapılandırma sürecinde davaların durmasına karar verildiğinde, bu durumda da aynı şekilde, yeniden yapılandırma talebinin reddiyle davalar kaldığı yerden devam eder ve gerek taraf, gerekse de mahkeme usul  işlemleri  yapılabilir.  Yeniden  yapılandırma  projesinin  tasdikine  karar verildiğinde ise, proje kapsamındaki alacaklara ilişkin takipler projenin ifasına kadar varlıklarını sürdürürler ancak bu takip dosyalarında herhangi bir takip işlemi yapılamaz.  Yeniden  yapılandırmanın  feshi  halinde  ise,  yeniden  takip  işlemi yapılmaya devam edilebilir. Davalar açısından ise, borçlunun davalardaki hak ve  145 İcra ve İflâs Kanunu m. 40 uyarınca eğer ilamlı icraya konu edilen karar, üst mahkeme tarafından bozulur ya da kaldırılırsa; bu karar, icra işlemlerini olduğu yerde durdurur. Kanun koyucunun, yeniden yapılandırma talebinden önce başlatılmış olan icra takiplerinin durdurulması hususunda da tıpkı İİK. m. 40 ta olduğu gibi işlemlerin olduğu yerde duracağını ya da ara dönemin sonuna kadar durdurulacağını  bildirmesi  yerinde  olurdu.  Bu  durumda  da  yeniden  yapılandırma  sürecinde, başvurudan önce konulmuş hacizler hakkında İİK. m. 40 ın kıyasen uygulanabileceği kanaatindeyiz.  293KAYIHAN-EROĞLU/ Sermaye Şirketleri ve Kooperatiflerin Uzlaşma Yoluyla Yeniden Yapılandırılması Hakkındaki İcra ve İflâs Kanunu Hükümlerinin Değerlendirilmesi alacaklar konusunda projesinde bir kabul beyanı yoksa hak veya alacak ihtilaflı olmaya devam edeceği için davalarda sürmeye devam edecektir.  Bölge  adliye  mahkemesi  tarafından  yeniden  yapılandırmada  ilk  derece mahkemesinin  kararı  kaldırılır  ve  bölge  adliye  mahkemesi  ilk  derece mahkemesinin yerine yeni bir karar verirse, verilen kararın uygulanması için dosyayı ilk derece mahkemesine göndermek zorundadır. Çünkü tıpkı iflas ve konkordatoda olduğu gibi yeniden yapılandırmada işlemlerin yapılması için ilk derece mahkemesi görevlendirilmiştir. b.  Alacaklılar Açısından Yeniden yapılandırma projesinin tasdiki kararı, yeniden yapılandırma kapsamında borçları yapılandırılanlar açısından, yeniden yapılandırmaya olumlu oy verenler, olumsuz oy verenler ve hatta borçlunun yeniden yapılandırma talep ettiğinden ve yeniden  yapılandırma  sürecinden  haberdar  olmayan  ancak  alacakları  yeniden yapılandırma  projesi  kapsamında  yapılandırılan  alacaklılar  için  de  bağlayıcı olacaktır. Borçlunun yeniden yapılandırma talebinin tasdik edilmesi halinde ise, borçlunun yeniden yapılandırma projesine olumlu veya olumsuz oy veren alacaklılarla bir nevi sözleşme yapılmış ve borçlar yapıldığı varsayılan bu sözleşme yani proje kapsamında ödenecektir. Tarafların sözleşme şartlarına uyması ise, mahkeme denetimindedir. Süreç içerisinde hiç bulunmamış bir alacaklının, projeye tabi bir alacağı için yeniden yapılandırmanın tasdiki kararından sonra borçlu aleyhinde takip başlatması ve alacağının tamamını istemesi söz konusu değildir. Alacaklının bu nevi bir takibinin de icra mahkemesinde şikayet yoluyla iptal edilebileceği kanaatindeyiz.  D.  PROJENİN TADİLİ, İHLÂLİ ve FESHİ 1.  Projenin İhlali  Yeniden yapılandırma talebinin tasdik olmasını müteakip borçlu ifaya başlar. Borçlunun ifa aşamasında projedeki taahhüdünü ihlal etmesi mümkündür. İİK. m. 309/t-1 borçlunun projesini ihlal etmesi halinde izlenecek yolu anlatmaktadır. Projeden  kaynaklanan  yükümlülüklerin  kısmen  veya  tamamen  yerine getirilmemesi halinde proje denetçisi, projeden etkilenen alacaklılar veya borçlu tarafından projenin tasdikine karar veren mahkemeye bu durum bildirilebilir. Genel olarak burada proje denetçinin görevi aslında projenin usulüne uygun bir şekilde yerine getirilip getirilmediğini tetkik etmektir. Bu nedenle bildirim  146 Amerika Birleşik Devletleri hukukunda, planın onaylanmasıyla iflas mahkemesinin görevi sona ermez. Planın hükümlerinin yürütülmesi veya planın uygulanması, planın onaylanması üzerine verilen kararın yorumlanması ve planın tüm ifa sürecinde oluşabilecek anlaşmazlıkların çözümü açısından görevi devam eder. PUGATCH/PUGATCH/VAUGHAN, s. 66. 147 II. Başvuru ve Başvurunun Sonuçları, B. Görevli Organlar, 3. Proje Denetçisi. 294İstanbul Medeniyet Üniversitesi Hukuk Fakültesi Dergisi VI/10 yükümlülüğü esas olarak proje denetçisindedir. Aynı hak projenin tasdikinden önce teminatlı veya teminatsız olarak kredi finansmanı sağlayan alacaklı açısından da mümkündür. Ancak bu alacaklı sadece kendisine kredi borcundan kaynaklı ödemenin yapılmamasından dolayı bu bildirimi yapabilir. Buradaki kredi borcu, kanımızca borçlunun yeniden yapılandırma başvurusundan önceki kredi borçları olmayıp,  yeniden  yapılandırma  başvurusundan  sonra  İİK.  m.309/ö-3,4 de düzenlenen kredi açısından düzenlenmiş bir hükümdür. Borçlunun başvurusu ise, kanımızca borçlarını ödeyemeyeceğini anlaması ve bir nevi iflasını kendisinin talep etmesidir. Mahkeme kendisine bu şekilde bir başvurunun olması halinde, öncelikle borçlunun malvarlığı yönünden tedbir kararı vermeli derhal bir duruşma günü belirlemeli ve de bu duruşma gününü İİK. m.288 uyarınca basın ilan kurumu ile ticaret sicili gazetesinde ilan etmelidir. Bu aşamada borçlunun adresi bilinen alacaklılarına duruşma  gününün  tebligat  yoluyla  bildirilmesine  ve  İİK.  m.288 de  bildirilen kurumlara bilgi verilmesine gerek bulunmamaktadır. Mahkemenin bu aşamada vereceği tedbir kararı, daha çok borçlunun iflasına karar verilmesi halinde, iflas tasfiyesinden alacaklıların alacaklarına daha yüksek hadden ulaşmalarını sağlamak ve bu süreçte borçlunun hileli veya mal kaçırmaya yönelik işlemlerinin önüne geçmektir.  Mahkeme borçlunun projesinin gereklerini yerine getirmediğine dair kendisine yapılan başvuru üzerine yapacağı inceleme, bir çekişmeli yargı işi olup, bir nevi davacısı itiraz eden alacaklı davalısı ise, borçludur. Mahkeme öncelikle itirazen ihlalin gerçekleşip gerçekleşmediğini ya da eğer itiraz eden bir finans alacaklısı ise, finans alacaklısının alacağını kısmen veya tamamen alıp almadığını kontrol eder. Borçlunun sadece yükümlülüğünü yerine getirmemesi iflası açısından yeterli bir sebep  değildir.  Aynı  zamanda  mahkeme  proje  tadil  edilirse  şayet  borçlunun yükümlülüğünü yerine getirilebilip getirilemeyeceğini de değerlendirir. Mahkeme bu hususu kendisi değerlendirebileceği gibi bilirkişilerden de yardım alabilir.  Mahkeme öncelikle borçlunun projesinin gereklerini ihlal edip etmediğini ve özellikle finans alacaklısının alacağını kısmen veya tamamen ödeyip ödemediğini inceledikten sonra projenin tadil edilse dahi uygulanamayacağı kanaatine varırsa, borçlunun iflasına karar verir. Yeniden yapılandırmada konkordatoda olduğu gibi sadece borçlu hakkında doğrudan iflas sebeplerinin bulunması halinde iflasına karar verilmemektedir. Projenin ihlali ve tadil edilememesi aynı zamanda bir iflas  148 ALTAY/ESKİOCAK, s. 527; ARSLAN/YILMAZ/TAŞPINAR AYVAZ/HANAĞASI, s. 521; PEKCANITEZ/ATALAY/ SUNGURTEKİN ÖZKAN/ÖZEKES, Ders Kitabı 2020, s. 562. 149 Budak a göre, işletmelerin iki tür değerleri bulunmaktadır. Bunlardan biri yaşayan varlık olarak değeridir. Yaşayan varlık değeri, müşteri çevresi, yetişmiş iş gücü, iş bağlantıları ve tedarik sözleşmeleri gibi unsurlardır. İşletmenin birde hurda değeri vardır. Hurda değeri aynı zamanda tasfiye değeridir. Çoğu zaman bunlardan biri diğerine göre daha değerlidir. Mahkemenin muhtemel bir iflas kararı vermeden önce alacaklılar açısından hangisi daha değerli ise, ona göre hareket etmesi gerekir. BUDAK, Sempozyum, s. 55. 295KAYIHAN-EROĞLU/ Sermaye Şirketleri ve Kooperatiflerin Uzlaşma Yoluyla Yeniden Yapılandırılması Hakkındaki İcra ve İflâs Kanunu Hükümlerinin Değerlendirilmesi sebebidir. Bu durumda borçlunun sermayesinin borca batık olup olmadığına dahi bakılmaz. Eğer şartlar oluştu ise, mahkemenin iflas kararı vermesi zorunludur.  2.  Yeniden Yapılandırmanın Feshi Yeniden  yapılandırmanın  feshi  İİK.  m.  309/s de  düzenlenmiştir.  Söz  konusu hüküm  incelendiğinde  konkordatonun  tamamen  feshini  düzenleyen  İİK. m.308/f ye  ve  konkordatonun  kısmi  feshini  düzenleyen  İİK.  m.308/e ye  atıf yapıldığı görülmektedir. Bu kapsamda konkordatonun kısmi ve tamamen feshine ilişkin hükümleri incelemekte fayda vardır. Yeniden yapılandırmanın kısmi feshinde; konkordatonun kısmi feshi İİK. m. 308/e de düzenlenmiştir ve yeniden yapılandırmanın kısmi feshinde de bu hüküm uygulanacaktır. Konkordatonun kısmi feshi, sadece bir alacaklının kendisine karşı konkordato projesindeki şartların ifa edilmemesi sebebiyle başvurduğu ve fesih sonuçlarının da sadece bu alacaklı açısından doğacağı fesih türüdür. Yeniden yapılandırmanın kısmi feshi de yine konkordatonun kısmi feshinde olduğu gibi projeden etkilenen alacaklılardan birinin proje kapsamındaki şartların kendisine ifa edilmemesi sebebiyle başvurduğu ve fesih sonuçlarının da sadece bu alacaklı açısından doğduğu fesih türüdür. Yeniden yapılandırmanın kısmi feshini talep eden alacaklı açısından yeniden yapılandırma projesindeki ödeme taahhüdü miktar yönünden ya da ödemenin zamanı açısından ihlal edilmiş olabilir. İlgili hüküm bu durumda alacaklıya sadece kendisi açısından yeniden yapılandırmayı fesih ettirme imkânı tanımıştır. Yeniden yapılandırmanın  kısmi  feshini  talep  eden  alacaklı  açısından  yeniden yapılandırmanın kısmi olarak fesih edilmesi hâlinde yeniden yapılandırmanın etkileri sadece bu alacaklı açısından ortadan kalkar. Ancak, diğer alacaklılar açısından yeniden yapılandırma projesi etkilerini sürdürmeye devam eder. Bir alacaklının yeniden yapılandırmanın kısmi feshini talep edebilmesi için yeniden yapılandırma projesi kapsamında projeden etkileniyor olması gerekir. Yeniden  yapılandırmanın  tamamen  feshi  ise,  İcra  ve  İflâs  Kanunu  m.  308/f uyarınca konkordatonun tamamen feshine ilişkin hükmüne istinaden istenebilir. Tasdik olunan yeniden yapılandırma projesinin tasdiki kötü niyetle sakatlanırsa, tasdik kararının verilmesinden itibaren her zaman tamamen feshedilebilir. İİK. nın konkordatoya ve yeniden yapılandırmaya ilişkin düzenlemelerinin  Ratio Legis  inden borçlunun dürüstlük ilkesine aykırı hareketlerinin konkordatonun olduğu gibi yeniden yapılandırmanın da tamamen feshine sebep olabileceği sonucuna ulaşılmaktadır.  150 ALTAY/ESKİOCAK, s. 526; PEKCANITEZ/ATALAY/SUNGURTEKİN ÖZKAN/ÖZEKES, Ders Kitabı, 2020, s. 562; KURU, El Kitabı, s.1566 151 Amerika Birleşik Devletleri hukukunda 11. USC, Chapter 11, Arc. 1144 uyarınca plânın onaylanmasından sonraki 180 gün içerisinde herhangi bir ilgili, plânın onaylanmasının sahtekarlıkla gerçekleştiğini iddia ederek onaylamayı iptal ettirebilir. Böyle bir durumda ise, iyi niyetli hak 296İstanbul Medeniyet Üniversitesi Hukuk Fakültesi Dergisi VI/10 Borçlunun yeniden yapılandırma projesi mahkeme tarafından tasdik edildikten sonra  hangi  hareketlerinin  dürüstlük  ilkesine  aykırılık  teşkil  ettiğini  ise mahkemenin  değerlendirmesi  gerekir.  Dürüstlük  kuralının  genel  bir  tanımı bulunmamaktadır. Ancak, genel olarak dürüstlük kuralı, bir kimseden namuslu, dürüst ve makul bir insan olarak beklenen davranışlarını ifade eder. Bir davranışın dürüstlük  kuralına  uygun  olup  olmadığını  ise,  toplumda  egemen  olan  ahlaki ölçülere, adetlere ve hakları sağlayan ilişkinin amacına göre belirleyebiliriz. Konkordatonun  ve  yeniden  yapılandırmanın  tamamen  feshinin  istenebileceği zamanaşımı süresi kanunda düzenlenmemiştir. Ancak, TBK m. 146 uyarınca konkordatonun ve yeniden yapılandırmanın kısmi feshinde bu sürenin de on yıl olduğu sonucuna ulaşabiliriz. Bu sürenin on yıl olduğu konusunda bir tereddüt olmamasına  rağmen,  sürenin  ne  zaman  işlemeye  başlayacağı  hususu  belirli değildir. İlk bakışta konkordatonun veya yeniden yapılandırma projesinin tasdiki kararının kesinleşmesinden itibaren bu sürenin işlemeye başlayacağı düşünülebilir. Ancak, Türk hukuk sisteminde yeniden yapılandırma da ödeme süresi açısından bir üst sınır bulunmamaktadır. Bu durumda borçlunun tasdik kararından zamanaşımının dolacağı tarihe kadar bir ödeme planı yapması da mümkündür. Böyle bir durumda henüz borçlu yükümlülüklerini yerine getirmeden zamanaşımı süresinin dolması  gibi  bir  durum  ortaya  çıkacaktır.  Bu  nedenle,  zamanaşımı  süresinin yeniden  yapılandırma  projesi  gereği  borçlu  tarafından  tüm  edimler  yerine getirildikten  sonra,  son  edim  tarihinden  itibaren  işlemeye  başlayacağı görüşündeyiz.   sahiplerinin onaylama ile kazandıkları durumların korunması sağlanır ve aynı zamanda borçlunun ödemeleri iptal olur. ABD de planın onaylanması bir güven belgesinin kabulü mahiyetindedir. Borçlunun alacaklılarla, aralarındaki güvenin tesisine ilişkin başka bir belge imzalamasına gerek yoktur. Borçlu plana sadık kalır ve uygularsa alacaklıların başvurabilecekleri bir yol da yoktur. Alacaklıların planın ihlali halinde pasif kalmaları halinde ise, mahkemenin kendiliğinden müdahalesi mümkün değildir. KEETON, Douglas R.,  Litigation Trust in Chapter 11 Bankruptcies, Aproposal to Ensure Adequate Representation to Creditors Represented By Bankruptcy Trustees , Brooklyn Law Review, Summer 2014, V. 79, I. 2, s. 1696. 152 EDİS, Seyfullah,  Doğruluk ve Güven Kurallarının Hukuki Niteliği , Mahmut Koloğlu ya 70. Yaş Armağanı, Ankara, 1975, s. 449; ARSLAN, Ramazan, Medeni Usul Hukukunda Dürüstlük Kuralı,  Ankara,  1989,  s.  24  vd.;  AKYOL,  Şener,  Dürüstlük  Kuralı  ve  Hakkın  Kötüye Kullanılması Yasağı, 2006, s. 10; KAYIHAN / GÜNERGÖK / HÜSEYİN, s.225 vd.; OĞUZMAN, M. Kemal / BARLAS, Nami, Medeni Hukuk, Giriş, Kaynaklar, Temel Kavramlar, İstanbul, 2013, s. 253;  153 Amerika Birleşik Devletleri hukukunda, 11.USC, Chapter 12 kapsamında borçlu borçlarını 3-5 yıl içerisinde ödemek zorundadır. Bu süre 5 yılı geçemez. 11.USC, Chapter 11 Arc. 1129/a-9-c/ii uyarınca ise, borçlunun yapılandırdığı borçlarını  relief  den itibaren 5 yıl içerisinde ifa etmesi gerekmektedir.  Borçlu  tüm  planı  bunun  üzerine  kurar  ve  bu  süreyi  aşamaz. PUGATCH/PUGATCH/VAUGHAN, s. 49, 50; BRİNDİSE, s. 1367;  297KAYIHAN-EROĞLU/ Sermaye Şirketleri ve Kooperatiflerin Uzlaşma Yoluyla Yeniden Yapılandırılması Hakkındaki İcra ve İflâs Kanunu Hükümlerinin Değerlendirilmesi Yeniden yapılandırmanın feshini düzenleyen İİK. m.309/s ile projenin ihlalini düzenleyen  İİK.  m.309/t nin  birbirleriyle  çeliştiği  düşünülmektedir .  İİK. m.309/s incelendiğinde kısmi fesih halinde borçlunun iflasına karar verilmediği ve borçlunun proje kapsamında diğer alacaklılara ifaya devam ettiği görülmektedir. Kısmi  fesih  halinde  sonuçtan  sadece  fesih  talebinde  bulunan  alacaklı faydalanmakta  ve  mahkeme  tarafından  verilen  kısmi  fesih  kararı  ilan edilmemektedir. Yeniden yapılandırmanın tamamen feshi halinde verilen karar kesinleşirse, bu karar İİK. m.288 uyarınca basın ilan kurumunda ve ticaret sicili gazetesinde ilan edilmekte  ve  ilandan  itibaren  on  gün  içerisinde  sadece  projeden  etkilenen alacaklılar tasdik ve tamamen fesih kararı vermiş mahkemeden borçlunun iflasını isteyebilmektedir. Bu 10 günlük süre de hak düşürücü süredir. Kanunun lafzından yeniden yapılandırma projesinden etkilenmeyen alacaklıların borçlunun iflasını isteyemeyeceği  sonucuna  ulaşılmaktadır.  Ayrıca  tamamen  fesih  anında  eğer borçlunun sermayesi borca batık ise veya başkaca bir doğrudan iflas sebepleri varsa mahkemenin kendiliğinden de iflas kararı vermesi gerekir.  Bu  durumda  her  iki  hüküm  ve  şartları  birbirinden  farklı  olmasına  rağmen, borçlunun projeyi ihlal etmesi kanımızca İİK. m.309/t de bir veya birkaç alacaklı için değil tüm alacaklılar açısından aranmaktadır. Çünkü kanun İİK. m.309/s ile alacaklıya  kendisi  açısından  fesih  hakkını  vermiştir.  Borçlu  bir  veya  birkaç alacaklıya ifa yükümlülüğünü yerine getirmemesine rağmen diğer alacaklılara karşı yerine getirebilir. Bu durumda projeyi sadece bir veya birkaç alacaklıya karşı ihlal  etmiş  olur  bu  nedenle  de  iflasına  karar  verilmesi  hakkaniyete  uygun olmayacağı gibi kendilerine ifada bulunulan diğer alacaklıların haklarına da zarar verir. Ancak proje tüm alacaklılar yönünden ihlal ediliyorsa bu durum gerek proje denetçisi  gerekse  de  alacaklılar  tarafından  mahkemeye  bildirilir  ve  projenin tümünün ihlal edilmesinin de bir iflas sebebi olması doğaldır. Ayrıca projenin ihlalinin yanında İİK. m. 309/t-1 aynı zamanda finans kuruluşlarına da bu hakkı vermektedir. Bu kapsamda bakıldığında her iki hükmün amaç ve sonuçlarının birbirinden farklı olduğu görülecektir.  3.  Projenin Tadili Sermaye şirketleri ve kooperatiflerin uzlaşma yoluyla yeniden yapılandırılmasında konkordatonun  aksine,  projenin  tasdik  edildikten  sonra  da  düzeltilmesi mümkündür.  Yeniden  yapılandırmada  projenin  tasdikinden  sonra  projenin değiştirilmesi İİK. m. 309/ş de düzenlenmiştir. İlgili hüküm projenin tasdikinden sonra değiştirilmesi hususunu bir kısım şartlara bağlamıştır. Yeniden yapılandırmada projenin değiştirilmesi için öncelikle proje uygulanırken ihlal edilmiş olmalıdır. Bir projedeki yükümlülükler, projeye uygun bir şekilde ifa edilirken  projenin  değiştirilmesi  söz  konusu  olmaz.  Bu  tarz  bir  değişikliğin  154 ALTAY/ESKİOCAK, s. 468. 298İstanbul Medeniyet Üniversitesi Hukuk Fakültesi Dergisi VI/10 kanunun lafzına göre zorunlu olması gerekir. Projenin ihlalinde, projenin ihlali tüm alacaklıların değil, sadece bir kısım alacaklıların haklarını da ihlal etmiş olabilir. Bu  durumda  hakları  ihlal  edilen  alacaklılar  borçluyla  projenin  kendilerini ilgilendiren  bölümünün  değiştirilmesi  hususunda  anlaşabilirler 155.  Borçluyla hakları  ihlal  edilen  bir  kısım  alacaklının  anlaşması  halinde,  tıpkı  projenin tasdikinde olduğu gibi yine proje mahkemeye tasdike sunulur. Bu durumda proje sadece hakları ihlal edilen alacaklılar açısından değiştirilir. Diğer yani hakları ihlal edilmemiş alacaklılar açısından daha önceki tasdik edilmiş proje geçerliliğini korur.  Projenin tadil edilebilmesi için, projede değişiklik yapılmasının zorunlu olması ve eğer değişiklik yapılmazsa, projenin ifasının güç ve hatta imkansız olduğunun mahkemede kanıtlanması gerekir. Eğer alacaklılardan bir kısmının hakları ihlal edildiği için kısmi şekilde proje değiştiriliyorsa, bu durumda hakları ihlal edildiği için kendileri açısından projede değişiklik yapılan alacaklıların projeden etkilen diğer alacaklılardan haklarının daha iyi bir duruma getirilmemesi gerekir. Her ne kadar yeniden yapılandırmada borçlu alacaklılar arasında bir eşitlik yaratmak zorunda  değilse  de,  projenin  ilk  etaptaki  tasdikinden  sonra  yapılacak  tadilde projeyle  bağlı  olan  alacaklıların  aleyhine  bir  durumun  oluşması  bu  şekilde engellenmek istenmiştir. Projenin tadil edilmesi üzerine ise, mahkeme önceki aşamadaki tasdike ilişkin prosedürü aynen uygular. İcra ve İflas Kanunu m.309/t-1 de projenin ihlali halinde, mahkemenin iflas kararı verebilmesinin şartlarından biri de projenin uygulanamayıp tadilinin de söz konusu olmamasıdır.  Bu  durumda  mahkeme  projenin  ihlalinin  bildirilmesi  üzerine, öncelikle  projenin  tadil  edilip  edilemeyeceği  hususunu  da  tetkik  etmesi gerekmektedir.  Bu  durumda  kanımızca  projenin  hangi  şartlarda  tadil  edilirse uygulanabileceği veya projenin tadilinin mümkün olup olmadığı hususlarında bir bilirkişi incelemesi yapılabilir ya da mahkeme bu hakkı borçluya tanımak için, projenin tadili hususunda duruşmada borçluya süre vermelidir ve duruşmayı da bu sebeple  ertelemelidir.  Çünkü  borçlunun,  borçlarını  nasıl  en  uygun  şekilde ödeyebileceğini kendisinden başka kimse daha iyi bilemez. Aksi durumda bu hususlar sübuta ermeden mahkemenin projenin ihlali halinde İİK. m. 309/t-1 kapsamında borçlunun doğrudan iflasına karar veremeyeceği kanısındayız.  E.  YENİDEN YAPILANDIRMADA HARÇ, VERGİ İSTİSNALARI VE TEŞVİK BELGELERİ Sermaye şirketleri ve kooperatiflerin uzlaşma yoluyla yeniden yapılandırılmasında da tıpkı konkordatoda olduğu gibi bir kısım harç, vergi istisnaları tanınmış ve  155 ALTAY/ESKİOCAK, s.524. 299KAYIHAN-EROĞLU/ Sermaye Şirketleri ve Kooperatiflerin Uzlaşma Yoluyla Yeniden Yapılandırılması Hakkındaki İcra ve İflâs Kanunu Hükümlerinin Değerlendirilmesi özellikle teşvik belgelerinin süreleri ile ihracat taahhüt sürelerinin projede belirtilen süreler kadar uzatılmış sayılacağı düzenlenmiştir. Söz konusu düzenleme, yeniden yapılandırmayı teşvik etmek borçlunun, borçlarını ödemesi ve iflasın sonuçlarından kurtulabilmek maksadıyla bu yola başvurması hususunda özendirilmesi ve zaten ekonomik açıdan sıkıntı içerisinde olan ve de bu nedenle  yapılandırmaya  başvuran  borçlunun  masraflarının  bir  nebzede  olsa azaltılması için getirilmiş bir düzenlemedir. Ayrıca söz konusu istisnalar, ancak proje  kapsamındaki  işlemler  açısından  geçerlidir.  Proje  kapsamında  yapılan işlemler gerçekleşmese dahi uygulanmış olan istisnalar geri alınmamaktadır.  IV. GENEL DEĞERLENDİRME Sermaye şirketleri ve kooperatiflerin uzlaşma yoluyla yeniden yapılandırılması Türk hukuk sistemine 5092 Sayılı Kanun ile girmiştir. Müessese genel olarak incelendiğinde,  büyük  işletmelerin  ekonomik  sıkıntı  yaşamaları  halinde  iflas etmemek ve süreç içerisinde ticari faaliyetlerine devam etmelerini sağlamak ayrıca bu süreçte gelirleriyle de borçlarını ödeyerek sıkıntılı süreçten çıkmalarını sağlayan bir icra ve iflas hukuku müessesesi olduğu görülecektir. Sermaye şirketleri ve kooperatiflerin uzlaşma yoluyla yeniden yapılandırılması borçların ödenmesinin ertelenmesi ve yeniden yapılandırılması açısından konkordatoya alternatif bir yoldur.  Sermaye şirketleri ve kooperatiflerin uzlaşma yoluyla yeniden yapılandırılmasına ilişkin  İcra  ve  İflas  Kanunu ndaki  hükümler  incelendiğinde  beklentiyi karşılamadığı ve Türk toplumsal yapısına da uymadığı görülecektir. Bu sebeple de yürürlüğe girdiği günden beri ayrık birkaç uygulama ve uygulanmasına yönelik birkaç teşebbüs haricinde de gündeme gelmemiştir. Borçlu bu nedenle 7151 Sayılı Yasa ile icra ve İflas Kanunu nda yapılan değişiklikten önce iflasın ertelenmesi müessesesini, Yasa değişikliğinden sonra ise, konkordatoyu tercih etmiştir. Çünkü iki  düzenleme  de  borçluyu  koruyucu  ve  kolay  sonuç  almasını  sağlayan müesseselerdir. Bu nedenlerle de yeniden yapılandırma tercih edilmemiştir ve borçlular alternatif müesseselere yönelmiştir, diyebiliriz.  İcra  ve  İflas  Kanunu  m.309/m de  kimlerin  yeniden  yapılandırmaya başvurabilecekleri  ve  projenin  tasdiki  için  gerekli  çoğunluk  belirtilmekte  ve borçlunun  alacaklılar  arasında  sınıflandırma  yapabileceği  düzenlenmiştir. Öncelikle sadece sermaye şirketleri ve kooperatifler açısından getirilmiş özel bir düzenleme  olması  yerindedir.  Çünkü  sermaye  şirketlerinin  ülke  ekonomisi açısından katkısı yadsınamaz. Ancak bu belirlemenin tüm sermaye şirketleri ve  156  Amerika  Birleşik  Devletleri  hukukunda  da  yeniden  yapılandırmada  vergi  istisnaları bulunmaktadır.  11.  USC,  Chapter  11,  Arc.  1146  uyarınca  borçlu  plânı  onaylanırsa,  damga vergisinden, herhangi bir menkul kıymetin çıkarılmasından, devredilmesinden veya devir belgesi düzenlemesinden kaynaklı olarak ödeyeceği vergilerden muaf tutulmuştur. BUCCALO, Vincent S.J.,  Bankruptcy s Cathedral: Property Rules, Liability Rules and Distress , Northwestern University Law Review, Y. 2019, V. 114, s. 720. 300İstanbul Medeniyet Üniversitesi Hukuk Fakültesi Dergisi VI/10 kooperatifler açısından getirilmesi kanımızca doğru olmamıştır. Tıpkı Amerika Birleşik Devletleri nde olduğu gibi sermayesi belli bir rakamın üzerinde olan ve belirlenmiş  bir  sayıyı  aşan  üyeye  sahip  sermaye  şirketleri  ve  kooperatifler açısından getirilen bir düzenleme olsa daha faydalı olacağı kanısındayız. Çünkü zaten her ne kadar hükümde geçmese de gerekçe de müessesenin büyük işletmeler için  getirilmiş  bir  düzenleme  olduğu  vurgulanmıştır.  Bu  durumda  sermayesi 50.000TL. olan bir limited şirkette, sermayesi 5 milyon Türk Lirası olan bir anonim şirkette bu yola başvurabilmektedir. Türk hukuk sisteminde de bir sermaye alt limiti  belirlenmesinde  yarar  vardır.  Çünkü  düzenleme  kendi  içine  kapalı  ve özellikle iflasın toplumsal sonuçlar doğuracağı, istihdam ve üretim faaliyetinin aksamaması açısından büyük sermaye şirketleri ve kooperatifler için getirildiği görülmektedir. Çünkü 500 işçisi olan bir sermaye şirketinin iflası ile 10 işçisi olan bir sermaye şirketinin iflası birbiriyle aynı değildir ve toplumda yaratacağı etkide birbirlerinden oldukça farklı olacaktır. İcra  ve  İflas  Kanunu  m.309/m-1  incelendiğinde,  yeniden  yapılandırmaya başvurabilmek için borçlunun sermayesinin borca batık olması şart değildir. Hatta böyle bir tehlikenin olması halinde de borçlu yeniden yapılandırmaya başvurabilir. Oysa  bu  ve  benzeri  durumlar  için  düzenlenmiş  konkordato  müessesesi bulunmaktadır. Konkordatoya da başvurmak için borçlunun sermayesinin borca batık  olmasına  gerek  yoktur.  Oysa  yeniden  yapılandırma  özellikle  belli  bir sermayenin  üzerindeki  sermaye  şirketleri  ile  belli  bir  sayının  üzerindeki kooperatifler açısından tıpkı yürürlükten kalkan iflasın ertelenmesi müessesesi gibi sermayenin borca batık olmasını şart koşabilir ve borçlunun iflastan hemen önce başvurabileceği son bir yol olarak değerlendirilebilir. Çünkü sıkıntılı bir sürece girme ihtimali olan borçlu konkordato yoluna da başvurabilecek iken sermayesi borca batık hale geldiğinde bu yola başvurabilir ve yeniden yapılandırmanın da bu şekilde uygulanabilirliği artırılır.  İcra ve İflas Kanunu m.309/m-1  de ayrıca borçlunun alacaklılarıyla önceden müzakere etmesi gerektiğini ve gerekli çoğunluğu sağladıktan sonra başvurması gerektiği düzenlenmiştir. Bu durumda borçlu hem yeniden yapılandırma yoluna başvuracak olmasına olumlu bakanlar ile, hem de olumsuz bakanlar ile aynı müzakere yoluyla görüşecektir. Borçluya güvenmeyen ve yeniden yapılandırmada başarısız  olabileceğini  düşünen  herhangi  bir  alacaklı  böyle  bir  durumda alacaklarını garanti altına almak için takip yollarına başvuracaktır. Bunun önünde herhangi bir engel bulunmamaktadır. Bu durumda zaten zor durumda olan borçlu alacaklılarıyla  projesini  müzakere  ederken  birde  haciz  ve  iflas  takipleriyle uğraşacak belki bir kısım malları haciz edilerek muhafaza altına alınacak ve de ticari faaliyetine devam edemeyecektir. Bu tarz bir haciz ve iflas yollarına başvuru ise, alacaklılar arasında zincirleme etki yaratarak borçluya güvenen ve yeniden yapılandırma sürecinde başarılı olacağına inanan alacaklıları da tetikleyecektir. Çünkü her alacaklı kendi alacağı açısından öncelik elde etmek için takip yollarına başvuracak ve de bu borçlunun hem borçlarının artmasına hem de ticari faaliyette bulunamamasına sebep olacaktır.  301KAYIHAN-EROĞLU/ Sermaye Şirketleri ve Kooperatiflerin Uzlaşma Yoluyla Yeniden Yapılandırılması Hakkındaki İcra ve İflâs Kanunu Hükümlerinin Değerlendirilmesi Borçlunun yeniden yapılandırma yoluna başvuracağını duyan herhangi bir kredi kuruluşu  borçluya  kredi  vermeyecek  muhtemelen  hesaplarını  kat  ederek, borçlunun  belki  de  hesaplarındaki  paraları  kullanmalarına  kredi  borçlarının teminatı olarak mani olacaktır. Borçlu bu süreç içerisinde eğer bir iş yapmak ister ve işe ilişkin banka teminat mektubu sunmak isterse de hiçbir kredi kuruluşundan teminat mektubu alamayacaktır. Yukarıda belirttiğim olumsuz sonuçların tamamı olmasa da bir kısmının olması kaçınılmazdır. Özellikle belli bir sermayenin üzerindeki sermaye şirketleri ile üye sayısı belli bir rakamın üzerindeki kooperatifler açısından kanımızca müzakerenin mahkemeye başvurudan sonraki aşamaya alınması gerekir. Çünkü özellikle ülke ekonomisine  yıllarca  katkı  sağlamış  ve  istihdam  yaratmış  sermaye  şirketleri açısından en azın küçük bir ihtimal dahi olsa bu hakkı kullanmaları ve iflas sürecinden çıkmalarına yardımcı olunması gerekir. Başvurudan sonra müzakerede alacaklıların ticari faaliyete mani olmamaları bir kısım tedbirler ile haciz ve iflas yollarının önüne geçilmesi ve borçlunun daha rahat bir ortamda alacaklılarıyla görüşmesi sağlanabilir. Bu tarz bir uygulama yeniden yapılandırmayı konkordato ile aynı müessese haline de getirmez. Amerika Birleşik Devletleri hukukunda da benzer  uygulamalar  bulunmakta  yukarıda  belirttiğim  üzere  çeşitli  eleştiriler almakta  ancak  iflastan  kurtulma  ihtimali  olan  özellikle  bir  sermaye  şirketi yönünden uygulanmaya devam etmektedir.  Borçlunun alacaklıları sınıflara ayırması ve her alacaklı sınıfı açısından da kendi içinde yeter sayıyı tamamlamaya çalışması projenin tasdikinde yeterli nisabın sağlanması açısından yararlıdır. Çünkü bu durumda aynı sınıfta olan alacaklılarda birbirlerini etkileyebilecek ve hatta tasdik olmama ihtimali olan bir proje belki de bu şekilde tasdik olabilecektir.    Kanımızca projenin kabulü açısından belirlenen nisapta yerindedir. Bununla alacak miktarının alacaklı sayısından daha fazla bir oranda belirlenmesi borçlunun daha yüksek seviyede bir borcunu yapılandırdığı ve borçlarının büyük bir bölümüne sahip alacaklıların projeye onay verdiği sonucunu doğuracaktır.  İcra ve İflas Kanunu m.309/n  de yeniden yapılandırma projesinde bulunması gereken  unsurlar  düzenlenmiştir.  Yeniden  yapılandırma  projesi  genel  olarak bakıldığında  borçlunun  iradesidir.  Ancak  kesinlikle  değişmez  ve  alacaklılara sadece kabul et veya ret et şeklinde bir dayatmayla sunulacak bir belgede değildir. Bu nedenle kanımızca başvurudan önce konkordatoda olduğu gibi borçlu bir ön proje sunabilir ve süreç içerisinde bu proje alacaklılarla tartışılarak her iki tarafında iradesine uygun hale gelebilir. Kanımızca başvuru öncesi ve başvuru sonrası şeklinde  ikiye  ayrılarak  tarafların  iradelerine  ve  müzakere  etmelerine  olanak sağlayan bir belge haline getirilmesi hem borçlu hem de alacaklı açısından daha faydalı olacaktır.  İcra  ve  İflas  Kanunu  m.309/m-1   de,  borçlunun  başvurusunda,  başvurusuna ekleyeceği  belgelerin  neler  olduğu  düzenlenmiştir.  Genel  olarak karşılaştırıldığında  konkordato  talebine  eklenecek  belgelerle  paralellik  arz 302İstanbul Medeniyet Üniversitesi Hukuk Fakültesi Dergisi VI/10 etmektedir.  Ancak  konkordato  talebinde  borçlunun  konkordatosunun  başarıya ulaşacağına ilişkin makul güvence veren bağımsız denetim kuruluşları tarafından hazırlanan rapor sunulmaktayken, yeniden yapılandırmada bu belge finansal analiz raporudur.  Oysa  özellikle  yeniden  yapılandırma  büyük  sermaye  şirketleri  ile kooperatiflerin başvurması için getirilmiş bir düzenlemelerdir. Büyük sermaye şirketlerinin çoğu ise, zaten bağımsız denetim kuruluşları tarafından düzenli olarak denetlenmektedir. Bu durumda özellikle bir sermaye şirketi açısından bağımsız denetim raporunun hazırlanması çok da zor olmayacaktır. Sermaye şirketleri ile kooperatifler açısından ise, makul güvence oldukça önem arz edecek ve alacaklılar başvuru  aşamasında  aslında  borçlunun  muhtemel  bir  yeniden  yapılandırma talebinin kabul edilmesi halinde başarıya ulaşma şansının yüksek olduğuna kanaat getirecektir.  Eğer  projenin  müzakeresinin  başvurudan  sonraki  bir  tarihe ertelenmesi halinde ise, başlangıçta olumsuz düşünen bir alacaklı bile müzakere ve belgeleri değerlendirmesinin sonunda olumlu kanaate ulaşabilecektir.  İcra ve İflas Kanunu m.309/ö, yeniden yapılandırma başvurusu üzerine ve ara dönemde  mahkeme  tarafından  yapılacak  işlemler  ile  alınacak  tedbirleri düzenlemektedir. Söz konusu hüküm, başvurudan itibaren mahkemenin 30 gün içinde bir duruşma günü belirleyeceği bu duruşma gününü ise, ilan edip adresi bilinen tüm alacaklılara tebliğ edeceğini bildirmektedir. Başvurudan itibaren 30 gün çok kısa bir süredir ve bu süre içerisinde belirtilen işlemlerin tamamlanması ise,  neredeyse  imkânsızdır.  Türkiye  şartları  ve  mahkemelerdeki  iş  yükü düşünüldüğünde mahkeme kaleminin neredeyse uzun bir süre sadece bir yeniden yapılandırma dosyası ile ilgileneceği ve neredeyse başka bir iş yapamayacağı gibi bir sonuç doğacaktır. Ayrıca adresi bilinen borçlulara tebligat yoluyla bildirim ise, borçluya ayrıca bir külfet yükleyecektir. Duruşma gününün ilanı zaten ilgililerin duruşmadan haberdar olması açısından yeterli iken, çok kısa bir süre içerisinde hem borçluya maddi bir külfet yükleyen tebligat yoluyla bildirim hem de ilan yoluyla duyurma kanımızca yerinde olmayacaktır.  İlgili hükümde borçlunun veya alacaklılardan birinin talebi üzerine mahkemenin gerekli  gördüğü  tedbirleri  alacağı  bildirilmektedir.  Yeniden  yapılandırma başvurusu üzerine borçlunun tedbir talep etmesi kaçınılmazdır. Ancak tedbirlerin alınma tarihi açısından borçlunun faaliyetine zarar vermeyecek bir tarihte alınması yerinde  olur.  Kanımızca  tedbirlere  mahkeme  ön  duruşma  yapmadan  dosya üzerinden karar vermeli ve bu tedbirlere taraflardan birinin talebi olmadan milli ekonomi ve özellikle alacaklıların haklarını korumak adına konkordato talebinde olduğu gibi başvuru anında kendiliğinden karar vermelidir.  İlgili hükümde ayrıca borçlu ile alacaklıların anlaşarak bir ara dönem denetçi atayabileceği, tarafların ara dönem denetçisi seçmedikleri yahut da seçemedikleri durumlarda  mahkemenin  gerekli  görmesi  halinde  kendisinin  bir  ara  dönem denetçisi atayabileceği düzenlenmiştir. Ara dönem denetçisinin alacaklılar ile borçlunun birlikte nasıl belirleyecekleri gerek yasanın ilgili hükmünde, gerekse de yönetmelikte belirtilmemiştir. Tüm alacaklıların burada iradelerini aramak ise, seçimi  imkânsız  kılacaktır.  Ancak  uygulamada  kanımızca  borçlunun  bu  ara 303KAYIHAN-EROĞLU/ Sermaye Şirketleri ve Kooperatiflerin Uzlaşma Yoluyla Yeniden Yapılandırılması Hakkındaki İcra ve İflâs Kanunu Hükümlerinin Değerlendirilmesi denetçiyi projesinde belirteceği ve alacaklıların yeterli çoğunlukla projeyi kabul etmeleri halinde ara dönem denetçisine de onay verdikleri sonucunun çıkacağıdır. Kanımızca özellikle büyük sermaye şirketi veya kooperatife bu dönem de atanacak ara dönem denetçisinin mahkeme tarafından belirlenmesi ve atanacak ara dönem denetçisinin de tıpkı konkordato komiserlerinde olduğu gibi belli niteliklere sahip kişilerden ve resmi bir merci tarafından tutulan sicilde kayıtlı bağımsız kişilerden seçilmelidir.  Yönetmelikte  ara  dönem  denetçisinin  yeminli  mali  müşavir  olması  gerektiği bildirilmiştir. Mali hesaplar ve kayıtlar açısından yerinde bir düzenleme ise de, özellikle projenin hukuki niteliği ve başvurunun yeterli koşulları objektif şekilde taşıyıp taşımadığı hukuksal bilgi gerektirmektedir. Aynı zamanda borçlunun teknik açısından da değerlendirilmesi gerekebilir. Bu nedenle ara dönem denetçisini yeminli mali müşavir ile sınırlamak uygun olmayacaktır. Çünkü bu durumda ara dönem denetçileri açısından kollektif bir çalışma gerekecektir. Kanımızca özellikle büyük sermaye şirketlerinde atanacak ara dönem denetçisinin şirketin yönetimi açısından  atanmaması  ve  sadece  denetleyici  şekilde  atanmaları  sermaye şirketlerinin  ticari  faaliyetlerini  devam  ettirmeleri  hususunda  ve  alacaklılara faaliyetin devam edeceği hususunda güven verecektir. Çünkü bu süreçte yönetim erkini  yetkililerden  almak,  ticari  faaliyette  bulunulacak  üçüncü  kişilerde  bir çekince yaratabilir. İcra ve İflas Kanunu m.309/p de, proje tasdik edildikten sonra proje denetçisine alacaklılar ile borçlunun belirleyebileceği veya alacaklılar ile borçlunun görüşlerini de dikkate alarak mahkemenin proje denetçisi atayabileceği düzenlenmiştir. Bu durumda genel olarak proje denetçisini atayacak olan mahkemedir. Yönetmelik gereğince  proje  denetçisinin  yeminli  mali  müşavir  olması  gerekmektedir. Mahkeme birden çok proje denetçisi atasa da yine hepsini yeminli mali müşavirler arasından atayacaktır. Oysa projenin ifası sadece mali açıdan denetlenmemekte hem teknik hem de hukuki açıdan denetlenmektedir. Ayrıca proje denetçisinin süreç içerisinde uzun bir süre görev yapacağı düşünüldüğünde, yetkin kişiler arasından atanmasında fayda bulunmaktadır. Proje denetçisi, tıpkı ara dönem denetçisinin atanmasında olduğu gibi, konkordato komiserlerine benzer şekilde belli niteliklere sahip kişilerden ve resmi bir merci tarafından tutulan sicilde kayıtlı bağımsız kişilerden seçilmelidir. İcra ve İflas Kanunu m.309/s de, uzlaşma yoluyla yeniden yapılandırmanın feshi düzenlenmiştir. İlgili hüküm incelendiğinde, konkordatonun tamamen veya kısmen feshine  ilişkin  hükümlere  atıf  yapıldığı  görülecektir.  Ancak  yeniden yapılandırmanın tamamen feshine karar verilirse, kararın kesinleşmesi üzerine yapılan ilandan itibaren on gün içinde projeden etkilenen alacaklıların tasdik kararını vermiş mahkemeden borçlunun iflasını isteyebileceği düzenlenmiştir. Her ne kadar ilk bakışta tamamen feshi gerektiren hususların aynı zamanda borçlunun doğrudan iflasını da gerektirebileceği düşünülebilirse de burada kanun koyucu bir başka doğrudan iflas sebebi oluşturmuştur. Oysa doğrudan iflas sebeplerinden biri olmadan  sadece  yeniden  yapılandırmanın  tamamen  feshinin  bir  iflas  sebebi 304İstanbul Medeniyet Üniversitesi Hukuk Fakültesi Dergisi VI/10 olmaması  gerektiği  kanısındayız.  Konkordatoda  olduğu  gibi  bu  ve  benzeri durumlarda ancak bir doğrudan iflas sebebinin olması halinde borçlunun iflasına karar verilebilmesi yerinde olurdu. Zaten 7151 Sayılı Kanun ile yapılan değişiklik ile  daha  önce  benzer  bir  düzenleme  konkordato  için  de  bulunmakta  iken değiştirilmiş ve borçlunun hakkında sadece doğrudan iflas sebeplerinden birinin bulunması halinde iflasına karar verilebileceği düzenlenmiştir. İcra ve İflas Kanunu m.309/t de, borçlunun alacaklılarına karşı veya teminat mukabili veya teminatsız olarak kredi gibi finansman kaynağı yaratan alacaklısına yükümlülüklerini kısmen veya tamamen yerine getirmediğinde, bunlardan birinin veya  proje  denetçisinin  bu  durumu  mahkemeye  bildirmesi  üzerine  mahkeme yapacağı duruşmada itirazları inceleyip projenin ihlal edildiğini ve projenin tadil edilmesinin söz konusunu olmadığını tespit ederse borçlunun iflasına karar vermek zorundadır.  Bu  aynı  zamanda  kanun  koyucu  tarafından  getirilmiş  yeniden yapılandırılmaya başvuran borçlu açısından bir başka doğrudan iflas sebebidir. Oysa borçlunun eylemi yeniden yapılandırmanın kısmi veya tamamen feshine de sebep olabilir ve şartları varsa borçlunun iflasına zaten karar verilebilir. Söz konusu hüküm borçlunun elinde olmayan sebeplerle bazen geçici mahiyette de olsa kısmi ifa etmeme halinin iflasla sonuçlanmasına da sebep olabilir. Bu nedenle söz konusu hükmün yumuşatılması yahut değiştirilmesinde de fayda olduğu kanısındayız.  Yukarıda genel olarak madde bazında yapmış olduğumuz incelemede yeniden yapılandırma  ile  bazı  hükümlerin  değiştirilmesi  ve  bazı  hükümlerin  ise, yumuşatılmasında fayda olduğu izah edilmiştir. Ancak yeniden yapılandırmada, konkordatoda olan bazı düzenlemeler bulunmamaktadır. Özellikle kesin mühletten itibaren alacaklara faiz yürütülememesi yeniden yapılandırmada bulunmamaktadır. Ancak borçlu alacaklılarına kabul ettirdiği projesinde faizden ari olarak ödeme yapacağını kararlaştırabilir. Ayrıca yeniden yapılandırmanın da tenzilat ve vade içermesi mümkündür. Konkordatonun aksine yeniden yapılandırmada faiz hususu düzenlenmemiş ve bu husus tarafların iradelerine bırakılmıştır. Yeniden yapılandırma ile konkordatoda borçlunun borçlarını ödemesi hususunda vade açısından bir üst limit söz konusu değildir. Borçlu projesinde alacaklılarına kabul  ettireceği  projesinde  isterse  100  ay  isterse  10  ayda  ödemeyi  taahhüt edebilmektedir. Bu durum da projeyi kabul etmeyen alacaklılar açısından bir belirsizlik ve mağduriyet yaratabilmektedir. Bu nedenle kanımızca tıpkı Amerika Birleşik Devletleri hukukunda olduğu gibi başvurudan itibaren borçların ödenerek biteceği bir üst tarih örneğin üç yıl yahut beş yıl gibi bir sınır olması da dürüst borçlunun planını buna göre yapmasını sağlayacak, alacaklının da alacağına en geç hangi tarihte kavuşacağı konusunda endişe etmesinin önüne geçecektir.     SONUÇ Sermaye şirketleri ve kooperatiflerin uzlaşma yoluyla yeniden yapılandırılması Türk hukuk sistemine 5092 Sayılı Kanun ile girmiştir. Sermaye şirketleri ve kooperatiflerin uzlaşma yoluyla yeniden yapılandırılması müessesesi sadece ülke 305KAYIHAN-EROĞLU/ Sermaye Şirketleri ve Kooperatiflerin Uzlaşma Yoluyla Yeniden Yapılandırılması Hakkındaki İcra ve İflâs Kanunu Hükümlerinin Değerlendirilmesi ekonomisi  açısından  önem  arz  eden  sermaye  şirketleri  ile  kooperatiflerin başvurabileceği bir müessesedir. Sermaye şirketleri ve kooperatiflerin uzlaşma yoluyla yeniden yapılandırılmasının amacı, borçlarını ödemekte güçlük çeken sermaye  şirketi  veya  kooperatifin  alacaklılarıyla  anlaşarak  borçlarını  yeniden yapılandırması ve bu şekilde borçlarını projesinde belirttiği şekilde ödeyerek ticari faaliyetine devam etmesidir. Sermaye şirketleri ve kooperatiflerin uzlaşma yoluyla yeniden yapılandırılmasında borçlu alacaklılarıyla uzlaşmakta bir diğer deyişle sulh olmaktadır. Alacaklıların bir kısmı ile mahkeme huzurunda mahkemenin vereceği  kararla,  diğer  bir  kısmı  ile  de  mahkeme  dışında  anlaşılmaktadır. Alacaklıların projeyi onaylamaları, nitelik olarak alacaklılar ile borçlu arasında bir sulh sözleşmesi olarak kabul edilir ve bu sulh sözleşmesi ibra da içerebilir. Bu sonuca projedeki ödeme vaadinden ulaşılır. Sermaye şirketleri ve kooperatiflerin uzlaşma yoluyla yeniden yapılandırılmasına kimlerin  başvurabileceği  İİK.  m.  309/m-1 de  ve  Sermaye  Şirketleri  ve Kooperatiflerin Uzlaşma Yoluyla Yeniden Yapılandırılmasına Dair Yönetmelik m. 3 te düzenlenmiştir. Buna göre; muaccel olmuş para borçlarını ödeyemeyenler, mevcut mal varlığı ve alacakları borçlarını karşılamayanlar yahut da bu duruma düşme ihtimali kuvvet ve muhtemel olan sermaye şirketleri ve kooperatifler bu yola başvurabilir.  Sermaye şirketleri ve kooperatiflerin yeniden yapılandırılmasına başvurulması halinde başvuruya eklenecek belgeler hem İcra ve İflas Kanunu nda hem de Yönetmelikte düzenlenmiştir. Borçlunun başvuru dilekçesine ek olarak öncelikle borçlarını nasıl ödeyeceğini bildiren bir proje sunması gerekir. Sunacağı bu projeye ek  olarak,  borçlunun  mali  durumunu  gösterir  belgeler,  ayrıntılı  bilanço, defterlerinin vaziyetini bildiren cetvel, gelir tablosu ve borçlunun mali durumunu açıklayıcı  diğer  bilgi  ve  belgeler,  borçluyu  yeniden  ödeme  kabiliyetine kavuşturarak muaccel borçlarını ödeme planına göre ödeyebilecek ve nakit akışını gerçekleştirecek duruma getireceğini gösteren belgeler, projeden etkilenen ve etkilenmeyen alacaklılar ile bunların alacaklarının listesi, başvuru öncesi müzakere sürecini  tanımlayan  ve  projeden  etkilenen  alacaklıların  proje  hakkında  karar vermelerine olanak sağlayan yeterli bilgilendirmenin iadeli taahhütlü mektup ya da noter ihbarnamesi gibi uygun araçlarla yerine getirildiğini gösteren delilleri de içeren açıklamalar, projeden etkilenip de onay veren alacaklıların, bu beyanlarını içeren, imzası ve tarihi noterlikçe onaylı tutanaklar, projeye göre alacaklıların eline geçecek  miktar  ile  borçlunun  iflası  halinde  alacaklıların  eline  geçebilecek muhtemel miktarı karşılaştırmalı olarak gösteren tablo, sayı ve meblağ itibarıyla çoğunluk  koşulunun  gerçekleştiğini  gösteren  cetvel  ve  borçlunun  ödeme kabiliyetine kavuşabileceğini ve projede yer alan koşullara uymasının mümkün olduğunu  gösteren  ve  gerekli  niteliklere  haiz  bir  bağımsız  denetim  kuruluşu tarafından hazırlanmış bulunan finansal analiz raporları ile dayanaklarını sunması gerekir.  Sermaye şirketleri ve kooperatiflerin uzlaşma yoluyla yeniden yapılandırılmasına ilişkin başvuru yukarıda saydığımız belgelerle birlikte İİK. m. 309/m-1 uyarınca 306İstanbul Medeniyet Üniversitesi Hukuk Fakültesi Dergisi VI/10 borçlunun muamele merkezinin bulunduğu yerdeki asliye ticaret mahkemesine yapılacaktır.  Sermaye  şirketleri  ve  kooperatiflerin  uzlaşma  yoluyla  yeniden yapılandırılması bir çekişmesiz yargı işidir. Bu nedenle basit yargılama usulü uygulanır.  Yeniden  yapılandırmaya  ilişkin  başvuru  üzerine  verilecek  tedbir kararının ve projenin tasdikine ilişkin kararın etkileri verildiği anda doğmaya başlar. Buradan ulaştığımız sonuca göre, iflas dışı adi konkordatoda olduğu gibi İİK. m.308/c-1 de düzenlendiği şekilde borçlu, tasdik kararının kesinleşmesiyle projenin bağlayıcı olacağını kararlaştıramaz.  Yeniden  yapılandırmaya  ilişkin  belgelerini  eksiksiz  bir  şekilde  borçlunun mahkemeye sunması üzerine İİK. m.309/ö-1 uyarınca mahkemenin derhal bir duruşma günü belirlemesi ve belirlediği duruşma gününü İİK. m. 288 uyarınca Basın  İlan  Kurumu nun  portalında  ve  ticaret  sicili  gazetesinde  yayımlaması gerekir. Borçlunun yeniden yapılandırma talebi üzerine yapılan ilan ve adresi bilinen alacaklılara yapılan bildirim üzerine, alacaklılar özellikle borçlunun kötü niyetli olduğu, mal kaçırdığı, basiretli bir tacir gibi davranmadığı ve bu şekilde aciz duruma  düştüğü  ve  hatta  borçlu  hakkında  birçok  doğrudan  iflas  sebebinin bulunduğu, başvurusu öncesi alacaklıların oyunu hileyle aldığı ve başvurusunun reddedilerek iflasına karar verilmesi gerektiği hususlarında itirazda bulunabilir.  Yeniden yapılandırma başvurusu üzerine mahkeme, duruşma günü belirledikten sonra alacaklı ve borçlu tarafından belirlenen veya mahkeme tarafından belirlenen ara  dönem  denetçisini  atar  ve  tedbirler  hususunda  karar  verir.  Mahkemenin borçlunun yeniden yapılandırma talebini kabul edebilmesi için bir diğer şart ise, projeyi reddetmiş her alacaklının projeyle eline geçecek alacağının en az iflas tasfiyesi sonunda eline geçecek miktara eşit olmasıdır.  Mahkeme yapacağı duruşma neticesinde edindiği kanaate göre, başvuru şartlarının yerine  getirilip  getirilmediğini,  borçlunun  bu  yola  iyi  niyetle  başvurup başvurmadığını veya projeyi reddetmiş her alacaklının projeyle eline geçecek alacağının en az iflas tasfiyesi sonunda eline geçecek miktara eşit olup, olmadığını değerlendirir. Mahkeme bu şartların yerine getirilmediğini tespit ederse borçlunun yeniden yapılandırma talebini reddeder. Mahkeme şartlar yerine getirilmiş ise, projeyi tasdik eder ve alacaklılarla borçlu kararlaştırmışsa, onların belirlediği yok eğer kararlaştırmamışlarsa ve mahkeme atanmasına gerek görüyorsa kendisinin belirlediği proje denetçisini atayabilir. Yeniden yapılandırma talebinin tasdik olmasını müteakip borçlu ifaya başlar. Borçlunun ifa aşamasında projedeki taahhüdünü ihlal etmesi mümkündür. İİK. m. 309/t-1 borçlunun projesini ihlal etmesi halinde izlenecek yolu anlatmaktadır. Projeden  kaynaklanan  yükümlülüklerin  kısmen  veya  tamamen  yerine getirilmemesi halinde proje denetçisi, projeden etkilenen alacaklılar veya borçlu tarafından projenin tasdikine karar veren mahkemeye bu durum bildirilebilir. Genel olarak burada proje denetçinin görevi aslında projenin usulüne uygun bir şekilde  yerine  getirilip  getirilmediğini  tetkik  etmektir.  Bu  nedenle  bildirim yükümlülüğü esas olarak proje denetçisindedir.  307KAYIHAN-EROĞLU/ Sermaye Şirketleri ve Kooperatiflerin Uzlaşma Yoluyla Yeniden Yapılandırılması Hakkındaki İcra ve İflâs Kanunu Hükümlerinin Değerlendirilmesi Yeniden  yapılandırmanın  feshi  İİK.  m.  309/s de  düzenlenmiştir.  Söz  konusu hüküm  incelendiğinde  konkordatonun  tamamen  feshini  düzenleyen  İİK. m.308/f ye  ve  konkordatonun  kısmi  feshini  düzenleyen  İİK.  m.308/e ye  atıf yapıldığı  görülmektedir.  Yeniden  yapılandırmada  projenin  değiştirilmesi  için öncelikle proje uygulanırken ihlal edilmiş olmalıdır. Bir projedeki yükümlülükler, projeye uygun bir şekilde ifa edilirken projenin değiştirilmesi söz konusu olmaz. Bu tarz bir değişikliğin kanunun lafzına göre zorunlu olması gerekir. Projenin ihlalinde, projenin ihlali tüm alacaklıların değil, sadece bir kısım alacaklıların haklarını  da  ihlal  etmiş  olabilir.  Bu  durumda  hakları  ihlal  edilen  alacaklılar borçluyla projenin kendilerini ilgilendiren bölümünün değiştirilmesi hususunda anlaşabilirler. Çalışmamızda  sermaye  şirketleri  ve  kooperatiflerin  uzlaşma  yoluyla  yeniden yapılandırılması detaylı bir şekilde incelenmiştir. Ancak inceleme neticesinde ilgili düzenlemelerin uygulanabilmesi açısından yeterli olmadığı ve borçlunun bu yola başvurmasının özellikle aczini ilan anlamına geldiği sonucuna ulaşılmıştır.  Borçlu herhangi bir koruma zırhı olmadan alacaklılarıyla görüştüğünde, projeyi kabul  etmeyen  alacaklıların  borçlu  aleyhinde  haciz  ve  iflas  takipleri başlatabilecekleri,  başvuru  öncesi  aşamanın  bir  süreyi  gerektirmesi  sebebiyle borçlunun bu süreçte ticari faaliyetinin sekteye uğrayabileceği düşünüldüğünde, yeniden  yapılandırma,  Türk  hukuk  sistemine  uygun  olmayan  ve  bu  nedenle yaklaşık 20 yıldır tercih edilmemiş bir müessese haline gelmiştir.  Yeniden yapılandırmaya başvurulurken, borçlunun başvurusuna, konkordatoda olduğu gibi makul güvence veren bağımsız denetim raporu yerine finansal analiz raporu istenmesi de alacaklıların aleyhine bir durum yaratabilecek mahiyettedir. Oysa  ABD  uygulamasındaki  gibi  borçlunun  alacaklılarıyla  görüşmeden  önce mahkemeye  başvurması  ve  görüşmeden  önce  bir  koruma  zırhına  kavuşması müessesenin uygulanabilirliğini artıracaktır. Ancak ABD de dahi Chapter 11 Arc. 362  ile  borçlunun  başvurusuyla  koruma  zırhına  kavuşması  öğretide eleştirilmektedir. Türk hukuk sisteminde de bu tarz bir uygulamanın olması, kötüye kullanılmasına sebep olabilir. Yeniden yapılandırmada ödeme süresi açısından Türk hukuk sisteminde bir üst sınır bulunmamaktadır. Borçlu bu durumda da iyi ilişkileri olduğu alacaklılarıyla anlaşarak diğer alacaklıların alacağını uzun vadelere yayabilir. Kanımızca kanun koyucu  yeniden  yapılandırmada  borçlunun  alacaklılarıyla  görüşüp  onaylarını aldıktan sonra başvurmasını, konkordatoya alternatif bir yol olarak getirmiştir. Çünkü  konkordatoda  borçlu  başvurudan  sonra  alacaklılarıyla  görüşüp  proje açısından onaylarını almaktadır. Aksi bir düzenlemenin de yeniden yapılandırmayı konkordatoya benzetebileceği ve hatta aralarında başvuranların nitelikleri dışında bir fark kalmayacağı sonucuna ulaşılmıştır.      308İstanbul Medeniyet Üniversitesi Hukuk Fakültesi Dergisi VI/10 EK BEYAN  Araştırmacıların Katkı Oranı Beyanı ve Çatışma Beyanı  Yazar Katkı Oranları  Yazarlar çalışmaya eşit oranda katkı sağlamıştır.  Araştırma ve Yayın Etiği İlkelerine Uygun Hareket Edildiğine Dair Metin  Makalenin tüm süreçlerinde İMHFD araştırma ve yayın etiği ilkelerine uygun olarak hareket edilmiştir.  Çıkar Çatışması Bildirimi  Bu çalışmada herhangi bir potansiyel çıkar çatışması bulunmamaktadır.309KAYIHAN-EROĞLU/ Sermaye Şirketleri ve Kooperatiflerin Uzlaşma Yoluyla Yeniden Yapılandırılması Hakkındaki İcra ve İflâs Kanunu Hükümlerinin Değerlendirilmesi",
     "Kaynakça": "Akil,  Cenk:  İflasın  Ertelenmesinde  Muhafaza  Tedbirleri Özellikle  Kayyım, BATİDER, C.XXV, 2009/III, (s.229 258). Akyol, Şener: Dürüstlük Kuralı ve Hakkın Kötüye Kullanılması Yasağı, 2006. Aksoyoğlu, Necati: Sermaye Şirketlerinin ve Kooperatiflerin Uzlaşma Yoluyla Yeniden  Yapılandırılması,  İcra  ve  İflas  Hukukundaki  Değişiklikler  Semineri, İstanbul, 2004, (s.117 128). Altay,  Sümer:  İflasın  Ertelenmesi  Hakkındaki  Yeni  Hükümlerin  Yeniden Yapılandırılma Kurumları Üzerindeki Olumsuz Etkisi ve Çözüm Yolları, Prof. Dr. Ergun Özsunay a Armağan, Ekim 2004 İstanbul, (s.625 658), (Altay, Armağan). Altay, Sümer: Konkordato ve Yeniden Yapılandırma Hukuku, İstanbul, 2005, (Altay, Konkordato ve Yeniden Yapılandırma Hukuku). Altay, Sümer/Eskiocak, Ali: Konkordato ve Yeniden Yapılandırma Hukuku, İstanbul, 2019. Arslan, Ramazan: Medeni Usul Hukukunda Dürüstlük Kuralı, Ankara 1989. Arslan, Ramazan/Yılmaz, Ejder/Taşpınar Ayvaz, Sema/Hanağası, Emel: İcra ve İflas Hukuku, Ankara 2018. Atalay, Oğuz: Borca Batıklık ve İflasın Ertelenmesi, İzmir 2006, (Atalay, Borca Batıklık). Atalay,  Oğuz:  İflas  Hukukundaki  Yenilikler,  Yeditepe  Üniversitesi  Hukuk Fakültesi Dergisi, C:I, S:2, Y:2005, (s.485 502), (Atalay, Yenilikler). Aydemir, Dilek: Konkordato Mühletinin Sözleşmelere Etkisi, Medeni Usul ve İcra İflas Hukuku Dergisi, C:15, S:44, 2019/3, (s.847 884), (s. 850, 851). Balcı, Şakir: Uzlaşma Yoluyla Yeniden Yapılandırma, Ankara 2006, (Balcı, Uzlaşma). Balcı, Şakir: Sermaye Şirketleri ve Kooperatiflerin Uzlaşma Yoluyla Yeniden Yapılandırılması  (İİK.  309/m)  Hakkında  Değerlendirmeler,  Manisa  Barosu Dergisi, Ekim 2005, Y:24, S:95, (s.37 52), (Balcı, Değerlendirmeler). Balcı, Şakir: Yeniden Yapılandırma Müzakereleri (Başvuru İçin Ön Hazırlık) Süreci  ile  (Takipli  veya  Doğrudan)  İflas  Yolları  ve  Konkordato  Başvurusu Süreçlerinin Etkileşim ve İlişkileri, Legal Hukuk Dergisi, Aralık 2006, Y:4, S:48, (s.3735 3748), (Balcı, Yeniden Yapılandırma). Balcı, Şakir: İflasın Ertelenmesi Usul ve Esasları, Ankara 2010, (Balcı, İflasın Ertelenmesi Usul ve Esasları). 310İstanbul Medeniyet Üniversitesi Hukuk Fakültesi Dergisi VI/10 Balcı, Şakir: Uzlaşma yoluyla Yeniden Yapılandırma (İİK. 309 m ü), İzmir 2006, (Balcı, İİK. 309/m ü). Balcı, Şakir: İflasın Ertelenmesi, İzmir 2007, (Balcı, İflasın Ertelenmesi). Balcı, Şakir: Sermaye Şirketlerinde Yeniden Yapılandırma (Konkordato, Uzlaşma ve  İflasın  Ertelenmesi),  İstanbul  Barosu  Yayınları,  İstanbul  2006,  (Balcı, Konkordato ve Uzlaşma). Başpınar, Veysel: Borç Sözleşmesinin Kısmi Butlanı, Ankara 1998.  Bilgen,  Mahmut:  İflas,  İflasın  Ertelenmesi,  Konkordato,  Yargılama  Usulü, Ankara 2012. Böke,  Abdulkadir:  Sermaye  Şirketleri  ve  Kooperatiflerin  Uzlaşma  Yoluyla Yeniden Yapılandırılması, Yeditepe Üniversitesi Hukuk Fakültesi Dergisi, C:II, S:1, Y:2005, (s.215 274). Brindise, Suzanne T.: Choosing The  Per Deptor  Approach to Plan Corfirmation in Multi Deptor Chapter 11 Proceedings, Northwestern University Law Review, V: 108, No:4, (2014), (1355 1384). Buccalo, Vincent S.J.: Bankruptcy s Cathedral: Property Rules, Liability Rules and Distress, Northwestern University Law Review, Y:2019, V:114, (705 750). Budak, Ali Cem: Amerikan Hukukunda Finansal güçlük yaşayan İşletmelerin Kurtarılmasına İlişkin Hukuki Çareler, Finansal Güçlük Yaşayan İşletmelerin Kurtarılmasına İlişkin Hukuki Çareler Konferansı, Türkiye Tekstil İşverenleri Sendikası, (s.54 66), İstanbul 2008, (Budak, İşletmelerin Kurtarılması). Budak, Ali Cem: Amerika Birleşik Devletleri Hukuku nda Şirket Kurtarma, Türk İngiliz ve ABD Hukukunda İşletmelerin Ödeme Güçlüğü Sorunları ve Banka İlişkileri Sempozyumu, İstanbul 1992, (s.339 359), (Budak, Sempozyum). Budak,  Ali  Cem:  Amerika  Birleşik  Devletleri  Hukukunda  Şirket  Kurtarma (Corporate Rescue, Reorganization), İstanbul Sanayi Odası Dergisi, Y:26, S:310, (s.159 166), (Budak, Şirket Kurtarma). Carrington, Paul D.: Federal Rules of Civil Procedure, St. Paul 2014. Çelik, Aydın: Sermaye Şirketleri ve Kooperatiflerin Uzlaşma Yoluyla Yeniden Yapılandırılması Projesinin Tasdikinin Sonuçları ve Muhtemel Aksaklıklara Karşı Çözüm önerileri, Yeditepe Üniversitesi Hukuk Fakültesi Dergisi, C:I, S:2, Y:2005, (s.275 309). Çelik, Ahmet Çelik: Sermaye Şirketleri ve Kooperatiflerin Uzlaşma Yoluyla Yeniden  Yapılandırılması  Projesinin  Tasdikinin  Sonuçları  ve  Muhtemel Aksaklılara  Karşı  Çözüm  Önerileri,  Yeditepe  Üniversitesi  Hukuk  Fakültesi Dergisi, Y:2005, C:II, S:1, (s.275 309). 311KAYIHAN EROĞLU/ Sermaye Şirketleri ve Kooperatiflerin Uzlaşma Yoluyla Yeniden Yapılandırılması Hakkındaki İcra ve İflâs Kanunu Hükümlerinin Değerlendirilmesi Çevik, Orhan Nuri: Kooperatifler Hukuku, Uygulaması ve İlgili Mevzuat, s. Ankara 1999. Deliduman, Seyithan: Sermaye Şirketleri ve Kooperatiflerin Uzlaşma Yoluyla Yeniden Yapılandırılması, Yasa Hukuk Dergisi, S:255, Temmuz Ağustos 2004, (s.47 55). Dırenisa, Efe: Corporate Reorganization in Turkish Law Compared with The United States Chapter 11, Yeditepe Üniversitesi Hukuk Fakültesi Dergisi, C: 2, S: 1, Yıl: 2005, (s. 165 – 214). Doğrusöz,  Hanife: Amerikan Hukukunda Ödeme Güçlüğü İçindeki Şirketlerin Yeniden Yapılandırılması, Maltepe Üniversitesi Hukuk Fakültesi Dergisi, 2005/1, (s.207 224). Downes,  Colin  M.:  Appointing  Chapter  11  Trustee  in  Reorganizations  of Religious Institutions, Virginia Law Review, V:101, Y:2015, (2225 2261). Dumanoğlu, Sezai: İflasın Ertelenmesi, Borca Batıklık ve İyileştirme Projeleri, İstanbul 2011. Durman,  Okay:  İcra  ve  İflas  Hukuku  Açısından  Malvarlığı  veya  Ticari İşletmelerin Devri, İstanbul 2009. Edis,  Seyfullah:  Doğruluk  ve  Güven  Kurallarının  Hukuki  Niteliği,  Mahmut Koloğlu ya 70. Yaş Armağanı, Ankara 1975. Ermenek, İbrahim: İflasın Ertelenmesi, Ankara 2010. Eroğlu, Orhan: Uygulamada Konkordato, Ankara 2020. Erten, Alper Efe: Mali Durumu Bozulan Sermaye Şirketlerinin Uzlaşma Yoluyla Yeniden Yapılandırılması, Ankara 2006. Fleming, James, Jr./Geoffrey C. Hazard, Jr./John, Jeubsdorf: Civil Procedure, New York 2001. Friedental, Jack H./Kane, Mary Kay/Miller, Arthur R.: Civil Procedure, St. Paul 2015. Jacoby, Melissa B./Jarger, Edward J.: Ice Cube Bonds: Allocating The Price of Process in Chapter 11 Bankruptcy, The Yale Law Journal, Y:2014, V:123, (862947). James, Amanda E.: Rejection Hurts: Trademark Licanses and The Bankruptcy Code, Valterbilt Law Review, April 2020, V:73, I:3, (889 927). Garbade,  Kenneth  D.:  Pricing  Corporate  Securities  as  Contingent  Claims, Cambridge 2001. 312İstanbul Medeniyet Üniversitesi Hukuk Fakültesi Dergisi VI/10 Günergök, Özcan / Kayıhan, Şaban: Borçlar Hukuku Dersleri, Genel Hükümler, Umuttepe Yayınları, İstanbul 2020. Güney Ağdağ, Necla: Türk Ticaret Kanunu Tasarısından Şirketlerin Yeniden Yapılandırılmasına  İlişkin  Düzenlemeler  Hakkında  Genel  Değerlendirme, Yeditepe Üniversitesi Hukuk Fakültesi Dergisi, Y:2005, C: II, S:1, (s.499 510). Güngör, Seda Ş.: ABD Hukukunda Yeniden Örgütlenme Talebinin Kabulünün Sözleşmelere  Etkisi,  Prof.Dr.  Yavuz  Alangoya  için  Armağan,  İstanbul  2007, (s.419 450). Karslı, Abdurrahim: İcra ve İflas Hukuku, İstanbul 2014. Kayhan Çetin, Özlem: İflasın Ertelenmesi Bağlamında Kayyımlık, Ankara 2011. Kayıhan, Şaban / Günergök, Özcan / Hüseyin, İhsan: Medeni Hukuka Giriş ve Türk Medeni Kanunu nun Başlangıç Hükümleri, Umuttepe Yayınları, İstanbul 2020. Kayıhan, Şaban: Şirketler Hukuku, 4. Baskı, Seçkin Yayınları, Ankara 2020. Keeton, Douglas R.: Litigation Trust in Chapter 11 Bankruptcies, Aproposal to Ensure  Adequate  Representation  to  Creditors  Represented  By  Bankruptcy Trustees, Brooklyn Law Review, Summer 2014, V:79, Issue:2, (1657 1702). Kılıçoğlu,  Evren:  İflasın  Ertelenmesinin  Konkordato  ve  Uzlaşma  Yoluyla Yeniden Yapılandırma Kurumlarıyla Karşılaştırılması, Prof.Dr. Yavuz Alangoya için Armağan, İstanbul 2007, (s.451 468). King, P.Lawrence: Bankruptcy and Other Insolvency Remedies, Fundamental of American Law, Newyork 1996. Kuru, Baki: Medeni Usul Hukuku, Ders Kitabı, İstanbul 2015, (Kuru, Medeni Usul Hukuku). Kuru, Baki: İcra ve İflas Hukuku El Kitabı, Ankara 2013, (Kuru, El Kitabı). Kuru, Baki, İcra ve İflas Hukuku El Kitabı, Ankara 2004. Kuru, Baki/Arslan, Ramazan/Yılmaz, Ejder: İcra ve İflas Hukuku, Ankara 2013. Langbein, John H.: The Disaperance of Civil Trial in The United States, Yale Law Journal, V. 122, (2012), (522 – 572). LoPucki, Lynn M./Warren, Elizabeth: Secured Credit: A Systems Approach, Alpheen aan den Rijn 2003. McCormack, Gerard/Wan, Wai Yee: Transplanting Chapter 11 of The US Bankruptcy  Code  Into  Singapore s  Reatructuring  and  Insolvency  Laws: 313KAYIHAN EROĞLU/ Sermaye Şirketleri ve Kooperatiflerin Uzlaşma Yoluyla Yeniden Yapılandırılması Hakkındaki İcra ve İflâs Kanunu Hükümlerinin Değerlendirilmesi Oppurtunities and Challenges, Journal of Corporate Law Studies, Y:2019, V:19, No:1, (69 104). Muşul, Timuçin: İcra ve İflas Hukuku, Ankara 2010, (Muşul, İcra ve İflas Hukuku). Muşul, Timuçin: İflasın Ertelenmesi, İstanbul 2010, (Muşul, İflasın Ertelenmesi). Noonan, Kathleen G./Lipson, Jonathan C./Simon, William H.: Reforming Institutions: The Judicial Function in Bankruptcy and Public Law Litigation, Indiana Law Review, Y:2019, V:94, (545 593). Reisoğlu, Safa: Türk Borçlar Hukuku, Genel Hükümler, İstanbul 2014. Oğuzman, M. Kemal / Barlas, Nami: Medeni Hukuk, Giriş, Kaynaklar, Temel Kavramlar, İstanbul 2013. Oğuzman, M.Kemal/Öz, Turgut: Borçlar Hukuku Genel Hükümler, İstanbul 2013. Oskay, Mustafa/Koçak, Coşkun/Deynekli, Adnan/Doğan, Ayhan: İİK. Şerhi, C:5, Ankara 2007. Oy, Osman: İcra Hukukunda Uzlaşma Yoluyla Yeniden Yapılandırma, İstanbul 2009. Öztek, Selçuk: İflasın Ertelenmesi, İstanbul 2007, (Öztek, İflasın Ertelenmesi). Öztek, Selçuk: Türk Hukukunda ve Uygulamasında Ödeme Güçlüğü İçindeki İşletmelerin Rehabilitasyonu: İmkânlar, Aksaklıklar ve Çözüm Önerileri, Türk, İngiliz ve ABD Hukukunda İşletmelerin Ödeme Güçlüğü Sorunları ve Banka İlişkileri Sempozyumu, İstanbul Sanayi Odası Yayınları, İstanbul 1993, (s.240248), (Öztek, İşletmelerin Rehabilitasyonu) Pekcanıtez,  Hakan/Atalay,  Oğuz/  Sungurtekin  Özkan,  Meral/Özekes, Muhammet:  İcra  ve  İflas  Hukuku,  Ders  Kitabı,  Ankara  2016, (Pekcanıtez/Atalay/Sungurtekin Özkan/Özekes, Ders Kitabı 2016). Pekcanıtez,  Hakan/Atalay,  Oğuz/Sungurtekin  Özkan,  Meral/Özekes, Muhammet:  İcra  ve  İflas  Hukuku,  Ders  Kitabı,  İstanbul  2020, (Pekcanıtez/Atalay/Sungurtekin Özkan/Özekes, Ders Kitabı 2020). Perez, Roma: Bankruptcy, Florida 2019. Pugatch, Chad P./ Pugatch, Craig A./Vaughan, Travis: The Lost Art of Chapter 11 Reorganization, University of  Florida Journal Of Law&Public Policy, V:19, Y:2018, (39 73). Pulaşlı, Hasan: Şirketler Hukuku Genel Esaslar, Ankara 2020. 314İstanbul Medeniyet Üniversitesi Hukuk Fakültesi Dergisi VI/10 Sayhan, İsmet: Sermaye Şirketleri ve Kooperatiflerde Borca Batıklık Sebebiyle İflas ve İflasın Ertelenmesi, Ankara 2016. Tanrıver, Süha: Konkordato Komiseri, Ankara 1993.  Taşpınar Ayvaz, Sema: İcra İflas Hukukunda Yeniden Yapılandırma, Ankara 2005. Ulusoy, Erol: Ticaret Hukuku Açısından Uzlaşma Yoluyla Borçların Yeniden Yapılandırılması, Prof.Dr. Yavuz Alangoya için Armağan, (s.571 634), İstanbul 2007. Uyar, Talih: İcra ve İflas Kanunu Şerhi, Ankara 2010. Westbrook,  Jay  Lawrence:  Amerika  Birleşik  Devletleri nde  11 nci  Bölüm Yeniden Örgütlenme Usulü, İngiliz ve ABD Hukukunda İşletmelerin Ödeme Güçlüğü Sorunları ve Banka İlişkileri Sempozyumu, (Çev. Ali Cem Budak), İstanbul 1993, (s.265 294). Yarıcı, Hülya: Sermaye Şirketleri ve Kooperatiflerin Uzlaşma Yoluyla Yeniden Yapılandırılması, İstanbul 2007. Yıldırım, Mehmet Kamil/Deren Yıldırım, Nevhis: İcra ve İflas Hukuku, İstanbul 2016. Yılmaz, Ejder: İcra ve İflas Kanunu Şerhi, Ankara 2016. 315"
}